<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--122</head>
          <docDate when="2001-06-11">2001-06-11</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 1 juni.
          </note>
          <note>
            2 § Meddelande om svar på skriftliga frågor under sommaruppehållet
          </note>
          <note>
            Förste vice talmannen meddelade att ett meddelande om svar på
            skriftliga frågor under sommaruppehållet delats ut till kammarens
            ledamöter.
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Kulturutskottets betänkande 2000/01:KrU8
          </note>
          <note>
            Miljö- och jordbruksutskottets betänkanden
          </note>
          <note>
            2000/01:MJU15, MJU16 och MJU21
          </note>
          <note>
            4 § Utvecklingssamarbetet med Central- och
          </note>
          <note>
            Östeuropa
          </note>
          <note>
            Föredrogs utrikesutskottets betänkande 2000/01:UU9
          </note>
          <note>
            Utvecklingssamarbetet med Central- och Östeuropa
          </note>
          <note>
            (prop. 2000/01:119).
          </note>
          <note type="speaker">
            Anf. 1 STEN TOLGFORS (m):
          </note>
          <note>
            Herr talman! Det finns ett tydligt och beprövat recept för länderna
            i Central- och Östeuropa att följa för att omvandla sina ekonomier
            och därigenom nå välstånd och utveckling. Det är att efter att
            ha klarat att möta EU:s Köpenhamnskriterier bli kandidatland och
            steg för steg uppfylla EU:s gemensamma regelverk, den s.k. akin.
          </note>
          <note>
            Erfarenheterna visar tydligt att de länder i Centraloch Östeuropa
            som verkligen satsat på politiska och ekonomiska reformer också
            är de länder som haft den mest positiva ekonomiska utvecklingen.
            Det hägrande
          </note>
          <note>
            EU-medlemskapet har fungerat som en drivkraft.
          </note>
          <note>
            Östersjöländerna Estland, Lettland, Litauen och Polen är konkreta
            exempel på detta.
          </note>
          <note>
            Att länderna kandiderar för medlemskap i EU och de reformer som
            anpassningen drivit fram har redan bidragit till att vitalisera
            och modernisera kandidatländernas ekonomier, vilket ger både ekonomisk
            konkurrenskraft och tillväxt.
          </note>
          <note>
            Polen var det land som på grund av reformer snabbast fick fart
            på tillväxten. Polen hade 1997-
          </note>
          <note>
            1999 en ekonomisk tillväxt på i snitt 5,2 % som sedan har sjunkit
            något. I fjol växte landets ekonomi med
          </note>
          <note>
            4,1 %, i år med 3 %, och nästa år förutses en tillväxt på 4 %.
          </note>
          <note>
            Sammantaget kan konstateras att Polens ekonomi nu är drygt 30
            % större än vid frigörelsen år 1989.
          </note>
          <note>
            Det är desto mer imponerande med tanke på att den ekonomiska
            utvecklingen i kandidatländerna kan beskrivas som ett u.
          </note>
          <note>
            Inledningsvis föll ekonomierna snabbt och den gamla planekonomin
            bröts sönder för att sedan i takt med reformernas genomslag vända
            uppåt igen. Arbetslösheten i Polen är fortfarande hög, nära 16
            %, och alltjämt i växande. Det man nu behöver ta tag i är just
            moderniseringen av marknadens funktionssätt, skattesystemet och
            den offentliga administrationen.
          </note>
          <note>
            Estland fortsätter att vara ett av de framgångsrikaste kandidatländerna.
            Efter den ryska krisen har tillväxten tagit fart ordentligt. Den
            var förra året
          </note>
          <note>
            6,4 %. Tillväxten beräknas nå 5 % i år och närma sig
          </note>
          <note>
            6 % nästa år. Växande efterfrågan i landet gynnas av låga räntor
            och högre disponibla inkomster.
          </note>
          <note>
            Lettland har också mycket hög ekonomisk tillväxttakt. Fjolårets
            6,6 % tillväxt följs av 5 % i år och
          </note>
          <note>
            5 ½ % nästa år. De inhemska investeringarna ökar, men konsumtionen
            avtar.
          </note>
          <note>
            Litauens tillväxt har varit svagare än grannarnas. I
          </note>
          <note>
            fjol växte ekonomin med 3,3 % men väntas ta rejäl fart i år och
            nästa år. Ekonomin beräknas då växa med 4 % respektive 5 %. Arbetslösheten
            är dock alltjämt hög, ca 15 %, och håller tillbaka hushållens
            konsumtion. Åtgärder för att förbättra näringsklimatet är på gång.
          </note>
          <note>
            Ryssland är ett särfall såtillvida att landet inte söker EU-medlemskap.
            Däremot har de senaste åren efter den stora krisen 1998 inneburit
            steg framåt för landet i ekonomiskt hänseende. Ekonomin växte
            med
          </note>
          <note>
            7,7 % förra året och beräknas växa med 3-4 % de kommande åren.
            Arbetslösheten i Ryssland är nu nere under 10 %.
          </note>
          <note>
            Hushållen driver tillväxten och efterfrågan i takt med stigande
            reallöner. Återhämtningen gör Ryssland intressantare som marknad.
            Ser man till den svenska exporten till såväl som från Ryssland
            ökade den med ca 20 % under år 2000.
          </note>
          <note>
            De ryska statsfinanserna har förbättrats inte minst på grund
            av stigande oljepriser och andra råvarupriser men också på grund
            av ett bättre fungerande skattesystem. När priserna sjunker i
            takt med avtagande internationell konjunktur väntas dock statsfinanserna
            åter komma att försvagas.
          </note>
          <note>
            Skattesystemet har som sagt effektiviserats och reformerats med
            en platsskatt. Investeringar från utlandet ökade med 15 % i fjol
            i Ryssland men är koncentrerade till storstäderna Moskva och S:t
            Petersburg. Landet har ännu att ta steget från råvaruberoende
            till en mer diversifierad ekonomi.
          </note>
          <note>
            Statsledningens syn på demokratin och den fria pressen ger anledning
            till oro. Rättssystemet och utbildningen måste reformeras. De
            politiska kraven från vår sida på Ryssland måste vara tydliga.
            Kränkningar av mänskliga fri- och rättigheter är fortfarande vanligt
            förekommande i Ryssland. Övergreppen mot civilbefolkningen i Tjetjenien
            fortsätter. Den svenska regeringens kritik av kränkningar av mänskliga
            frioch rättigheter ska och får inte vara mildare än den som framförs
            från Europarådet och OSSE.
          </note>
          <note>
            Herr talman! En av de största osäkerhetsfaktorerna för de baltiska
            staternas ekonomiska tillväxt är hur efterfrågan kommer att utvecklas
            i EU. De baltiska staternas beroende av konjunkturen i Västeuropa
            är ett nytt fenomen. Det är på sitt sätt ett lika talande som
            välkommet bevis för att de lyckats lägga om sina handelsmönster
            från Sovjettiden fullständigt.
          </note>
          <note>
            Det ekonomiska beroendet är en effekt av ländernas tilltagande
            och redan djupgående integration i
          </note>
          <note>
            EU-ländernas ekonomi. Den inhemska efterfrågan har under avmattningen
            i Västeuropa fått ökad vikt för ländernas tillväxt.
          </note>
          <note>
            Den ekonomiska krisen i Ryssland för ett par år sedan resulterade
            t.ex. i Litauen i ett kortsiktigt fall i
          </note>
          <note>
            BNP på 4 % under 1999 men också i långsiktigt omlagda handelsmönster.
            Två tredjedelar av exporten går numera till EU. I Polen går sju
            tiondelar av exporten till EU-området.
          </note>
          <note>
            Förhandlingar om EU-medlemskap går bra för kandidatländerna kring
            Östersjön. Estland hade i mitten av maj stängt 18 kapitel av 31
            och Polen 15.
          </note>
          <note>
            Värt att notera är att Litauen, som inledde konkreta förhandlingar
            ett par år efter de första kandidatländerna, då hade stängt 13
            kapitel. Lettland hade i mitten av maj kunnat stänga 11.
          </note>
          <note>
            Även om processen går bra och i flera fall mycket bra är ett
            gemensamt problem för kandidatländerna ännu den administrativa
            förmågan att tillämpa och upprätthålla gemenskapsreglerna. Jordbruket
            och miljökapitlet kvarstår.
          </note>
          <note>
            Sedan Slovenien lyckades stänga miljökapitlet och nå en uppgörelse
            om övergångstider i gengäld för investeringsplaner och tidtabeller
            för uppnående av
          </note>
          <note>
            EU:s standarder kan genombrott också för andra kandidatländer
            vad gäller miljöområdet förväntas.
          </note>
          <note>
            Det finns särskild anledning att poängtera att det knappast är
            rimligt att EU ska vara den part som kräver undantag i medlemsförhandlingarna.
            Tillträde till den fria rörligheten för personer bör erbjudas
            kandidatländer från medlemskapets första dag.
          </note>
          <note>
            Det är därför djupt beklagligt att EU enats om att stänga sina
            gränser för kandidatländerna under upp till 7 år. Det riskerar
            att leda till att stödet för EU-
          </note>
          <note>
            medlemskap i kandidatländerna minskar. Det är ett högt pris att
            betala. Sverige måste visa vägen mot den fria rörligheten.
          </note>
          <note>
            Att Irland i folkomröstning sade nej till Nicefördraget riskerar
            också att sända signalen att EU-
          </note>
          <note>
            länderna inte är så intresserade av utvidgningen.
          </note>
          <note>
            Toppmötet i Göteborg måste bli en entydig signal om motsatsen.
          </note>
          <note>
            Det finns också anledning att säga att EU-
          </note>
          <note>
            medlemskapet inte får komma att hämma handel och rörlighet med
            närområdet på ett orimligt sätt. Ett helt
          </note>
          <note>
            Europa byggs inte minst genom vardagliga kontakter och utbyte
            mellan människor.
          </note>
          <note>
            Människor måste kunna besöka varandra över gränser, turista i
            varandras länder, bedriva småskalig handel och behålla alla de
            kontakter som funnits fram till utvidgningen. Det måste särskilt
            uppmärksammas, eftersom EU förmodligen snart kommer att omfatta
            alla baltiska stater som har ekonomiskt utbyte med
          </note>
          <note>
            Ryssland och med varandra.
          </note>
          <note>
            Den spontana ekonomiska integrationen mellan
          </note>
          <note>
            EU och närområdet måste fortgå. Det är viktigt att samarbetet
            utvecklas mellan Kaliningrad och Litauen respektive Polen. När
            Polen och Litauen blir EU-
          </note>
          <note>
            medlemmar så måste deras öppna handel med Kaliningradområdet
            kunna fortsätta.
          </note>
          <note>
            Länderna i Central- och Östeuropa är som små öppna ekonomier
            starkt utlandsberoende. Det gäller i alldeles särskilt hög grad
            länderna i Baltikum. Både importen och exporten är relativt sett
            mer betydelsefulla för dessa länder än för nuvarande EU-länder.
            De nya marknadsekonomierna är beroende av goda villkor för marknadsinträde.
            EU:s återstående handelshinder, särskilt vad gäller jordbruks-
            och tekoprodukter och stål, bör därför snarast och fullständigt
            avvecklas. Antidumpningsåtgärder måste även de avskaffas. Det
            är inte rimligt att EU å ena sidan bedriver omfattande stödprogram
            för att stödja de olika kandidatländernas ekonomiska utveckling,
            å andra sidan ännu inte ger dem fullt marknadstillträde.
          </note>
          <note>
            Estland är ett av världens mest avreglerade länder vad gäller
            internationell handel, och EU bör därför låta Estland visa EU
            vägen i avregleringen av handeln.
          </note>
          <note>
            Handel och investeringar, politisk samverkan och utbyte på alla
            områden är den långsiktigt naturliga grunden för samarbete med
            länderna i Öst- och Centraleuropa precis som med Sveriges västliga
            grannländer. Ländernas ekonomiska tillväxt och handelsmönstrens
            utveckling visar att dessa länders utveckling redan har kommit
            långt på väg. Stödet till
          </note>
          <note>
            Polen har därför nu i det närmaste upphört och insatserna i Estland
            är också nära att fasas ut. I Lettland och Litauen har övergången
            till grannlandssamarbete inletts. Fokus i det svenska stödet flyttas
            nu österut, från Östersjöns östra strandstater till nordvästra
          </note>
          <note>
            Ryssland samt till demokratiska krafter i Vitryssland.
          </note>
          <note>
            Den utvecklingen bör fortsätta.
          </note>
          <note>
            I takt med våra grannländers framsteg bör stödet flyttas österut
            till bl.a. de åtta regionerna i nordvästra
          </note>
          <note>
            Ryssland, t.ex. S:t Petersburg och Kaliningrad samt
          </note>
          <note>
            Vitryssland. I diktaturens Vitryssland ska stödet fokuseras på
            demokratin, och gärna kanaliseras genom oberoende organisationer.
            På områden med speciell svensk kompetens ska dock möjligheten
            till svenskt stöd inte vara geografiskt begränsad, utan även kunna
            omfatta länder som t.ex. Ukraina, södra Kaukasus, och Centralasien.
          </note>
          <note>
            I stödet bör kunskapsöverföring ges en betydande vikt. Kunskapsöverföring
            bör vara ett kvalitativt inslag i samtliga projekt och dessutom
            syftet för enskilda konkreta projekt. Vi har sett goda svenska
            exempel i form av handelshögskolan i Riga, juridikhögskolan i
            Riga och den privatfinansierade verksamhet som Handelshögskolan
            i Stockholm driver i
          </note>
          <note>
            S:t Petersburg.
          </note>
          <note>
            Det är viktigt att utbyten mellan yrkesgrupper som journalister,
            domare, politiker, forskare, lärare och studenter fortsätter i
            stor skala som ett led i kunskapsoch erfarenhetsöverföring.
          </note>
          <note>
            Herr talman! Det finns några särskilda problem som är värda att
            säga några ord extra om. I Östeuropa beräknas ända upp till 15
            % av alla barn inte få chansen att gå i skolan. Inte sällan leder
            detta till att barnen hamnar i kriminalitet, eftersom det kortsiktigt
            kan vara det enda sättet att överleva. Denna oroande utveckling
            har sin grund i sönderfallande system och i bristen på respekt
            för barns rättigheter. Att så många barn står vid sidan av samhället
            hotar demokratins utveckling och måste därför åtgärdas.
          </note>
          <note>
            Sverige bör i öststödet, i bilaterala kontakter och inom ramen
            för EU verka för att utsatta barn i Östeuropa får gå i skolan
            och ges del av det välstånd som växer fram samt främja lagstiftning
            som ger skydd för utsatta barn.
          </note>
          <note>
            Ett annat problem är att i fattigdomens och den bristfälliga
            sjuk- och hälsovårdens spår växer epidemier av svåra sjukdomar
            fram. Rapporterna om hur resistenta stammar av tbc sprids har
            varit många, inte minst i överfulla och undermåliga ryska fängelser.
          </note>
          <note>
            Detta är ett problem både för Ryssland och för omvärlden. När
            fångarna kommer ut riskerar sjukdomen att spridas i det omgivande
            samhället och till andra länder.
          </note>
          <note>
            Ett särskilt problem gäller hiv och aids, och spridningen av
            den sjukdomen i Ryssland och i delar av
          </note>
          <note>
            Östeuropa. Det är ett lika dolt som allvarligt problem.
          </note>
          <note>
            I Öst- och Centralasien och i Östeuropa är kanske en miljon människor
            hivsmittade, och enbart i Ryssland antas den årliga ökningen av
            antalet smittade uppgå till 50 000 personer. Orsakerna är till
            stora delar de samma som för tbc: fattigdom och brister i sjukvården.
            Viruset sprids främst vidare via drogmissbruk och prostitution.
            Barn drabbas vid födseln om mamman är smittad, men också genom
            att den sociala situationen slås sönder när föräldrarna blir sjuka
            och får svårt att ta hand om barnen.
          </note>
          <note>
            Det är därför viktigt att svenskt östbistånd har en tydlig inriktning
            på att stödja smittskyddsarbete, särskilt vad gäller hiv/aids
            och tbc.
          </note>
          <note>
            Avslutningsvis, herr talman, anser jag att det svenska suveränitetsstödet
            till Estland, Lettland och
          </note>
          <note>
            Litauen bör fortsätta. Det är en uppgift som inte hanteras inom
            ramen för EU:s förmedlemskapsstrategi eller stödprogram. Vid byggandet
            av både demokratiska försvarsmakter och civil säkerhet kan de
            nordiska länderna spela en viktig roll i regionens utveckling.
            Detta stöd bör inte automatiskt avvecklas när de baltiska staterna
            blir EU-medlemmar - som det anses i den proposition vi nu behandlar
            - utan fortgå så länge behovet kan bedömas kvarstå.
          </note>
          <note>
            Med detta, herr talman, yrkar jag bifall till den moderata reservationen
            nr 3 under moment 6 i betänkandet.
          </note>
          <note type="speaker">
            Anf. 2 KARL-GÖRAN BIÖRSMARK (fp):
          </note>
          <note>
            Herr talman! För 40 år sedan, 1961, byggdes en mur upp i Berlin
            som skulle förhindra fri rörlighet för människor. Det var människor
            som levde under det kommunistiska förtrycket i diktaturstaten.
            Man räknade med att mellan 1949 och 1961, då muren byggdes, hade
            2,7 miljoner människor flytt från öst till väst därför att de
            ville komma till friheten - till demokratin.
          </note>
          <note>
            Mycket har hänt under de här 40 åren, men mycket återstår också
            att göra för att befästa demokratin.
          </note>
          <note>
            Nu är flera av de länder som låg bakom järnridån fria och demokratiska,
            och det gäller att med olika medel befästa den utvecklingen. Vi
            är inne i ett mycket viktigt skede för att så ska kunna ske.
          </note>
          <note>
            I flera f.d. kommunistiska stater har övergången till demokrati
            och marknadsekonomi genomförts och en positiv ekonomisk utveckling
            ägt rum. Samtidigt har de demokratiska landvinningarna stabiliserats.
            De tydligaste exemplen är Polen, Tjeckien, Ungern,
          </note>
          <note>
            Slovenien, Estland, Lettland och Litauen. Dessa länder ligger
            närmast till för att få ett medlemskap i
          </note>
          <note>
            Europeiska unionen. Även Slovakien och, som sagt,
          </note>
          <note>
            Litauen befinner sig på rätt väg även om en del saker återstår
            att göra.
          </note>
          <note>
            I Vitryssland har dock inga övertygande försök gjorts att bryta
            med det gamla systemet. Privatiseringarna av näringslivet har
            kommit av sig, och ingen normal marknad har kunnat uppstå. Den
            gamla nomenklaturan kontrollerar fortfarande stora delar av samhällsutvecklingen.
            Yttrande- och pressfrihet sitter mycket trångt i Vitryssland.
            Demokratin har på inga sätt funnit sina former. Misären är fortfarande
            djup, och få tecken syns som kan antyda en vändning till det bättre.
            Vitryssland är i praktiken en diktatur.
          </note>
          <note>
            Andra länder åter befinner sig någonstans mellan dessa två grupper.
            Några har delvis lyckats med ekonomiska reformer, men någon verklig,
            fungerande demokrati har inte uppstått.
          </note>
          <note>
            I Ukraina syns oroväckande tendenser till ett förstärkt auktoritärt
            styre. Rumänien har hoppats kunna lindra de påfrestningar som
            omständigheterna innebär genom att ur statskassan ösa ut pengar
            som blir allt mindre värda. Detta har inte haft någon nämnvärd
            inverkan på problemen. Ana Maria Narti kommer senare, för att
            beskriva situationen, att berätta om en resa hon gjorde häromveckan
            till just Rumänien.
          </note>
          <note>
            Bistånd i olika former kommer alltså att behövas under överskådlig
            tid till flera av de här länderna. Det är detta som det här betänkandet
            berör här i dag -
          </note>
          <note>
            biståndet till Central- och Östeuropa.
          </note>
          <note>
            I det här betänkandet skisserar och fastställer man vissa mål.
            Man har ett övergripande mål, sex huvudområden och tre riktlinjer.
          </note>
          <note>
            Det övergripande målet är att främja en hållbar utveckling, fördjupad
            integration och partnerskap i
          </note>
          <note>
            Östersjöområdet och dess omgivningar utifrån behoven i samarbetsländerna
            och med utnyttjande av den svenska resursbasen.
          </note>
          <note>
            Sedan kommer huvudområdena. De är gemensam säkerhet, demokratisk
            fördjupning, ekonomisk omvandling, social trygghet, miljö och
            utbildning. Dessutom finns ytterligare tre riktlinjer.
          </note>
          <note>
            Allt som sägs om de här målen är bra. Det är en bra plattform
            för arbetet. Men Folkpartiet vill ändå lyfta fram det som vi anser
            vara det allra viktigaste och som jag började mitt anförande med
            här i dag, nämligen demokratiutvecklingen. Det övergripande målet,
            de sex huvudområdena och de tre riktlinjerna kommer inte att fungera
            om inte länderna får en demokratisk utveckling och om inte demokratin
            stabiliseras. Detta är ett resonemang som Folkpartiet för när
            det gäller biståndspolitiken över huvud taget. Den ska koncentreras
            på just demokratiutveckling. Jag tycker att den historiska erfarenheten
            allt tydligare visar att vi ligger rätt. De länder som inför demokrati,
            marknadsekonomi och mänskliga rättigheter får en bra utveckling
            genom den fria handeln och genom det politiska systemet.
          </note>
          <note>
            Jag ser här i betänkandet att det finns fler partier som börjar
            närma sig den här uppfattningen och lyfter fram just demokrati
            och mänskliga rättigheter och vill se det som huvudmålet för biståndsarbetet.
            I sin reservation 1 lyfter Kristdemokraterna fram just demokrati
            och mänskliga rättigheter och säger att det bör vara det övergripande
            målet. Det är glädjande att fler anammar den här synen. Jag tror
            att det är otroligt viktigt för den framtida utvecklingen och
            för ett effektivt och bra biståndsarbete vare sig det gäller utvecklingsländerna
            söderut eller östbiståndet, som vi nu diskuterar.
          </note>
          <note>
            Folkpartiet utvecklar detta i reservation 2, som jag härmed yrkar
            bifall till.
          </note>
          <note>
            EU:s utvidgning är naturligtvis A och O för att nu föra in de
            här länderna i en stabil utveckling. De f.d.
          </note>
          <note>
            kommunistländerna måste få känna att de är med i den demokratiska
            familjen. Det är viktigt att detta lyfts fram på ett klart och
            tydligt sätt på Göteborgsmötet i slutet av veckan. Helst skulle
            man ju också vilja se att en tidtabell för de första ländernas
            inlemmande i EU skulle kunna bli verklighet. Nu verkar det som
            om det inte blir så, men arbetet måste fortsätta. De länder i
            öst som vill bli medlemmar i Europeiska unionen måste känna att
            EU verkligen vill ta emot dem och gör allt för att göra det snabbt
            och effektivt.
          </note>
          <note>
            Därför var det som hände i förra veckan i folkomröstningen i
            Irland naturligtvis lite oroande. Den irländska befolkningen sade
            nej till utvidgningen. Det är också lite förvånande med tanke
            på att Irland har tagit emot en hel del miljarder från EU för
            utvecklingen av sitt eget land. Jag tycker att man då skulle kunna
            förvänta sig en solidarisk handling även från
          </note>
          <note>
            Irland.
          </note>
          <note>
            Jag tycker att mänskliga rättigheter behandlas något kortfattat
            i själva propositionen. Det gjorde att
          </note>
          <note>
            Folkpartiet kraftfullt lyfte fram just mänskliga rättigheter
            i sin motion. Det är glädjande att utskottet har mycket bra skrivningar
            på det här området. Det är väldigt viktigt att man ständigt påpekar
            bristen på mänskliga rättigheter i de samarbetsländer vi har att
            göra med. Folkpartiet har i motionen lyft fram sådant som avskaffandet
            av dödsstraffet, minoriteters rättigheter, funktionshindrades
            rättigheter, människohandel, kvinnors rättigheter, barns rättigheter,
            homosexuellas rättigheter och situationen i fängelserna, och utskottet
            besvarar de här yrkandena. Det är värt att ta del av det som står
            i betänkandet på just de här områdena.
          </note>
          <note>
            Det finns mycket jag skulle kunna ta upp här, t.ex.
          </note>
          <note>
            miljöfrågan och Östersjöproblematiken. Det lever 85
          </note>
          <note>
            miljoner människor runt Östersjön. Det är ett av världens smutsigaste
            innanhav, kanske det allra smutsigaste. Nya larmrapporter kom
            i förra veckan om förökningen i Östersjön. Det nya liv som ska
            skapas där har inte de förutsättningar som krävs för detta.
          </note>
          <note>
            Risken är att det blir ett dött innanhav. Här finns mycket att
            göra även inom biståndsområdet.
          </note>
          <note>
            Jag skulle också kunnat ha lyft fram kärnsäkerheten. Folkpartiet
            vill satsa ytterligare medel för att säkra den osäkra kärnkraft
            som finns i flera östländer.
          </note>
          <note>
            Jag avslutar med att påpeka de enskilda organisationernas viktiga
            roll i biståndsarbetet även när det gäller kontakten med våra
            grannar i öst. Inte minst de politiska partierna gör ett mycket
            viktigt demokratiarbete i detta sammanhang genom sina internationella
            organ. Vad jag förstår kommer detta arbete att få fortsätta, och
            det är glädjande att pengar satsas på just den formen av demokratiarbete
            i biståndet till öst.
          </note>
          <note type="speaker">
            Anf. 3 BIRGITTA AHLQVIST (s):
          </note>
          <note>
            Fru talman! Sveriges samarbete med Central- och
          </note>
          <note>
            Östeuropa syftar till att öka stabiliteten och stärka säkerheten
            och välståndet, i synnerhet i vårt närområde.
          </note>
          <note>
            De övergripande målen för samarbetet ska vara att främja en hållbar
            utveckling, att fördjupa integrationen och partnerskapet. Genomförandet
            av det här arbetet har underlättats av att vi har haft en mycket
            bred förankring av det. Arbetet har skett på många nivåer i samhället,
            såväl på central som regional och lokal nivå, genom myndigheter,
            enskilda organisationer och näringslivet. Det här breda engagemanget
            är mycket betydelsefullt för ett framgångsrikt utvecklingssamarbete,
            och det bör också fortsättningsvis uppmuntras.
          </note>
          <note>
            Jag har inte tänkt att närmare gå in på den utvidgningsprocess
            som just nu pågår mellan EU och många av de här länderna, eftersom
            vi nyss har debatterat det i kammaren. Jag ska bara säga att det
            här är ett, som vi alla vet, högt prioriterat område för oss i
            Sverige.
          </note>
          <note>
            Jag har inte heller tänkt att gå in på huvudområdena.
          </note>
          <note>
            Jag väljer i stället att kommentera ett område som måste förtydligas
            i texten. Det gäller handeln med kvinnor och barn, trafficking.
          </note>
          <note>
            Vi vet alla, åtminstone vi som sitter i utrikesutskottet, att
            vi har haft stor enighet när vi har diskuterat det här betänkandet.
            Men det finns några saker som jag vill kommentera när det gäller
            reservationerna.
          </note>
          <note>
            Handel med kvinnor och barn har utvecklats till att bli en av
            världens snabbast växande kriminella verksamheter. Central- och
            Östeuropa är mycket hårt drabbat. Enligt FN smugglas en halv miljon
            kvinnor varje år in i Europa. Väl inne tvingas de ofta under slavliknande
            förhållanden till prostitution på bordeller och på gatan. De är
            offer för våld, hot, misshandel, inlåsning och utpressning. De
            här aktiviteterna pågår i större eller mindre grad i samtliga
            EU:s medlemsländer. Det är grova brott som begås mot dessa kvinnors
            mänskliga rättigheter. Kvinnorna är ofta oförmögna att göra sina
            röster hörda på grund av att de uppehåller sig illegalt i landet
            i fråga. Deras illegala vistelse och avsaknad av pengar och identitetshandlingar
            gör att det är svårt för dem att förbättra sin situation på egen
            hand. Bakom handeln ligger ofta välorganiserade kriminella ligor.
          </note>
          <note>
            Eftersom kvinnor och barn från länder i centrala
          </note>
          <note>
            Östeuropa är särskilt drabbade av denna människoovärdiga och
            kriminella verksamhet måste kampen mot människohandel lyftas fram
            och ges en mer framskjuten plats i samarbetet.
          </note>
          <note>
            Vi i utskottet utgår från att det sker ett stort arbete i praktiken.
            Sverige har bl.a. som ordförandeland i
          </note>
          <note>
            EU drivit frågan hårt. Därför menar vi att regeringen i den kommande
            redovisningen till riksdagen bör redogöra för det här arbetet,
            både det som är genomfört och det som planeras. Det är också viktigt
            att riksdagen får vetskap om under vilket huvudområde verksamheten
            bedrivs och även om ifall det ingår i någon av riktlinjerna för
            samarbetet.
          </note>
          <note>
            Så till de saker vi inte är så eniga om i utskottet, till reservationerna.
          </note>
          <note>
            Vi har hört tidigare i debatten , fru talman, att
          </note>
          <note>
            Folkpartiet anser att demokrati bör prioriteras och utgöra det
            övergripande målet. Kristdemokraterna vill i en annan reservation
            lyfta fram andra prioriterade mål och riktlinjer. Man pratar om
            att höja levnadsnivån samt om att främja de mänskliga rättigheterna
            och en demokratisk samhällstradition. Majoriteten i utskottet
            tycker att de i propositionen framställda målen och huvudområdena
            samt riktlinjerna är både välbalanserade och relevanta och att
            de därför bör behållas. Samarbetets huvudområden förutsätter varandra.
            Det är svårt att lyfta fram det ena före det andra och prioritera.
            Alla behövs. Demokrati kan vara ett mål, men det kan också vara
            ett medel i samarbetet.
          </note>
          <note>
            Det bör därför inte överordnas övriga samarbetsområden. Demokratin
            liksom en hållbar ekonomisk omvandling utgör hörnstenar i det
            samarbete vi har med Central- och Östeuropa.
          </note>
          <note>
            Vidare tar Moderaterna upp att stödet till Centraloch Östeuropa
            bör föras över till Utrikesdepartementet. Utrikesdepartementets
            uppgift är ju att utarbeta en policy och att följa upp de mål
            som vi i riksdagen beslutar om. Sedan har Sida och Svenska institutet
            att hantera medelsfördelning till olika projekt. Sida har en otrolig
            landkännedom och vet hur det fungerar och hur situationen ser
            ut i de länder vi ska samarbeta med. Sida är naturligtvis bäst
            skickat att utföra arbetet. Det finns ingen anledning att ifrågasätta
            vad man gör.
          </note>
          <note>
            Inom Sida handläggs huvuddelen av samarbetsinsatserna av en särskild
            avdelning, Sida-Öst. Sida-Östs organisation är både effektiv och
            ändamålsenlig. Det man kan ta upp är att det är viktigt att Sida
            vidareutvecklar den dialog och det samarbete man har påbörjat
            med svenskt näringsliv och enskilda organisationer och med statliga
            och kommunala myndigheter.
          </note>
          <note>
            När det gäller Östersjömiljarden var ni moderater från början,
            liksom nu, emot att Sverige skulle avsätta pengar till det samarbetet.
            Vi som lever nära samarbetet vid gränsen vet att pengarna har
            stor betydelse för utvecklingen. Länsstyrelserna i Norrbotten
            och
          </note>
          <note>
            Västerbotten har t.ex. fått 30 miljoner till utveckling av näringslivssamarbete
            i Barentsområdet. De pengarna är faktiskt en förutsättning för
            att vi ska kunna få i gång samarbetet inom näringslivet i Barentsområdet.
          </note>
          <note>
            I det här sammanhanget vill jag också ta upp behovet av ett Barentsinstitut
            i norra Sverige. Det skulle kunna bidra till att öka integrationsprocessen
            i norra
          </note>
          <note>
            Europa och främja ett gränsöverskridande arbete, på samma sätt
            som Östersjöinstitutet i Karlskrona stöder länder i södra regionen.
            Det skulle kunna stödja ledning och samordning av arbetet, tillhandahålla
            information och vara ett forum för visionärt och strategiskt tänkande
            och dessutom vara till hjälp för att utveckla nya projekt. Behovet
            av samordning och information i Barentsområdet är stort.
          </note>
          <note>
            År 1996 beslutade Östersjöstaterna jämte Norge och Island att
            tillsammans med EU utvidga samarbetet runt Östersjön inom tre
            områden: mellanfolkliga kontakter, stärkande av demokrati och
            ekonomiskt samarbete och förbättringar av miljön.
          </note>
          <note>
            Det var samma år som riksdagen beslutade om en miljard kronor
            till Östersjöområdet. Miljarden var avsedd som ett komplement
            till det ordinarie utvecklingssamarbetet med länderna i det östra
            närområdet.
          </note>
          <note>
            År 1998 beviljade riksdagen ytterligare en miljard. Riksdag och
            regering menade att det är en mycket angelägen verksamhet för
            de berörda länderna och naturligtvis även för svenska småföretag.
            Men även här var ni moderater kritiska.
          </note>
          <note>
            De brister som fanns i hanteringen av den första miljarden har
            åtgärdats i hanteringen av den andra.
          </note>
          <note>
            Målen är klara, och kriterierna för att bevilja medel likaså.
            Den andra miljarden ska användas för näringslivsinriktade insatser.
            Gränserna mellan utvecklingssamarbetet och Östersjömiljard 2 är
            nu mycket tydliga. Anslagen kompletterar varandra, och stor vikt
            har fästs vid samordnat agerande mellan de två verksamheterna.
            Både Sida och Östersjömiljardsekretariatet håller ständiga samrådsmöten.
            Östersjömiljarderna fyller sina syften, och det finns ingen anledning
            att avskaffa dem.
          </note>
          <note>
            Folkpartiet och Moderaterna tycker att Sverige ska ge Estland,
            Lettland och Litauen sitt fulla stöd i deras strävan att bli Natomedlemmar.
            Också denna fråga har vi för inte så länge sedan haft uppe till
            debatt här i kammaren. Frågan om medlemskap i Nato är en angelägenhet
            mellan Atlantpaktens medlemmar och de länder som ansöker om medlemskap.
            Den grundläggande OSSE-principen är att alla stater har rätt att
            själva bestämma säkerhetspolitisk väg, och naturligtvis måste
            detta gälla även för de baltiska staterna.
          </note>
          <note>
            Slutligen vill jag ta upp miljön. I en reservation framhåller
            moderaterna att Sverige använder stödet till Central- och Östeuropa
            för att begränsa sina egna ansträngningar när det gäller att uppnå
            Kyotoprotokollets intentioner. Eller låt mig vara riktigt tydlig:
          </note>
          <note>
            De anser helt enkelt att regeringen smiter undan från sina åtaganden.
          </note>
          <note>
            Sverige tillhör faktiskt de mest pådrivande industriländerna
            i världen vid förhandlingar om utsläppsminskningar. Vi smiter
            inte undan. Målet för Sverige är att år 2050 ha minskat utsläppen
            med 50 % jämfört med nivån 1990. Enligt de senaste statistiska
            uppgifterna låg de totala utsläppen av växthusgaser i Sverige
            år 1999 mycket nära 1990 års nivå. Jag vill dessutom säga att
            Kyotoprotokollet tillåter att ett land tillgodoräknar sig utsläppsminskningar
            som görs i andra länder, bl.a. genom handel med utsläppsrättigheter
            eller genom olika projekt.
          </note>
          <note>
            Jag ser att min talartid håller på att gå ut. Jag yrkar bifall
            till utrikesutskottets förslag i betänkandet
          </note>
          <note>
            UU9 och avslag på reservationerna och det särskilda yttrandet.
          </note>
          <note type="speaker">
            Anf. 4 STEN TOLGFORS (m) replik:
          </note>
          <note>
            Fru talman! Jag måste tillstå att det nästan blev lite underhållande
            att höra Birgitta Ahlqvist tala om
          </note>
          <note>
            Östersjömiljarderna. Å ena sidan försöker hon säga att vi moderater
            hade så väldigt fel när vi var emot den första Östersjömiljardens
            införande och förutsåg problem med den. Å andra sidan erkänner
            hon från talarstolen att just de problem som vi förutsåg de facto
            också uppstod.
          </note>
          <note>
            Socialdemokraterna tvingas ju nu medge att det finns problem.
            Det har gjorts utvärderingar av konstitutionsutskottet, i riksdagens
            revisioner och inte minst från Utrikesdepartementet, där det ges
            en svidande kritik mot hanteringen av Östersjömiljarden.
          </note>
          <note>
            Birgitta Ahlqvist säger att det är bättre nu. Hur vet hon det?
            Det har inte gjorts några utvärderingar av den andra Östersjömiljarden,
            varken av dess enskildheter eller av helheten. Jag skulle bra
            gärna vilja få besked om faktagrunden för det påståendet från
            Birgitta Ahlqvist. Och även om så skulle vara är det väl ingen
            ursäkt att man nu har åtgärdat problem som har förelegat under
            väldigt många år. De är lika allvarliga ändå.
          </note>
          <note>
            Problemen med den första Östersjömiljarden blev precis de som
            vi förutsade. Jag är ledsen att behöva konstatera att vi fick
            rätt. Stödet missköttes under väldigt många år. Varför lyssnade
            ni inte, Birgitta
          </note>
          <note>
            Ahlqvist, på alla de varningar som oppositionen framförde? Varför
            lät ni det gå så snett under så många år?
          </note>
          <note>
            Det resonemang som Birgitta Ahlqvist vidare för om projekt som
            enskilda länsstyrelser driver med hjälp av Östersjömiljardspengar
            är ett totalt sidospår.
          </note>
          <note>
            Goda projekt kommer alltid att rymmas inom det ordinarie öststödet
            och samarbetet och kräver inte särlösningar. Det ordinarie öststödet
            har en handläggning som kvalitetssäkrar de projekt som bedrivs
            och departementets egen hantering. Man vet att det i detta öststöd
            sker en samordning med utvecklingssamarbetet i dess helhet och
            inte som när det gäller Östersjömiljarden förekommer "frispel"
            vid sidan av de ordinarie rutinerna och brister i utvärdering
            och hantering av medel.
          </note>
          <note>
            Medge att vi hade rätt, Birgitta Ahlqvist, och lär av misstagen!
          </note>
          <note type="speaker">
            Anf. 5 BIRGITTA AHLQVIST (s) replik:
          </note>
          <note>
            Fru talman! När man inför ett nytt stöd finns det i början alltid
            saker och ting som man kanske inte har tänkt på. Sådana fanns
            också när det gällde den första miljarden. Det fanns inte klara
            riktlinjer, och kriterierna för ansökningarna om stödet var inte
            heller vad de borde ha varit. Men för den skull var inte Östersjömiljarden
            bortkastad eller dålig. Tvärtom är det precis så, som jag sade
            i mitt anförande, att vi som lever nära det här samarbetet och
            har tagit del av de här resurserna vet hur oerhört viktigt det
            är att de finns.
          </note>
          <note>
            Östersjömiljarden skulle dessutom inte vara ett tillägg till
            det här samarbetet utan ett komplement.
          </note>
          <note>
            Det anges nu också mycket tydligt vad gäller den andra miljarden
            att det handlar om näringslivets utveckling.
          </note>
          <note type="speaker">
            Anf. 6 STEN TOLGFORS (m) replik:
          </note>
          <note>
            Fru talman! Det är alldeles utmärkt att Birgitta
          </note>
          <note>
            Ahlqvist medger att Östersjömiljarden inte är ett öststöd. Man
            kan då fråga sig varför det av socialdemokraterna behandlas som
            om den vore ett sådant.
          </note>
          <note>
            Det sker inte minst i dagens betänkande.
          </note>
          <note>
            Birgitta Ahlqvist sade att man när man inför nya stöd inte kan
            tänka på allt, men det gjorde oppositionen. Socialdemokraterna
            fick år efter år varningar om att hanteringen av Östersjömiljarden
            inte var bra, men likväl valde man att blunda och körde vidare.
          </note>
          <note>
            Fru talman! Vi fick inte något som helst stöd för de påståenden
            som Birgitta Ahlqvist nu har gjort om att nu allting är frid och
            fröjd och att alla problem är borta. Jag tycker att Birgitta Ahlqvist
            ska medge att det inte har gjorts någon utvärdering av den andra
          </note>
          <note>
            Östersjömiljarden som ger grund för sådana påståenden.
          </note>
          <note>
            Det är slutligen så att hela tanken med Östersjömiljarderna är
            felaktig alldeles oavsett hur de hanteras. De infördes för att
            öka sysselsättningen i Sverige, inte för att stödja sysselsättningen
            i andra länder, vilket ju ska vara tanken med ett bistånd. Det
            för med sig konkurrenssnedvridningar när man stöder svenska och
            t.ex. inte baltiska företag, och det är av principiella skäl lika
            fel nu som tidigare.
          </note>
          <note>
            Så till en annan fråga. Jag undrar om Birgitta
          </note>
          <note>
            Ahlqvist anser att statsministern hade fel när han under sitt
            första besök i Baltikum uttryckte att Sverige skulle stödja de
            baltiska ländernas strävan efter att nå medlemskap i Nato. Är
            det så att utrikesutskottets majoritet nu försöker skriva statsministern
            på näsan att han inte kan utrikespolitik? Det som han då sade
            är nämligen precis vad oppositionen säger i dagens reservation:
            Det är i de baltiska ländernas intresse att vi stöder deras Natomedlemskap,
            det ligger i Östersjöregionens intresse att vi stöder deras Natomedlemskap
            och det ligger i Sveriges intresse att vi stöder deras Natomedlemskap.
          </note>
          <note>
            Hade statsministern fel, eller vad vet Birgitta
          </note>
          <note>
            Ahlqvist som inte han visste?
          </note>
          <note type="speaker">
            Anf. 7 BIRGITTA AHLQVIST (s) replik:
          </note>
          <note>
            Fru talman! När det gäller den första Östersjömiljarden sade
            moderaterna bara nej. De hade inga förslag till förbättringar,
            utan de sade bara nej till pengarna. Det var likadant när det
            gällde den andra
          </note>
          <note>
            Östersjömiljarden. Också då sade moderaterna nej.
          </note>
          <note>
            Jag tycker inte att det är ett konstruktivt sätt att arbeta i
            politiken, utan man måste försöka hitta vägar, se möjligheter
            och kunna genomföra förändringar om saker och ting inte blev så
            bra från början.
          </note>
          <note>
            Fru talman! Sten Tolgfors vet också mycket väl varför vi behandlar
            denna fråga i det här betänkandet.
          </note>
          <note>
            Det beror på att moderaterna har väckt en motion om detta vilken
            hänvisats till utrikesutskottet. Att detta tas upp i betänkandet
            beror alltså inte på socialdemokraterna, utan det tas upp på grund
            av en moderat motion.
          </note>
          <note>
            Sedan gäller det Natofrågan. Återigen vill jag säga att detta
            med om ett land ska gå med i Nato eller ej är en angelägenhet
            mellan landet och Nato, inte mellan andra länder och Nato eller
            mellan det blivande medlemslandet och Sverige. Detta är alltså
            en sak som man själv ska kunna bestämma i Nato och i det ansökande
            landet.
          </note>
          <note>
            Anf. 8 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Som Birgitta Ahlqvist påpekade är vi i stor utsträckning
            - kanske till 80 % - överens om tagen. Dock finns det, som har
            framkommit här, en del skiljaktigheter. Folkpartiet har varit
            med och reserverat sig beträffande det sista som Birgitta
          </note>
          <note>
            Ahlqvist tog upp och som rör Nato. Det är givet att länderna
            själva ska bestämma om de vill bli medlemmar eller inte. Något
            annat vore en orimlig tanke.
          </note>
          <note>
            Vi säger bara att vi ger vårt positiva stöd till detta. Vi ser
            nämligen detta i samband med det säkerhetspolitiska koncept som
            vi stöder.
          </note>
          <note>
            Vidare gäller det reservationen om kärnkraftssäkerheten. Vi vill
            satsa mer pengar och tycker att detta är viktigt. Det är bättre
            att behålla svensk säker kärnkraft och att satsa de pengar som
            det kostar att lägga ned svensk kärnkraft på att öka säkerheten
            i öst.
          </note>
          <note>
            Vad jag framför allt skulle vilja ta upp gäller synen på själva
            utgångspunkten för vårt bistånd. Som bekant lyfter vi fram demokratin.
            Sett till målen och huvudområdena samt de riktlinjer som utskottet
            ställer sig bakom gäller det ju främjandet av hållbar utveckling,
            gemensam säkerhet, social trygghet, miljö, jämställdhet osv.
          </note>
          <note>
            Finns det ingen gradering kring de olika målen och riktlinjerna,
            som ju är väldigt många, eller anser
          </note>
          <note>
            Birgitta Ahlqvist att alla dessa är likvärdiga?
          </note>
          <note type="speaker">
            Anf. 9 BIRGITTA AHLQVIST (s) replik:
          </note>
          <note>
            Fru talman! Jag börjar med kärnsäkerheten eftersom jag inte kommenterade
            den biten i mitt anförande. Folkpartiet anser att regeringen bör
            utöka sina insatser för att förbättra kärnsäkerheten och ta pengar
            från Östersjömiljarderna till detta. Men vi i Sverige har ju under
            en lång period, under en tioårsperiod, satsat enorma pengar -
            500 miljoner - i bilateralt stöd just på det här området. Det
            är inte så att det på något sätt är för mycket pengar, utan problemet
            är att det måste till ett juridiskt ramverk för att vi ska kunna
            fortsätta det här arbetet.
          </note>
          <note>
            Våren 1999 framförde 13 stater, bl.a. Sverige, ett önskemål om
            ett multilateralt ramverk för att underlätta de här insatserna
            i Ryssland. Sedan dess har man jobbat med detta avtal. Vi har
            hört, och även fått information i utskottet om, att man har gjort
            enorma framsteg. Vid toppmötet i våras mellan EU och
          </note>
          <note>
            Ryssland gjordes ett gemensamt uttalande där ambitionen fanns
            att underteckna ett sådant här avtal den
          </note>
          <note>
            1 juli i år. Det tycker vi är mycket bra, för det här är ett
            viktigt område.
          </note>
          <note>
            Detta med prioriterade mål, huvudområden, riktlinjer osv. tycker
            vi inte ska prioriteras, utan alla de sakerna är viktiga och behövs.
            Det är en samordning mellan dessa som arbetet går ut på.
          </note>
          <note>
            Anf. 10 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! I det här med kärnsäkerheten finns det, som vi i
            Folkpartiet resonerar, två delar. Dels måste vi få ned det totala
            koldioxidutsläppet. Vi menar att det är vansinnigt att lägga ned
            svensk kärnkraft, något som i sig betyder större utsläpp av koldioxid.
            Dels gäller det att i stället använda mer pengar för att öka säkerheten
            i öst - men nog om det.
          </note>
          <note>
            Sedan gäller det prioriteringarna. Birgitta Ahlqvist och majoriteten
            i utskottet säger att det inte finns någon prioritering i detta
            avseende. Det är det som jag menar är en felsyn. Man borde ha
            en prioritering, nämligen demokratin.
          </note>
          <note>
            Ju mer vi tjatar om detta och ju fler som inser att demokratin
            är en förutsättning för alla de andra huvudområdena, riktlinjerna
            etc., desto mer blir det nog så att trycket på att få en säker
            demokratiutveckling blir så stort att chansen att säkra demokratin
            - kanske aldrig hundraprocentigt, men ändå - är det viktiga.
          </note>
          <note>
            Jag ser att även kristdemokraterna nu är inne på samma tankegångar.
            Också de talar om vikten av demokrati och mänskliga rättigheter
            som ett huvudmål för biståndet. Vi kommer alltså att fortsatt
            tjata om detta. Jag blir ledsen när jag hör Birgitta Ahlqvist
            säga att det över huvud taget inte är någon prioritering, utan
            allt är liksom likvärdigt. Så ser inte vi på detta, utan jag tror,
            som sagt, att vi i en förlängning kommer att få rätt även på den
            punkten.
          </note>
          <note type="speaker">
            Anf. 11 BIRGITTA AHLQVIST (s) replik:
          </note>
          <note>
            Fru talman! Jag vill inte ta upp diskussionen om kärnkraften
            i Sverige eftersom jag tycker att den hör hemma i ett annat sammanhang.
            Men när det gäller att öka säkerheten, vilken nu brister, i de
            här länderna vill jag säga att vi där har ett allvarligt miljöhot
            mot hela den europeiska kontinenten. Detta tycker vi alltså är
            mycket viktigt. Vi kommer att fortsätta med det arbetet. Det avtal
            som diskuteras är en förutsättning för att kunna fortsätta det
            här arbetet. Vi hoppas att Sverige klarar av att få det undertecknat
            innan ordförandeskapshalvåret går ut.
          </note>
          <note>
            Apropå att kristdemokraterna också vill ha prioriterade mål vill
            jag säga att där talar man inte i första hand om demokratin, utan
            man talar om att höja levnadsnivån och om att främja de mänskliga
            rättigheterna. Men om varje parti plockade fram det man så att
            säga vill ha först på listan skulle vi kanske få sju olika listor.
            Därför kan man inte prioritera här. Alla dessa saker är viktiga
            och behövs men det är en samordning mellan dessa saker som gör
            att vi får ett effektivt samarbete med de här länderna och även
            en utveckling.
          </note>
          <note type="speaker">
            Anf. 12 MURAD ARTIN (v):
          </note>
          <note>
            Fru talman! Vänsterpartiet anser att det betänkande som förelagts
            kammaren och som handlar om utvecklingssamarbete med Öst- och
            Centraleuropa på det hela taget är bra. Därmed yrkar vi bifall
            till utskottets förslag till riksdagsbeslut.
          </note>
          <note>
            Alldeles särskilt uppskattar vi att regeringen föreslår att en
            av huvudpunkterna i riktlinjerna för detta samarbete ska präglas
            av ett jämställdhetsperspektiv.
          </note>
          <note>
            Ett sådant perspektiv ska vara vägledande för de insatser som
            Sverige gör i Öst- och Centraleuropa.
          </note>
          <note>
            Sedan det sovjetiska sammanbrottet har samhällets sociala service
            snabbt eroderat, vilket drabbat kvinnorna speciellt hårt. Kvinnornas
            sociala villkor försämrades mycket snabbt. Det finns dock ett
            speciellt område där situationen är som allra svårast för kvinnorna.
            Det handlar om prostitution och handel med kvinnor och barn, s.k.
            trafficking. Utskottet konstaterar mycket riktigt att detta är
            den snabbast växande kriminella verksamheten i världen. Kvinnor
            och barn betraktas och behandlas som varor på en marknad. I den
            kapitalism som vi känner i västvärlden är vi vana vid att betrakta
            människors arbetskraft som en vara på en marknad, arbetsmarknaden.
            I den råa kapitalism som vuxit fram i Ryssland, i Öst- och Centraleuropa
            efter Sovjets sammanbrott inskränker sig inte enbart till att
            betrakta människors arbetskraft utan människan i sin helhet som
            en vara på en marknad. Den adekvata termen för detta är slaveri
            och en djup och allvarlig kränkning av de mänskliga rättigheterna.
          </note>
          <note>
            Det gläder mig att utskottet uppmärksammar detta i sitt betänkande
            och menar att regeringen ska återkomma till riksdagen med en redovisning
            av de åtgärder man avser vidta på området när det gäller vårt
            utvecklingssamarbete med Öst- och Centraleuropa.
          </note>
          <note>
            Jag anser att den här frågan är av alldeles speciell vikt, eftersom
            det rör just grundbulten för mänskliga rättigheter. Skulle vi
            ha det minsta överseende med företeelser som människohandel, trafficking,
            är vi snart ute på det sluttande planet när det gäller mänskliga
            rättigheter över huvud taget. Trafficking berövar kvinnor och
            barn deras människovärde, förvandlar dem till ting, objekt, till
            varor som kan köpas och säljas på en kapitalistisk marknad.
          </note>
          <note>
            Fru talman! Det kanske kan kännas en smula egendomligt att jag
            som tillhörande ett EU-kritiskt parti ställer mig bakom detta
            betänkande när det gäller vad som sägs om öst- och centraleuropeiska
            länders EU-anpassning. Vårt parti är kritiskt till svenskt medlemskap
            i EU, det är en sak. En annan sak är andra länders medlemskap
            i unionen. Deras ställningstagande är deras och inte mitt. Jag
            kan uttala mig kritiskt om EU som organisation, men jag kan och
            bör inte säga något om hur andra folk och stater ska ställa sig
            till sitt medlemskap i EU. Det beslut som de fattar måste jag
            respektera oavsett om det består av ett ja eller ett nej till
            EU. Det enda jag kan kräva är att beslutet är fattat på demokratisk
            väg.
          </note>
          <note>
            Detta sätt att hantera andra länders beslut borde vara en självklarhet,
            dvs. att man respekterade andra folks och staters integritet.
            Därför blir jag förvånad när jag tar del av Folkpartiets och moderaternas
            reservationer. I sin första reservation skriver Karl-
          </note>
          <note>
            Göran Biörsmark ganska bra om att demokratin medför positiva
            effekter på ekonomin. På ett allmänt plan kan jag hålla med honom
            på den punkten. Han skriver också att en demokratisk utveckling
            gör att krigsriskerna minskar. Jag är enig med honom på den punkten.
          </note>
          <note>
            Men jag blir lite förvirrad senare när Karl-Göran
          </note>
          <note>
            Biörsmark och Folkpartiet börjar tala sig varma för de baltiska
            ländernas Natomedlemskap. Som jag ser det skulle ett Natomedlemskap
            medföra upprustning i
          </note>
          <note>
            Baltikum. Vi vet också att Ryssland i dag är en försvagad stormakt.
            I militärt avseende har Ryssland hamnat rejält efter, även om
            man fortfarande besitter kärnvapen. Det finns dock chauvinistiska
            och odemokratiska krafter som hyser en stark längtan tillbaka
            till den sovjetiska stormaktstiden. En upprustning i
          </note>
          <note>
            Rysslands omedelbara närhet av den gamla motståndaren från det
            kalla kriget skulle snart få dessa krafter att vädra morgonluft.
          </note>
          <note>
            Fred och demokrati hänger ihop men knappast upprustning och demokrati,
            och utvidgade militärallianser och demokrati gynnar knappast demokratin.
          </note>
          <note>
            För övrigt är de militära strukturerna per definition inte demokratiska.
            De bygger på orderlydnad. De är inte demokratiska utan auktoritära.
            I svaga demokratier eller demokratier under uppbyggnad är starka
            militära strukturer inte av godo, inte någon bra konkurrent.
          </note>
          <note>
            Detta är några allmänna synpunkter på förhållandet mellan militär
            upprustning och demokratisk utveckling. Annars anser jag att vi
            i Sverige inte ska ha några synpunkter på eller tala om att "det
            är av svenskt intresse" att de baltiska staterna blir medlemmar
            i Nato.
          </note>
          <note>
            Sådana uttalanden kan uppfattas som påtryckningar på en självständig
            nation. De baltiska staterna gör som de vill. De bestämmer själva,
            och vi har bara att rätta oss därefter och visa vederbörlig respekt
            för deras självständiga beslut. Vi ska inte blanda oss i och tala
            om svenska intressen i fråga om balternas beslut. Det är lite
            av storebrorsattityd, tycker jag.
          </note>
          <note>
            Jag tycker i korthet att Karl-Göran Biörsmark borde iaktta samma
            respekt för de östeuropeiska ländernas medlemskap i Nato som jag
            försöker göra när det gäller deras EU-medlemskap. Han gör samma
            fel när han lyfter fram Irland och säger att Irland röstade mot
            utvidgningen. Jag har förstått att Irland har röstat mot Nicefördraget
            som bl.a. innebär nej till militariseringen.
          </note>
          <note>
            Fru talman! Jag vill avsluta med att säga något om
          </note>
          <note>
            Ryssland och Tjetjenien, Vitryssland och Ukraina. Vi vet alla
            att det förekommer brott mot mänskliga rättigheter i varierande
            grad i dessa länder. Yttrandefriheten och pressfriheten är kringskurna
            i Vitryssland men också i Ukraina, även om landets ledare Kutjma,
            såvitt jag förstår, kallar sig socialdemokrat. Lukasjenko har
            skaffat sig i det närmaste diktators ställning i Vitryssland.
            Ryssland för krig i Tjetjenien, där omfattande och grova MR-brott
            begås mot civilbefolkningen. I östsamarbetet prioriteras Ryssland.
          </note>
          <note>
            Samarbetet avser att stärka demokrati, ekonomi och mänskliga
            rättigheter. Men vad gör vi, och vad gör den svenska regeringen
            om kriget i Tjetjenien inte upphör och de mänskliga rättigheterna
            även fortsättningsvis kränks? Hur hanterar vi ett sådant problem?
          </note>
          <note>
            Det är egentligen en fråga till regeringen, men regeringen har
            inte någon här i dag, och då frågar jag
          </note>
          <note>
            Birgitta Ahlqvist: Vad gör vi om Ryssland fortsätter att begå
            brott mot mänskliga rättigheter i Tjetjenien?
          </note>
          <note type="speaker">
            Anf. 13 STEN TOLGFORS (m) replik:
          </note>
          <note>
            Fru talman! Murad Artin börjar med att säga att han respekterar
            andra länders beslut. Sedan övergår han till att kritisera Natoutvidgning
            och inte respektera de baltiska staternas vilja och beslut. De
            har nämligen sagt mycket tydligt vad de vill. De vill vara med
            i alla delar av en europeisk säkerhetsordning, inklusive
          </note>
          <note>
            Nato.
          </note>
          <note>
            Murad Artin har, fru talman, fullständigt fel när han talar som
            om en Natoutvidgning skulle öka utrymmet för de rödbruna krafterna
            i Ryssland. Det är precis tvärtom. Efter en Natoutvidgning skulle
            de inte längre ha möjlighet att hota de baltiska staterna, vilket
            man nu kan göra för att vinna inrikespolitiska poäng i Ryssland,
            för alla skulle veta att ett sådant hot saknade trovärdighet.
            Det är alltså bra för Rysslands demokratiska utveckling med grannar
            som stabilt hör hemma i den västeuropeiska säkerhetsordningens
            alla delar.
          </note>
          <note>
            Murad Artin pratar också som att en Natoutvidgning inte skulle
            vara demokratisk. Man häpnar!
          </note>
          <note>
            Tvärtom har Nato svarat för det yttersta försvaret av demokratin
            under decennier. Jag tycker att Murad
          </note>
          <note>
            Artin borde fråga politiker från de baltiska länderna vad som
            har hänt i deras länder när man har saknat ett tillräckligt starkt
            försvar för sina gränser och sina politiska system.
          </note>
          <note>
            Nato har också i decennier varit det yttersta försvaret för den
            frihet som både Murad Artin och vi alla i den här kammaren åtnjutit,
            vare sig det har erkänts eller inte.
          </note>
          <note>
            Nu har man en ny roll i krishanteringsuppdrag för freden i Europa.
            En Natoutvidgning skulle öka stabiliteten i Baltikum och rimligen
            också i Ryssland, i
          </note>
          <note>
            Östersjöområdet och i Sverige. De baltiska länderna har klart
            och tydligt sagt vad de vill. Då är frågan om
          </note>
          <note>
            Sverige ska vara passivt eller om vi ska medverka och säga att
            detta är oerhört bra också för oss, vilket jag anser att vi borde
            göra. Allt annat vore att svika.
          </note>
          <note>
            Man kan inte välja bort att Nato existerar, Murad
          </note>
          <note>
            Artin, det gör det och Nato är viktigt för freden.
          </note>
          <note type="speaker">
            Anf. 14 MURAD ARTIN (v) replik:
          </note>
          <note>
            Fru talman! Sten Tolgfors och moderaterna tolkar det som jag
            har sagt helt fel. Sten Tolgfors har helt fel. Det är inte jag
            som har fel. Sten Tolgfors tolkar det som han vill.
          </note>
          <note>
            Jag har sagt att vi ska respektera de beslut som fattas i Baltikum
            om man vill vara med i Nato eller inte på samma sätt som vi ska
            respektera beslut om
          </note>
          <note>
            EU-medlemskap eller inte. Det är utgångspunkten.
          </note>
          <note>
            Det är det som jag har sagt, och jag kan läsa upp det en gång
            till, om inte Sten Tolgfors har förstått det.
          </note>
          <note>
            Vi skriver i betänkandet: Sveriges samarbete med
          </note>
          <note>
            Central- och Östeuropa syftar till att öka stabiliteten och stärka
            säkerheten och välståndet i Europa i allmänhet och i vårt eget
            närområde. Vidare skriver vi:
          </note>
          <note>
            Att förebygga konflikter inte minst i närområdet har varit och
            förblir en av de viktigaste uppgifterna för svensk utrikes- och
            säkerhetspolitik.
          </note>
          <note>
            Det är utmärkt. Det är det förebyggande arbetet som vi ska koncentrera
            oss på, inte på utvidgade militärallianser. Vi ska inte lösa problem
            i våra närområden med bomber och granater.
          </note>
          <note type="speaker">
            Anf. 15 STEN TOLGFORS (m) replik:
          </note>
          <note>
            Fru talman! Jag tror att det vore av godo om Murad Artin uttryckte
            sig tydligare. Först talade han om att man ska respektera andra
            länders beslut och sedan ägnade han sitt anförande åt att kritisera
            effekterna av andra länders beslut. Han räknade också upp skäl
            mot en Natoutvidgning.
          </note>
          <note>
            Jag noterar också att Murad Artin inte på något sätt bemötte
            något av de argument som jag anförde mot hans synpunkter. Det
            handlar bl.a. om att en
          </note>
          <note>
            Natoutvidgning tar bort utrymmet för rödbruna revanschistiska
            krafter i den ryska inrikespolitiken att vara aggressiva mot demokratierna
            i Baltikum. Därför medverkar en Natoutvidgning snarare till att
            stabilisera den ryska inrikespolitiken än motsatsen.
          </note>
          <note>
            Jag hörde inte heller ett enda argument mot mitt påstående att
            en Natoutvidgning vore till fördel för de baltiska ländernas säkerhet,
            till fördel för stabiliteten i
          </note>
          <note>
            Östersjöregionen och därför också till fördel för Sverige.
          </note>
          <note>
            Jag hörde inte heller något argument mot att det vore bra om
            de baltiska länderna kom med i Nato och det gemensamma försvaret
            för demokrati, fri- och rättigheter i Europa eller i krishanteringen.
          </note>
          <note>
            Jag tror att det är dags för Vänsterpartiet att göra sig av med
            den gamla världsbilden och hyllandet av en neutralitet som avskaffades
            i Sverige 1992. I dag är det samarbete som ligger till grund för
            säkerhet och stabilitet. Det gäller även i Nato. Det vore bra
            för
          </note>
          <note>
            Sverige att föra en annan debatt. Nu handlar det om ifall det
            vore bra för de baltiska staterna.
          </note>
          <note>
            Jag är övertygad om att det entydigt vore till fördel för de
            baltiska staterna och också för Östersjöområdet. Dessutom har
            de uttryckligen sagt vad de vill.
          </note>
          <note>
            Så varför skulle vi inte stödja dessa länder i deras ansträngningar?
          </note>
          <note>
            Det finns nu ett historiskt fönster. Om Murad Artin bemödade
            sig att tala med politiker i de baltiska staterna skulle han se
            hur angelägna de är om att säkra sina demokratiers överlevnad
            långsiktigt genom att komma med i en europeiska säkerhetsordnings
            alla delar, och det inkluderar Natomedlemskap.
          </note>
          <note type="speaker">
            Anf. 16 MURAD ARTIN (v) replik:
          </note>
          <note>
            Fru talman! Jag är övertygad om att vi inte säkrar demokratin
            över huvud taget om vi söker oss till militärallianser. Det är
            min analys och Vänsterpartiets analys. Moderaterna har en annan
            analys.
          </note>
          <note>
            Vad jag också har sagt när det gäller militära strukturer är
            att de inte är demokratiska. Det är självklart eftersom de bygger
            på ordergivning. De är auktoritära. Så är det enligt vår analys.
          </note>
          <note>
            Det finns sådana chauvinistiska och odemokratiska krafter, precis
            tvärtemot vad som sägs i Sten
          </note>
          <note>
            Tolgfors och moderaternas analys. Jag anser att dessa skulle
            stärkas, och det innebär en tillbakagång till det kalla kriget.
          </note>
          <note>
            Vi ska respektera de baltiska staternas beslut om de ska vara
            med i Nato eller inte. Ibland verkar det som att moderaterna och
            andra borgerliga partier tycker synd om människorna i Baltikum.
            De stackarna kan inte göra någonting själva, och därför måste
            vi hjälpa dem. Låt dem bestämma själva! Det är deras beslut om
            de vill gå med i Nato eller i EU. Det är det som vi ska respektera.
          </note>
          <note>
            Anf. 17 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Murad Artin tar sin utgångspunkt i sin kritik mot
            Folkpartiet i vår reservation som gäller demokratimålet. Men jag
            förstår att Murad Artin ändå i stort delar uppfattningen att demokratier
            skapar en stabilare värld och minskar krigsrisken.
          </note>
          <note>
            Sedan gör Murad Artin en tankekullerbytta såsom jag upplever
            det. Han säger att när ett land har fattat ett demokratiskt beslut
            ska vi acceptera det och inte kritisera det. Jag menar att vi
            mycket väl kan göra det. Ordet är väl fortfarande fritt. Vi kan
            ha vår syn på hur vi ser på saker och ting.
          </note>
          <note>
            Murad Artin tog upp Irland som exempel. Det är klart att vi accepterar
            vad det irländska folket säger, men det är inte säkert att vi
            delar den uppfattningen.
          </note>
          <note>
            Då måste vi kunna framföra det, eller hur?
          </note>
          <note>
            Att inte kunna kritisera ett demokratiskt beslut är fel enligt
            hela den demokratiska processens tankegång. Man ska naturligtvis
            ha en öppen dialog.
          </note>
          <note>
            Sedan vill jag ställa en fråga till Murad Artin på samma tema:
            Anser Murad Artin att Sydafrika är ett demokratiskt land? Anser
            Murad Artin att ett demokratiskt beslut har fattats om att köpa
            svenska JAS-
          </note>
          <note>
            plan? Skulle det betyda att Murad Artin inte skulle kunna kritisera
            detta beslut? Jag har uppfattat att
          </note>
          <note>
            Vänsterpartiet är väldigt kritiskt mot detta demokratiskt fattade
            beslut. Hur gå det ihop egentligen?
          </note>
          <note type="speaker">
            Anf. 18 MURAD ARTIN (v) replik:
          </note>
          <note>
            Fru talman! Jag har sagt att vi inte ska lägga oss i deras beslut,
            utan det ska vi respektera. Jag har inte sagt att vi inte ska
            vara kritiska och inte föra en dialog och en debatt.
          </note>
          <note>
            Men jag kritiserar Karl-Göran Biörsmark och
          </note>
          <note>
            Folkpartiet för att man säger att Irland har fattat ett felaktigt
            beslut mot utvidgningen som inte stämmer med verkligheten, eftersom
            man har sagt nej till Nicefördraget. Jag tycker att Karl-Göran
            Biörsmark och
          </note>
          <note>
            Folkpartiet ska respektera Irlands beslut.
          </note>
          <note>
            Man har sagt nej till militarisering och till den ökade makten
            för de stora länderna i EU. Jag kritiserar Karl-Göran Biörsmark
            när han säger att man har fattat ett felaktigt beslut.
          </note>
          <note>
            Självklart har Karl-Göran Biörsmark rätt till sin kritik och
            analys. Vi ska debattera också Natofrågan.
          </note>
          <note>
            Moderaterna säger precis samma sak, att det är av svenskt intresse
            att de baltiska staterna ska komma med i Nato. Jag anser inte
            det, och jag anser att Folkpartiet gör fel analys.
          </note>
          <note>
            Anf. 19 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Nu har Murad Artin svängt 180 grader. Nu säger han
            att visst ska vi kritisera om vi inte delar den ståndpunkt som
            landet har tagit i ett demokratiskt beslut. Det gör han antagligen
            mot bakgrund av att jag tog exemplet Sydafrika och JAS, där Vänsterpartiet
            har varit otroligt aktivt. Man kan bara dra två slutsatser av
            detta, antingen att Vänsterpartiet anser att Sydafrika inte är
            ett demokratiskt land eller att man, som sagt, svänger och säger
            att man kan kritisera detta beslut.
          </note>
          <note>
            När det gäller Irland har jag inte sagt att det är ett felaktigt
            beslut, för folket där kan ju inte ha fel i sig.
          </note>
          <note>
            Vad jag säger är att jag anser att det är en olycklig utveckling
            för Europa om man säger nej till utvidgningen. I så fall är det
            ett dåligt beslut, och den uppfattningen kommer vi naturligtvis
            att fortsätta hävda.
          </note>
          <note>
            När det sedan gäller Nato tycker jag att Murad
          </note>
          <note>
            Artin något ska sänka rösten och se tillbaka historiskt.
          </note>
          <note>
            Vad hade egentligen hänt under det kalla krigets tid -
          </note>
          <note>
            då vi här i väst låg under skyddet av ett Natoförsvar av våra
            demokratiska värderingar, värderingar om mänskliga rättigheter
            osv. - om vi inte hade haft det stödet gentemot de expansionistiska
            förslag som kom från öst där kommunisterna skulle göra hela världen
            kommunistiskt? Där fanns en otrolig expansionslusta att vi alla
            skulle komma in under detta fantastiska kommunistiska beskydd.
            Vad hade hänt med vår frihet egentligen? Fundera lite över detta,
            Murad
          </note>
          <note>
            Artin, innan ni så hårt kritiserar vad Nato står för.
          </note>
          <note>
            Det är alldeles riktigt att vi naturligtvis välkomnar det baltiska
            folkets beslut att gå in i Nato, eftersom vi har uppfattningen
            att också Sverige ska göra det.
          </note>
          <note type="speaker">
            Anf. 20 MURAD ARTIN (v) replik:
          </note>
          <note>
            Fru talman! Det är egentligen det som är utgångspunkten för Folkpartiet,
            att tala för medlemskap i
          </note>
          <note>
            Nato för Sverige. Vad man vill är att först Baltikum och sedan
            Sverige ska komma med i Nato.
          </note>
          <note>
            Vad jag har sagt är att det uppfattas som att vi i
          </note>
          <note>
            Sverige utövar påtryckningar gentemot staterna i
          </note>
          <note>
            Baltikum för att de ska gå med i Nato. Att vi ska respektera
            deras beslut är självklart, och det gör jag också när det gäller
            deras ansökan om medlemskap i
          </note>
          <note>
            EU och deras vilja att vara med i EU. Blir det ett ja eller ett
            nej får jag respektera det, på samma sätt som jag respekterar
            om de ansöker till Nato, oavsett om de blir medlemmar eller inte.
            Det har jag sagt att jag har respekt för.
          </note>
          <note>
            Jag har inte heller sagt något om ifall Sydafrika är ickedemokratiskt
            när de där fattar sina egna beslut.
          </note>
          <note>
            Vad jag kritiserar är att förebygga konflikter med bomber, granater
            och JAS-plan. Konflikter ska förebyggas med politiska medel. Det
            är det jag menar.
          </note>
          <note>
            Jag är i grunden pacifist. Jag tror inte att man löser problemen
            med bomber och granater, som Folkpartiet vill genom att vidga
            sådana allianser.
          </note>
          <note>
            Först skriver man om hur viktigt det är med demokrati, och sedan
            svänger man. Det är inte Vänsterpartiet som svänger. Det är just
            Folkpartiet som svänger och vill att Sverige och sedan också Baltikum
            ska vara med i Nato.
          </note>
          <note>
            Jag tror att vår analys är riktig.
          </note>
          <note type="speaker">
            Anf. 21 BIRGITTA AHLQVIST (s) replik:
          </note>
          <note>
            Fru talman! Sverige måste i alla sammanhang fördöma Rysslands
            agerande mot mänskliga rättigheter i
          </note>
          <note>
            Tjetjenien, såväl inom EU och FN som i andra internationella
            sammanhang. Det måste vi alla göra som över huvud taget kommer
            i närheten av sådan information. Om inte detta hjälper, som Murad
            Artin säger från talarstolen, ska vi fortsätta att fördöma. Vi
            kan inte ta till, som Murad Artin säger i ett annat sammanhang
            från talarstolen, bomber, granater och JAS-
          </note>
          <note>
            plan. Det hjälper inte, utan vi måste agera på annat sätt.
          </note>
          <note>
            Då skulle jag vilja ställa frågan: Har Murad Artin något annat
            förslag när det gäller agerandet i den här frågan?
          </note>
          <note type="speaker">
            Anf. 22 MURAD ARTIN (v) replik:
          </note>
          <note>
            Fru talman! Jag tycker att det är bra att Birgitta
          </note>
          <note>
            Ahlqvist tar upp just inskränkningarna i mänskliga rättigheter
            för civilbefolkningen i Tjetjenien. Jag tycker också att det är
            bra att man i betänkandet
          </note>
          <note>
            lyfter fram att man ska fördöma Ryssland och dess agerande i
            Tjetjenien. Men jag är försiktig när det gäller att använda biståndet
            eller stödet som påtryckningsmedel. Kan socialdemokraterna tänka
            sig att använda det som påtryckningsmedel gentemot Ryssland om
            mänskliga rättigheter kränks och kriget inte upphör?
          </note>
          <note type="speaker">
            Anf. 23 BIRGITTA AHLQVIST (s) replik:
          </note>
          <note>
            Fru talman! Det är möjligt att man kommer i ett sådant läge att
            man får diskutera en sådan sak, men i dagsläget gäller det att
            i alla internationella sammanhang fördöma alla brott mot mänskliga
            rättigheter i
          </note>
          <note>
            Tjetjenien.
          </note>
          <note type="speaker">
            Anf. 24 MURAD ARTIN (v) replik:
          </note>
          <note>
            Fru talman! Det är vi ense om. Jag har ingenting att tillägga.
          </note>
          <note type="speaker">
            Anf. 25 ANA MARIA NARTI (fp):
          </note>
          <note>
            Fru talman! Jag börjar med att yrka bifall till
          </note>
          <note>
            Folkpartiets reservation 2 under mom. 2.
          </note>
          <note>
            Sedan ska jag göra något som är lite ovanligt. Jag ska be en
            bön:
          </note>
          <note>
            Tack gode Gud för EU:s närvaro i världspolitiken.
          </note>
          <note>
            Tack för det inflytande som denna union har över utvecklingen
            i mitt före detta hemland.
          </note>
          <note>
            Jag var för några veckor sedan i det rumänska parlamentet, i
            den pampiga plenisal som Ceaucescu byggde för att höra på sig
            själv och där ljudet faktiskt inte cirkulerar - det är bara ett
            bad av eko. Där har jag sett hur det extremnationalistiska Storrumänska
            partiet hålls i schack tack vare strävan att komma in i
          </note>
          <note>
            EU. Det är därför som den ungerska politiska unionen spelar en
            mycket viktig roll i parlamentet. Det är därför som minoriteternas
            representanter har ett antal särskilt vikta platser i parlamentet.
            De kan också spela en viktig roll i motverkan av extremnationalismen.
            Detta skulle inte ha varit möjligt om inte både
          </note>
          <note>
            Ungern och Rumänien strävat ordentligt efter medlemskap i unionen.
          </note>
          <note>
            Vi får komma ihåg att det finns en mycket gammal konflikt där
            och att det inte har varit möjligt att skriva en enkel pakt om
            god grannsämja mellan Rumänien och Ungern under många, många decennier.
          </note>
          <note>
            Denna pakt kom till 1996 därför att båda länderna ville komma
            in i EU.
          </note>
          <note>
            Strävan att komma in i EU utgör ett fantastiskt redskap för demokratisering.
            Man måste uppfylla de krav som vi alla känner till, och därför
            spelar kraven en viktig roll i inrikespolitiken i de här länderna.
          </note>
          <note>
            Just nu tycker jag att det är väldigt viktigt att påminna om
            att oberoende medier i ansökarländerna, i kandidatländerna, är
            ett oerhört viktigt villkor för demokratisering. Public service
            ska i alla demokratier stå i allmänhetens tjänst - inte i en viss
            regerings tjänst, inte i ett visst partis eller en gruppering
            av partiers tjänst. I Rumänien finns det faktiskt försök att manipulera
            tillbaka en sådan situation.
          </note>
          <note>
            Jag vill också än en gång påminna om att demokrati inte bara
            är en fråga om institutioner, regler och lagar. Demokrati är i
            högsta grad en fråga om attityd, tänkande och handling, och där
            har vi fortfarande väldigt mycket kvar att göra.
          </note>
          <note type="speaker">
            Anf. 26 HOLGER GUSTAFSSON (kd):
          </note>
          <note>
            Fru talman! Under Sveriges ordförandeskap i EU
          </note>
          <note>
            har regeringen lagt ned ett stort arbete på att driva utvidgningsprocessen
            framåt. Flera mycket svåra kapitel har kunnat avslutas under våren.
            Detta har väckt kandidatländernas hopp om ett ökat tempo i förhandlingarna
            i en situation där missnöjet med EU:s allt längre långbänk i förhandlingarna
            växer stadigt.
          </note>
          <note>
            Men det är verkligen inte tid att skörda framgångar då vi tvingas
            konstatera att Irland äventyrar hela tempot i utvidgningsförhandlingarna
            genom sitt nej till Nicefördraget. Det är politiskt helt oförståeligt
            hur
          </note>
          <note>
            Irland, som fått så mycket ekonomiskt stöd av EU för att bygga
            upp sin egen standard, kan sätta stora käppen i hjulet och hindra
            de nya kandidatländerna att få
          </note>
          <note>
            EU:s hjälp att bygga upp sin standard. Det kan inte betraktas
            som annat än missunnsamhet och politisk egoism, vilket är ovärdigt
            en västerländsk demokrati.
          </note>
          <note>
            Fru talman! Mot denna bakgrund måste vi nu konstatera att det
            mesta återstår att göra i förhandlingsarbetet. Nu är det oerhört
            viktigt att vi i Sverige inte låter vårt engagemang ta slut i
            och med ordförandeskapet. Vi måste fortsätta att på alla vis försöka
            lösa upp de svåra knutar som hindrar medlemsländerna att komma
            överens. Låt oss också erkänna att de största hindren i förhandlingsprocessen
            just nu inte är kandidatländerna. Dessa gör faktiskt dagligen
            oerhörda framsteg. Problemen finns inom EU:s medlemsländer, som
            varken kan enas om gemensamma förhandlingspositioner eller ens
            stå fast vid Nicefördraget. Med beklagande tvingas vi till sist
            acceptera kraven på övergångsperioder i fråga om arbetskraftens
            fria rörlighet, något som ju i praktiken innebär ett andra klassens
            medlemskap i upp till sju år.
          </note>
          <note>
            Fru talman! När vi i dag debatterar utvecklingssamarbetet med
            Öst- och Centraleuropa finns det skäl att påminna om dessa orättvisor.
            Det bästa bistånd
          </note>
          <note>
            Europa kan ge är naturligtvis att skynda på anslutningsprocessen
            för de länder som står på tur samt att utveckla de politiska och
            ekonomiska förbindelserna mellan EU, Ryssland, Ukraina och Vitryssland.
          </note>
          <note>
            Fru talman! Även det traditionella ekonomiska biståndet spelar
            en viktig roll. Oändligt mycket finns att göra för att stödja
            utvecklingen i Öst- och Centraleuropa. Mycket görs både av Sverige
            och inom EU
          </note>
          <note>
            gemensamt. Vi kristdemokrater vill särskilt prioritera det rättsliga,
            juridiska utvecklingssamarbetet. Hela
          </note>
          <note>
            Europa ska bli ett område av frihet, säkerhet och rättvisa för
            våra medborgare. En fungerande rättsstat är grunden på vilken
            både demokrati och marknadsekonomi måste byggas. Kampen mot korruption
            är helt avgörande för en sådan utveckling.
          </note>
          <note>
            Fru talman! Ett fungerande rättssystem är också vad som krävs
            om man ska kunna garantera det minimum av mänsklig värdighet som
            måste rymmas i de mänskliga rättigheterna. Vi kristdemokrater
            har under utskottsarbetet betonat att respekten för de mänskliga
            rättigheterna måste göras till ett övergripande mål och antas
            som riktlinje för detta arbete. Vi är övertygade om att det krävs
            ett långsiktigt arbete för att Öst- och
          </note>
          <note>
            Centraleuropa ska stärka sin kultur för mänskliga rättigheter.
            Det räcker alltså inte med lagar och förordningar. Medvetenheten
            om det unika och okränkbara människovärdet måste vara förankrat
            i människors sätt att tänka och agera i vardagen. Där kan vårt
            bistånd komma till hjälp. Tyvärr har vi konstaterat att de mänskliga
            rättigheterna som mål och medel i stort sett saknas i regeringens
            proposition.
          </note>
          <note>
            Fru talman! Jag yrkar bifall till Kristdemokraternas reservation
            nr 1.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 12 juni).
          </note>
          <note>
            5 § Nytt huvudmannaskap för vårdhögskoleutbildningar
          </note>
          <note>
            Föredrogs utbildningsutskottets betänkande 2000/01:UbU17
          </note>
          <note>
            Nytt huvudmannaskap för vårdhögskoleutbildningar
          </note>
          <note>
            (prop. 2000/01:71).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 12 juni).
          </note>
          <note>
            6 § Kärnsäkerhet
          </note>
          <note>
            Föredrogs miljö- och jordbruksutskottets betänkande
          </note>
          <note>
            2000/01:MJU19
          </note>
          <note>
            Kärnsäkerhet.
          </note>
          <note type="speaker">
            Anf. 27 KJELL-ERIK KARLSSON (v):
          </note>
          <note>
            Fru talman! Detta betänkande om kärnsäkerhet behandlar två motioner,
            en från Vänsterpartiet och en från Miljöpartiet. De har rubrikerna
            Hantering av kärnavfall samt En anständig kärnavfallspolitik.
            I
          </note>
          <note>
            motionerna och betänkandet tas viktiga frågor upp, frågor som
            berör flera generationer framöver. Det gäller hur vi ska ta hand
            om vårt kärnbränsleavfall på ett säkert och acceptabelt sätt.
            Motionerna tar bl.a.
          </note>
          <note>
            upp frågor om prioritering av de tre funktionsvillkoren tillsynsfrihet,
            svåråtkomlighet och återtagbarhet av kärnavfall när det gäller
            ett framtida slutförvar.
          </note>
          <note>
            Även antalet platser för platsundersökningar, stöd till kommuner
            och frivilligorganisationer, vetoventilen samt frågor om import
            och export av kärnavfall tas upp.
          </note>
          <note>
            Vi i Vänsterpartiet arbetar för att kärnkraften ska avvecklas.
            Avvecklingen har påbörjats och ska fortsätta. Vänsterpartiet har
            varit emot både etablering och utbyggnad av kärnkraften. Det är
            en ohållbar energikälla som medför oerhörda risker för miljön.
          </note>
          <note>
            Vår kritik har genom alla år varit baserad på speciellt kärnavfallsfrågan
            med dess konsekvenser för kommande generationer samt att det inte
            har funnits någon bra lösning på den frågan.
          </note>
          <note>
            Eftersom vi är ett parti som vill ta ansvar gäller det att vi
            förhåller oss till den nu rådande situationen och tar ett ansvar
            för att få en lösning av kärnavfallsproblematiken. Kärnavfallsfrågan
            behöver lyftas upp till en diskussion på nationell nivå. Det är
            inte bara en kommunal fråga för eventuellt berörda kommuner.
          </note>
          <note>
            Berörda kommuner behöver ha hjälp och stöd i olika former.
          </note>
          <note>
            Sedan 1972, då den första reaktorn i Oskarshamn startade, har
            svenska kärnkraftverk producerat radioaktivt avfall samtidigt
            som det har pågått utredningar för att hantera avfallsproblemet.
            Ambitionen är att hindra spridning av avfallet under de hundratusentals
            år då radioaktiviteten är livsfarligt hög och att inte belasta
            kommande generationer med risk, ansvar eller kostnader för vår
            tids atomsopor. Ingen avfallshantering av detta slag kan dock
            göras helt säker. Den verkliga ambitionen är därför att inte belasta
            kommande generationer med onödiga risker, onödigt ansvar eller
            onödiga kostnader.
          </note>
          <note>
            Risker och ansvar för kommande generationer måste minimeras genom
            lämpligt val av slutförvaringsmetod och plats för förvaret. Metodvalet
            förutsätter att man först redovisar de funktionsvillkor som man
            vill att slutförvaret ska klara. Hittills har det presenterats
            tre funktionsvillkor.
          </note>
          <note>
            Villkor 1 är tillsynsfrihet. Förvaret ska inte kräva övervakning
            eller underhåll för att fungera. Man kan säga att det ska ha gjorts
            tillräckligt svåråtkomligt för att skyddas mot oönskade eller
            oavsiktliga intrång.
          </note>
          <note>
            Funktionsvillkor 2 innebär att förvaret ska utformas så att avfallet
            kan återtas om framtida generationer skulle vilja använda det
            klyvbara avfallet eller reparera eller förbättra förvaret.
          </note>
          <note>
            Funktionsvillkor 3 innebär att förvaret ska utformas så att man
            snabbt kan förhindra ett återtagande av avfallet om framtida generationer
            anser att risken är större än fördelen med ett återtagande.
          </note>
          <note>
            Inom dessa tre villkor finns som ni kanske har märkt en motsättning
            i kravet på kärnavfallets svåråtkomlighet och i kravet på återtagbarhet.
            KBS-3-
          </note>
          <note>
            metoden, som innebär att det använda kärnbränslet kommer att
            förvaras i kapslar av koppar och järn 500
          </note>
          <note>
            meter ned i berggrunden, kan endast som jag ser det konkurrera
            med förvaring i djupa borrhål om och när återtagande prioriteras
            före funktionsvillkoren 1 och
          </note>
          <note>
            3.
          </note>
          <note>
            Därför är det viktigt att en prioritering av de tre funktionsvillkoren
            görs före platsvalsprocessen.
          </note>
          <note>
            Funktionsvillkoren ska ju vara vägledande då det gäller metodvalet,
            och metodvalet är i sin tur vägledande när det gäller faktorer
            som förvarets djup och bergartsval. Det är alltså av vikt för
            allsidighet och förtroende att det finns mer än en metod framtagen
            samt att relevant forskning satsas på mer än en metod.
          </note>
          <note>
            Vi i Vänsterpartiet efterlyser i en reservation en utökad möjlighet
            för frivilligorganisationer att på både nationell och lokal nivå
            kunna få del av det stöd som ges för informationsinsatser, så
            att det kan ges en allsidighet i informationen, en allsidighet
            som utvecklar och skapar en större trovärdighet i processen.
          </note>
          <note>
            I ett regeringsbeslut den 24 januari 2000 säger regeringen att
            den överväger att ett särskilt stöd ska kunna ges till frivilligorganisationer.
            Så sade även miljöministern i ett interpellationssvar den 7 mars
            år
          </note>
          <note>
            2000. Det är nu på tiden att regeringen kommer till skott med
            sitt övervägande. Var sitter proppen som gör att man fortfarande
            överväger? Vi vill se ett positivt resultat nu.
          </note>
          <note>
            När det gäller platsundersökningar beslöt regeringen i december
            1996 att platsundersökningar bör ske på minst två platser. Vi
            i Vänsterpartiet anser det som viktigt att platsundersökning sker
            på fler ställen än två platser samt att själva platsbegreppet
            definieras bättre. Vi föreslår i vår reservation att dessa undersökningar
            ska ske på minst tre platser fördelade på tre regioner. Det kan
            ju hända att det vid provborrning eller vid den fördjupade studien
            av miljöpåverkan visar sig att någon av de utvalda platserna inte
            har förutsättningar att klara ett säkert slutförvar eller att
            man blir förhindrad att gå vidare av annat skäl. Då är det viktigt
            att det finns alternativ när man går vidare, så att regeringen
            inte behöver köra över ett kommunalt veto.
          </note>
          <note>
            Kommunerna kan använda den kommunala vetorätten och säga: Nej,
            vi vill inte ha detta hos oss. Men just för slutförvar av använt
            kärnbränsle har det kommunala vetot vissa begränsningar. Regeringen
            kan, om den vill och vågar, besluta om att ge lokaliseringstillstånd
            även om kommunfullmäktige i den berörda kommunen har använt sitt
            veto och sagt nej.
          </note>
          <note>
            Denna möjlighet har begränsat trovärdigheten i den lokala demokratiska
            processen i förstudiekommunerna och skapar också onödig oro när
            kommuninnevånarna ska göra bedömningen om de vill gå vidare till
            en platsundersökning. Det råder i dag otydlighet om förutsättningarna
            för att utnyttja vetoventilen. SKB
          </note>
          <note>
            och vissa kommuner framför ståndpunkten att regeringen aldrig
            kommer att utnyttja den.
          </note>
          <note>
            Det är därför angeläget att regeringen redovisar en policy för
            hur den har tänkt använda vetoventilen i kärnavfallsfrågan efter
            det att provborrningar är genomförda. Det kan inte vara ansvarsfullt
            gentemot de kommuner som ingår i den nuvarande platsvalsprocessen
            att det finns olika tolkningar av vad vetoventilen reellt innebär.
          </note>
          <note>
            I reservationerna 10 och 11 tar vi upp konsekvenserna av fri
            rörlighet på kärnavfallsområdet samt export och import av kärnavfall.
          </note>
          <note>
            Konsekvenserna av fri rörlighet på kärnavfallsområdet inom EU
            är en sak som oroar oss. Det finns inte några EU-regler som förhindrar
            medlemsländerna att exportera kärnavfall mellan sig, tvärtom,
            eftersom
          </note>
          <note>
            EU:s tre friheter här kommer in, nämligen för kapital, varor
            och tjänster.
          </note>
          <note>
            Vänsterpartiet anser att Sverige ska ta hand om sitt eget kärnavfall
            och inte importera andra länders kärnavfall. SKB måste kunna garantera
            att utländskt kärnbränsleavfall inte hamnar i de svenska berglagren.
            Risken finns, eftersom SKB:s störste ägare, Vattenfall, numera
            är delägare i tyska kärnkraftverk.
          </note>
          <note>
            Det radioaktiva avfallet är ur internationell synvinkel att betrakta
            som en tickande bomb. Sverige bör därför ta initiativ till att
            frågan om förvaring av det radioaktiva avfallet tas upp i olika
            internationella forum. Inte minst måste arbetet med kärnavfallsfrågorna
            inom EU i allt högre grad inriktas på att skapa säkra förvaringsmetoder
            i berörda medlemsländer och på att se till att minimera uppkomsten
            för att senare upphöra med denna typ av avfall, annars ökar trycket
            på medlemsländerna där relativt säkra metoder har skapats.
          </note>
          <note>
            Regeringen bör redovisa konsekvenserna av vad
          </note>
          <note>
            EU-reglerna om fri rörlighet för varor och tjänster innebär för
            Sveriges del när det gäller kärnavfall.
          </note>
          <note>
            Sverige bör oavsett EU:s regler klart deklarera att man inte
            ska importera eller exportera kärnavfall.
          </note>
          <note>
            Enligt kärntekniklagen är det förbjudet att utan särskilt tillstånd
            här i riket slutförvara använt kärnbränsle från en anläggning
            i ett annat land. Observera passusen utan särskilt tillstånd.
          </note>
          <note>
            Av vad jag kan utläsa så får man slutförvara utländskt kärnavfall
            i Sverige trots vad som sagts tidigare, om synnerliga skäl föreligger.
            Då uppstår för mig frågan: Vad är synnerliga skäl i denna fråga?
          </note>
          <note>
            Fru talman! Jag vill avslutningsvis yrka bifall till reservationerna
            1, 4 och 10. Givetvis står vi bakom även våra övriga reservationer.
          </note>
          <note type="speaker">
            Anf. 28 INGEGERD SAARINEN (mp):
          </note>
          <note>
            Fru talman! Den 25 maj publicerades en undersökning av Uppsala
            universitet där man hade frågat människor i Tierp om olika saker
            när det gäller kärnavfall. Det visade sig att 70 % av de tillfrågade
            trodde att Tierp är förstudiekommun av geologiska skäl, alltså
            därför att det är i Tierp som man kan få det säkraste förvaret
            av kärnavfallet.
          </note>
          <note>
            Vad skulle dessa människor, som är beredda att ta emot kärnavfallet
            av sådana skäl, säga om de visste att detta inte är de verkliga
            skälen, utan att placeringen i deras kommun inte har något med
            säkerhet att göra utan att det mera handlar om politisk acceptans,
            att den som går med på att ta det får det under vissa förhållanden?
            Jag tror att det kan bli ett stort bakslag i fråga om den här
            sortens lokalisering. Den långsiktiga säkerheten måste vara den
            överordnade målsättningen när det gäller hur och var kärnavfallet
            ska tas om hand.
          </note>
          <note>
            SKB:s nuvarande verksamhet såsom den bedrivs i förstudiekommunerna
            gör tydligt att säkerheten bara är en faktor som ska värderas
            mot ett antal andra, t.ex. industriella.
          </note>
          <note>
            SKB:s hantering av kärnavfallsfrågan visar mycket stora brister
            i systematik både då det gäller metodval och platsval. Det är
            inte på något sätt förvånande då aktuella myndigheter och regeringen
            har tillåtit
          </note>
          <note>
            SKB, ett aktiebolag, att på egen hand designa beslutsprocessen.
            Bristerna i processen försöker bolaget kompensera genom skicklig
            marknadsföring och vinklad information. På detta sätt har företaget
            lyckats skapa acceptans för sin verksamhet bland de kommunalpolitiska
            församlingarna i sex kommuner.
          </note>
          <note>
            Kärnavfallsfrågan har en nationell karaktär. Genom dess platsbundenhet
            kommer ändå det främsta ansvarstagandet att krävas av de närboende,
            både i dag levande och framtida generationer. De har rätt att
            kräva att både metodval och platsval baseras på en öppen process
            utgående från nationell skala, där den långsiktiga säkerheten
            är överordnad. Samhällets skyldighet är att utarbeta en demokratisk
            beslutsprocess baserad på insyn, deltagande, delaktighet och logik,
            som når den ambitionsnivån.
          </note>
          <note>
            Utförda opinionsundersökningar har visat att den långsiktiga
            säkerheten är det som allmänheten ser som den viktigaste lokaliseringsfaktorn.
            Man vill hitta det bästa berget. Politisk acceptans och arbetstillfällen
            ses däremot inte som giltiga skäl för lokalisering.
          </note>
          <note>
            Det finns också ett stort ansvarstagande hos det svenska folket
            i frågan. SKB utför årliga opinionsundersökningar som visar att
            det finns en stor acceptans för en lokalisering i den egna kommunen
            under förutsättning att den visar sig vara lämplig. För gemene
            man innebär "lämplig" att berget i kommunen är det bästa i landet
            eller åtminstone avsevärt bättre än på ett flertal andra platser
            i landet. I en idealsituation borde platsvalsprocessen ha en sådan
            kvalitet att det uppnås.
          </note>
          <note>
            I början av 90-talet bedrevs Dialogprojektet av
          </note>
          <note>
            SKI. Syftet var att etablera en beslutsprocess i kärnavfallsfrågan
            för vilken alla huvudaktörer hade förtroende. Ett flertal aktörer,
            myndigheter, nationella miljöorganisationer och kommunföreträdare
            deltog i projektet. SKB valde dock att inte delta. Projektet ledde
            fram till ett konsensusdokument där ett flertal rekommendationer
            framfördes för den fortsatta beslutsprocessen, både då det gällde
            metodvalsfrågan och platsval. Man konstaterade också att nu gällande
            regler inte tillgodoser kravet på allmänhetens förtroende.
          </note>
          <note>
            I Dialogprojektet diskuterades svårigheten att klara ambitionsnivån
            "bästa plats". Man betonade vikten av en successiv elimineringsprocess,
            där kriterierna för uteslutning är kända i förväg. I denna process
            skulle en stor del av landet kunna uteslutas och därefter skulle
            en lämplig plats kunna identifieras. Man ansåg att en sådan process
            gav störst möjlighet att rimligtvis identifiera bästa plats.
          </note>
          <note>
            Parallellt med detta formulerade SKB sin platsvalsprocess utgående
            från förstudier. Det blev så småningom den gällande lokaliseringsstrategin.
          </note>
          <note>
            I SKB:s strategi har politisk acceptans i de kommunpolitiska
            församlingarna blivit den dominerande lokaliseringsfaktorn. Urvalsunderlaget
            har därigenom minskats från hela landets 289 kommuner till 6 kommuner
            fördelade på 3 regioner. Argumentet har varit att det går att
            hitta bra berg överallt. Men SKB:s eget förstudiearbete har visat
            att det inte är så. T.ex. har
          </note>
          <note>
            Älvkarleby kommun inte befunnits tillräckligt bra för en lokalisering
            av kärnavfall.
          </note>
          <note>
            SKB är ett företag som har till uppgift att hitta en säker plats
            till rimliga kostnader. Man kan fundera över hur bolagen uppfattar
            "säker" respektive
          </note>
          <note>
            "rimliga kostnader". Det är möjligt att politiker och bolag har
            olika åsikter om vad som är det absolut viktigaste. Om man skulle
            studera djupförvar skulle det ta mycket lång tid och betinga stora
            kostnader. Av ekonomiska skäl kommer man förmodligen inte att
            göra det. Är detta rimligt ur politisk synvinkel?
          </note>
          <note>
            Vi anser också att det är viktigt att en strategisk miljöbedömning
            kommer före ett platsval. Esbokonventionens artikel förespråkar
            att miljöbedömningar ska göras på planeringsstadiet, en s.k. strategisk
            miljöbedömning. Syftet med det är att hantera stora enskilda projekt
            av nationell karaktär som ger möjlighet till en metodprövning
            fristående från platsvalet. Både
          </note>
          <note>
            Naturvårdsverket och Boverket har påpekat att det borde finnas
            en sådan strategisk miljöbedömning. Det tycks dock inte ske i
            Sverige. Det är beklagligt. Jag anser att det bör ske.
          </note>
          <note>
            Det är viktigt att frågan höjs till nationell nivå, att man inte
            låter förstudiekommunerna bli de som ska avgöra om säkerheten
            är tillräcklig för att de ska kunna acceptera ett slutförvar.
            Det är viktigt att diskussionen förs på nationell nivå. Även av
            det skälet är det viktigt att Dialogprojektet kommer i gång igen.
          </note>
          <note>
            Jag håller med om att vetot är dåligt definierat.
          </note>
          <note>
            Jag frågar mig hur det skulle bedömas om kommunfullmäktige har
            sagt ja och folket i en folkomröstning säger nej. Detta sker nu
            i norr, fast i omvänd ordning.
          </note>
          <note>
            Först har man sagt nej i en folkomröstning. Sedan vill kommunerna
            återuppta diskussionen. Vad är då kommunens vilja, enligt bedömningarna
            om vetot?
          </note>
          <note type="speaker">
            Anf. 29 SINIKKA BOHLIN (s):
          </note>
          <note>
            Fru talman! Vissa miljöfrågor är svårare än andra på grund av
            långsiktigheten. Man skulle kunna jämföra dessa frågor med byggandet
            av våra domkyrkor.
          </note>
          <note>
            Den som byggde en katedral eller en domkyrka visste att han inte
            skulle se resultatet under sin livstid. Man bygger sten för sten.
          </note>
          <note>
            Fru talman! Likadant är det med vissa miljöfrågor, t.ex. kärnavfallsfrågan.
            Vi kan redan i dag se frågan i ett hundraårsperspektiv. Vi började
            diskutera frågan om kärnkraften på 1950-talet. Vi kanske är färdiga
            med den på 2050-talet. Vi bygger sten för sten i denna svåra fråga.
          </note>
          <note>
            Vi kan se tre dimensioner i denna fråga, användningen, avfallet
            och ansvaret.
          </note>
          <note>
            Herr talman! Det finns ofta en paradox i stora miljöfrågor, inklusive
            frågan om kärnkraft och kärnavfall. Vi som lever i dag drar nytta
            av det som sker.
          </note>
          <note>
            Samtidigt vet vi att vi skapar problem för morgondagen, mycket
            på grund av vår livsstil. Det är svårt att avstå från fördelarna.
            Det är lätt att låta någon annan ta nackdelarna.
          </note>
          <note>
            Utskottet är nästan enigt vad gäller hanteringen av det svenska
            kärnavfallet. Det är en debatt som har pågått sedan början av
            1970-talet utan att man ännu kunnat fatta några avgörande beslut
            om var och hur det starkt radioaktiva och långlivade kärnbränslet
            slutgiltigt ska tas om hand. För att välja de rätta tekniska lösningarna
            måste vi komma överens om vilka krav tekniken ska leva upp till
            och vilka värderingar vi vill försvara. Det är en etisk fråga,
            inte enbart för regeringen, som har att fatta beslut, och riksdagen,
            som inte har det ansvaret. Men riksdagen är ansvarig eftersom
            riksdagen har beslutat om kärnkraften. Vi har ett delat ansvar
            i denna fråga. Det är också en etisk fråga för alla medborgare,
            speciellt för de människor som bor i de kommuner eller regioner
            som vi diskuterar i dag.
          </note>
          <note>
            Det råder alltså en stor enighet om att vi själva inom landets
            gränser ska ta hand om vårt avfall. Den oro som uttrycks i vissa
            reservationer för att vi ska börja förhandla om slutförvaringen
            och importera eller exportera avfall tycker jag är obefogad. Eftersom
            detta styrs av riksdagsbeslut måste även frågan om en eventuell
            förändring tillbaka till riksdagen.
          </note>
          <note>
            Avfallsfrågan är också en av våra stora och svåra miljöfrågor,
            som sträcker sig långt fram i tiden. Då ställs även etikfrågan
            inför nya utmaningar. Vad krävs för att skapa en rättvisa mellan
            olika generationer? Kan man ta ansvar för dagens problem utan
            att beröva framtidens människor deras handlingsfrihet?
          </note>
          <note>
            Vems är ansvaret? Är det vår generation eller nästa som ska fatta
            beslutet? Är det regeringens ansvar att fatta beslut, eller är
            det kommunernas ställningstagande? Frågetecknen är väldigt många
            i denna fråga.
          </note>
          <note>
            Etikfrågan är kanske den svåraste. Så länge vi håller oss till
            den teoretiska diskussionen här i kammaren - den etiska diskussionen
            - är vi överens inom landet. Men när vi sedan går över till var
            vi ska placera det som ska slutförvaras börjar det hända något
            med våra värderingar. Etiken övergår till moral. Andra värderingar
            kommer in - värderingar som börjar förändra mitt handlande i frågan.
            Ju osäkrare vi blir i vår kunskap, desto mer kommer våra värderingar
            att styra vårt handlande.
          </note>
          <note>
            Jag håller med om att det viktiga är att hitta trovärdigheten
            i processen och att hitta länkar mellan nuet och framtiden så
            att man kan bevara den demokratiska trovärdigheten i långsiktiga
            processer. En förutsättning är att de myndigheter och företag
            - SKB
          </note>
          <note>
            i detta fall - i samhället som ska säkra överföringen av erfarenhet
            och kunskap, göra olika informationsinsatser och fatta beslut
            har människors tillit.
          </note>
          <note>
            I dag finns det en del olika åsikter om hur kärnavfallet ska
            hanteras och var förvaringen ska ske. Är det en slutförvaring,
            som nu diskuteras, eller är det djupa borrhål?
          </note>
          <note>
            I den lokaliseringsprocess som nu pågår på ett antal orter har
            kommunerna tillsammans med myndigheter och företag genomfört omfattande
            informations- och studieverksamhet. Dessa kommuner är faktiskt
            värda en eloge för att ha orkat ta itu med ett nationellt miljöproblem
            som politiskt kanske inte ger så stora vinster.
          </note>
          <note>
            Herr talman! Som jag sade tidigare är det ett nästan enigt utskott
            bakom betänkandet. Det bygger naturligtvis på ett gammalt riksdagsbeslut
            om att vi i
          </note>
          <note>
            Sverige själva ska ta hand om vårt avfall och inte exportera
            eller importera. Jag hoppas att denna enighet även kommer att
            råda i de kommuner eller i den kommun som kommer att gå vidare
            med provborrningar efter förstudier och att vi som riksdagsledamöter
            upplevs som stöd för dessa platser och innevånarna där.
          </note>
          <note>
            Kärnavfallsfrågan är så nationellt viktig att den borde få en
            rationell hantering utan polarisering. Det är viktigt att vi som
            medborgare förstår att vi också har ansvar för andra. SKI, dvs.
            Kärnkraftsinspektionen, kommer den närmaste tiden - antagligen
            i morgon - att lämna sitt granskningsyttrande till regeringen
            angående SKB:s förslag om fortsatt hantering. Det är också viktigt
            att regeringen tar sitt ansvar i frågan för att vi ska få den
            legitimitet som krävs för ett fortsatt arbete i en mycket svår
            fråga.
          </note>
          <note>
            Herr talman! Härmed vill jag yrka bifall till förslaget i utskottets
            betänkande och avslag på samtliga reservationer.
          </note>
          <note type="speaker">
            Anf. 30 INGEGERD SAARINEN (mp) replik:
          </note>
          <note>
            Herr talman! Jag vill börja med att yrka bifall till reservation
            5, vilket jag glömde när jag var uppe i talarstolen. Sedan vill
            jag gärna fråga Sinikka Bohlin om det är rimligt att det är företag
            som ekonomiskt ändå är beroende av det de gör i förhållande till
            kärnkraftsföretagen som står för informationen till kommuninvånare
            och andra om säkerheten i dessa metoder.
          </note>
          <note type="speaker">
            Anf. 31 SINIKKA BOHLIN (s) replik:
          </note>
          <note>
            Herr talman! Är det rimligt att ett företag har ett ansvar för
            sitt avfall? Det är egentligen det första poducentansvar som denna
            riksdag har beslutat om.
          </note>
          <note>
            Man ger dem som producerar avfall ett ansvar för att ta vara
            på avfallet.
          </note>
          <note>
            Den gång då vi i detta hus beslutade att man skulle avsätta ganska
            mycket pengar till Kärnavfallsfonden var vi väldigt kloka. Vi
            kan ta hand om avfallet när vi kommer så långt att vår kunskap
            räcker för att göra någonting. Det är också bra därför att vi
            kan informera medborgarna i denna fråga. Vi ska komma ihåg att
            varje kommun får 2 miljoner per år för information från Kärnavfallsfonden.
            Också regioner och länsstyrelser har möjlighet att söka pengar
            därifrån, och det har man gjort i dessa regioner. Också myndigheter,
            som egentligen ska granska företagens arbete, har möjligheter
            att söka pengar därifrån.
          </note>
          <note>
            Jag har följt dessa kommuner. Jag ser den breda informationssatsning
            som man har gjort från företagen, eftersom det enligt riksdagsbeslutet
            är deras ansvar, men också det som kommer från kommunerna och
            från myndigheterna. Jag tycker faktiskt att det i detta fall är
            rimligt att de som producerar avfall har ett ansvar.
          </note>
          <note type="speaker">
            Anf. 32 KJELL-ERIK KARLSSON (v) replik:
          </note>
          <note>
            Herr talman! Den 6 juni meddelade EU-
          </note>
          <note>
            kommissionen, Världsbanken m.fl. att man går in med hundratals
            miljoner i ett gemensamt projekt för att hjälpa Ryssland att hantera
            sitt kärnavfall. Samma dag beslutade det ryska parlamentet att
            godkänna en omfattande import och slutbehandling av kärnavfall
            från andra länder, bl.a. från EU-landet Tyskland.
          </note>
          <note>
            Syftet är att tjäna stora pengar. Importen beräknas ge stora
            inkomster - ca 200 miljarder - under 10 år.
          </note>
          <note>
            Nu är det så att vi har ett svenskt företag - Vattenfall - som
            också äger kärnkraftverk i Tyskland. Anser
          </note>
          <note>
            Sinikka Bohlin att det vore acceptabelt om Vattenfall, som äger
            kärnkraftverk i Tyskland, skulle vilja exportera sitt avfall till
            Ryssland?
          </note>
          <note type="speaker">
            Anf. 33 SINIKKA BOHLIN (s) replik:
          </note>
          <note>
            Herr talman! I detta parlament beslutar vi om det som händer
            i Sverige. Som jag sade i mitt anförande är det väldigt viktigt
            att komma ihåg vilka beslut riksdagen har fattat om avfallsfrågan
            och att vi ska ta hand om avfallet själva.
          </note>
          <note>
            Jag tycker ändå att det som händer från Tysklands sida är beklagligt,
            och det är beklagligt att vi måste föra denna diskussion i dag,
            eftersom vi alla vet att
          </note>
          <note>
            Rysslands kärnsäkerhet kanske inte är den bästa som finns inom
            Europa.
          </note>
          <note type="speaker">
            Anf. 34 ESKIL ERLANDSSON (c):
          </note>
          <note>
            Herr talman! Miljö- och jordbruksutskottets betänkande nr 19
            om kärnsäkerhet är ett motionsavslagsbetänkande. I betänkandet
            tas 15 motionsyrkanden om kärnsäkerhet upp från den allmänna motionstiden
            år 2000. Vi från Centerpartiet har inget motionsyrkande på området,
            men jag tar mig ändå, herr talman, friheten att tillkännage några
            uppfattningar från oss i Centerpartiet.
          </note>
          <note>
            För Centerpartiet är det viktigt att vi begränsar tillkomsten
            av ytterligare radioaktivt material och restavfall från kärnkraftsproducerad
            el. Centerpartiet anser därför, som är väl känt, att kärnkraften
            bör avvecklas och ersättas med en förnybar elproduktion.
          </note>
          <note>
            Centerpartiet har aktivt deltagit i beslut som medfört att dessa
            arbeten har påbörjats. Dessa arbeten kommer och måste komma att
            fortgå med oförminskad takt och kraft.
          </note>
          <note>
            Nu hoppas jag, herr talman, att de partier som inte har deltagit
            i detta arbete också inser att de måste delta på ett aktivt och
            kraftfullt sätt i det konstruktiva arbete som måste fortgå - detta
            därför att elproduktion med hjälp av kärnkraft medför väsentliga
            risker men också kostnader och kanske t.o.m. umbäranden för kommande
            generationer. Detta gäller den direkta produktionen av el med
            kärnbränsle och framför allt det avfall som uppkommer vid en sådan
            produktion.
          </note>
          <note>
            Det finns i dag, såvitt jag känner till, ingen säker metod eller
            någon identifierad plats när det gäller hur och var detta avfall
            som vi nu producerar ska förvaras för en längre tid. Då är det
            viktigt, tycker jag, att vi alla i ett konstruktivt arbete hjälps
            åt att finna bästa möjliga lösningar på ifrågavarande problem.
          </note>
          <note>
            Sedan, herr talman, vill jag starkt poängtera att
          </note>
          <note>
            Centerpartiet värnar det kommunala självstyret och hävdar det
            kommunala vetot. Det är viktigt att ett eventuellt kommande kommunalt
            beslut i frågan ges möjlighet att också genomgå folkets prövning
            i form av en beslutande kommunal folkomröstning om medborgarna
            i berört område så önskar.
          </note>
          <note>
            Slutligen bör information om risker och möjligheter med förvaring
            av kärnbränsle, oavsett vilken form det gäller, komma folket,
            berörda, till del på ett objektivt sätt. Det är därför av vikt
            att resurser för att informera kommunmedborgare och andra som
            är berörda om detta ställs till såväl kommuners som frivilligorganisationers
            förfogande och att detta görs på ett objektivt sätt.
          </note>
          <note>
            Vi har, som sagt, ingen reservation i det här betänkandet, men
            vid eventuella omröstningar då frågor om problematik som jag har
            berört i mitt anförande kommer att avgöras av kammaren så kommer
            vi att stödja reservationerna.
          </note>
          <note type="speaker">
            Anf. 35 HARALD NORDLUND (fp):
          </note>
          <note>
            Herr talman! Det är ju inte bara frågan om hur vi tar hand om
            avfallet från kärnkraften som den här debatten måste handla om.
            Vi måste också till den frågan koppla frågan om hur vi hanterar
            bränslet till kärnkraften.
          </note>
          <note>
            Om vi ska kunna eliminera riskerna måste utvecklingen styras
            mot förnybara energikällor. Energiförbrukningen måste minskas
            genom energihushållning och energieffektivisering. Kärnkraftinspektionen
            menar ju att en sannolikhet på 1 % per reaktorår för en härdsmälta
            i en svensk reaktor inte kan uteslutas.
          </note>
          <note>
            Ett viktigt krav måste vara att reaktorsägare tvingas ta fullt
            olycksansvar och ha full försäkringsskyldighet. I
          </note>
          <note>
            fråga om avfallet från kärnkraften - det är en solidaritetsfråga;
            det handlar om solidariteten med kommande generationer - är det
            viktigt att alternativa metoder undersöks.
          </note>
          <note>
            RRV har riktat en viss kritik mot SKB för att alltför liten del
            av forskningsanslaget har lagts på alternativa metoder. Den kritiken
            måste självklart tas på allvar. På allvar måste man också ta miljöorganisationernas
            kritik när det gäller att sökandet efter lämpliga platser tidigare
            skett i tysthet, och nu handlar det i alltför hög grad om att
            hitta frivilliga kommuner där förundersökningar kan göras.
          </note>
          <note>
            Herr talman! Jag vill fråga socialdemokraternas representant
            i debatten hur vi bemöter Avfallskedjans krav. Kraven handlar
            i huvudsak om tre saker. Att det ska vara systematik i förfarandet
            har Avfallskedjan tagit upp som ett krav för en bättre process.
            Det andra handlar om att lyfta upp frågan på riksnivå. Hur bemöter
            regeringen det kravet? Det ska vara en process där man talar om
            metodval och platsval, en alternativ process och en god förankring
            i frågan genom samråd. Hur bemöter regeringen den frågan?
          </note>
          <note>
            Eventuella utsläpp av radioaktiva ämnen sprider sig lätt över
            gränserna. Därför är det nödvändigt att säkerhet och strålskydd
            vid användning av kärnkraft och hantering av radioaktivt avfall
            klaras ut tillsammans med grannländer.
          </note>
          <note>
            I en arbetsgrupp för nukleär säkerhet inom Östersjöstaternas
            råd innehar Sverige ordförandeskapet.
          </note>
          <note>
            Den gruppen arbetar för att stärka beredskapen och samverkan
            i händelse av en kärnenergiolycka. Man arbetar med ett särskilt
            avtal om ett utbyte av data från nationella mätstationer för strålning.
            Men strålning vid hantering av kärnbränsle är också ett olöst
            problem som måste ägnas större uppmärksamhet.
          </note>
          <note>
            Arbetsgruppen inom Östersjöstaternas råd borde ägna sig åt den
            frågan också.
          </note>
          <note>
            Herr talman! Jag vill fråga Sinikka Bohlin om hon är beredd att
            påverka den svenska ordföranden så att man försöker vidga samarbetet
            inom den här arbetsgruppen till att omfatta även hanteringen av
            kärnbränsle i syfte att undanröja risker för genetiska skador
            hos kommande generationer.
          </note>
          <note type="speaker">
            Anf. 36 ESKIL ERLANDSSON (c) replik:
          </note>
          <note>
            Herr talman! I Harald Nordlunds inledning, som jag tycker var
            mycket bra, talade Harald Nordlund om behovet av avveckling av
            kärnkraften, behovet av att ersätta kärnkraften med förnybara
            energikällor och behovet av hushållning. Därför skulle jag vilja
            fråga
          </note>
          <note>
            Harald Nordlund om det är Harald Nordlunds uppfattning som redovisas
            här i kammaren eller om det möjligtvis är Folkpartiets uppfattning.
            Jag har nämligen varit inblandad i ett antal debatter omkring
            det här med kärnkraft där det från Folkpartiets sida snarast har
            redovisats ett behov av att bygga ut kärnkraften i stället för
            att avveckla densamma som, som sagt, Harald Nordlund talade om
            i dag.
          </note>
          <note type="speaker">
            Anf. 37 HARALD NORDLUND (fp) replik:
          </note>
          <note>
            Herr talman! Jag menar att den mening som jag har gett uttryck
            för här helt överensstämmer med
          </note>
          <note>
            Folkpartiets mening, att vi med kraft och på allvar måste söka
            efter alternativa energikällor.
          </note>
          <note type="speaker">
            Anf. 38 ESKIL ERLANDSSON (c) replik:
          </note>
          <note>
            Herr talman! Eftersom Harald Nordlund nu talar å
          </note>
          <note>
            Folkpartiets vägnar här i kammaren undrar jag om jag kan citera
            honom nästa gång jag är inblandad i en kärnkraftsavvecklingsdebatt
            i den här kammaren.
          </note>
          <note type="speaker">
            Anf. 39 HARALD NORDLUND (fp) replik:
          </note>
          <note>
            Herr talman! Jag låter mig gärna citeras.
          </note>
          <note type="speaker">
            Anf. 40 SINIKKA BOHLIN (s) replik:
          </note>
          <note>
            Herr talman! Den första frågan, som Harald
          </note>
          <note>
            Nordlund ställde, gällde den kritik som t.ex. har kommit från
            Riksrevisionsverkets sida och från andra mot SKB och dess hantering
            i frågan. Han ställde frågan om hur man kan bli bättre, bli mer
            systematisk, hur man kan lyfta frågan på riksnivå och få en bättre
            förankring.
          </note>
          <note>
            Jag tror att det är ett gyllene tillfälle nu när SKI
          </note>
          <note>
            lämnar sitt granskningsyttrande som är väldigt brett.
          </note>
          <note>
            Det är ju SKI som samlar alla åsikter från forskarvärlden, universiteten,
            SSI och naturvårdsorganisationer och lämnar sina synpunkter och
            sin granskning till regeringen om hur man från det här nu går
            vidare i nästa steg. Om det är aktuellt att regeringen kommer
            att komma med något förslag när det gäller platsval i den här
            frågan är det ju viktigt att man i det sammanhanget också tar
            upp frågan om det här med dialoggruppen, informationsinsatserna
            och hur processen går vidare. Vad har vi lärt av det gamla? Har
            det varit bra? Är det någonting som ska göras bättre i nästa steg
            som är mycket känsligare för människorna i de här kommunerna och
            regionerna?
          </note>
          <note>
            Den andra frågan om säkerhet och strålskydd inom närområdet är
            ju en fråga som Sverige har drivit väldigt aktivt länge, och det
            samarbetet har pågått på myndighetsnivå. Vi har haft samarbete
            med alla baltiska länder men också med Ryssland för att förbättra
            säkerheten i kärnreaktorer. Man har gjort den bedömningen att
            man får börja med det som är viktigast och det som kanske är mest
            dåligt skött i de här länderna, och det är kärnsäkerheten i kraftverken.
            Då måste naturligtvis nästa steg vara att man tar tag också i
            avfallsfrågan.
          </note>
          <note type="speaker">
            Anf. 41 HARALD NORDLUND (fp) replik:
          </note>
          <note>
            Herr talman! Avfallskedjan, som är ett nätverk för lokalgrupper,
            är ju väldigt aktiv när det gäller att ge uttryck för meningar
            kring avfallshanteringen. Och syftet med mina frågor till Sinikka
            Bohlin var att understryka nödvändigheten av att man inte bara
            tar del av Avfallskedjans synpunkter utan att man också ger en
            reaktion på de synpunkter som framförs. Om jag tolkar Sinikka
            Bohlin rätt har viss reaktion givits, men jag tycker att det är
            viktigt att den här dialogen med Avfallskedjan pågår ständigt.
          </note>
          <note>
            När det gäller vidgningen av uppgifterna för arbetsgruppen inom
            Östersjöstaternas råd menar jag att det är oerhört viktigt att
            vi inte bara ägnar oss åt problemen kring avfallet utan också
            åt problemen kring hanteringen av bränslet. Vi har i dag för liten
            kunskap dels om vilka riskerna är, dels om vilka effekterna kan
            komma att bli på kommande generationer.
          </note>
          <note type="speaker">
            Anf. 42 SINIKKA BOHLIN (s):
          </note>
          <note>
            Herr talman! Just förankringsprocessen kanske är det viktigaste.
            Jag har följt de kommuner som varit med längst i processen, t.ex.
            Oskarshamn, men också de kommuner som kommit in väldigt sent,
            och det viktigaste tycker jag är att informationen förs ut inom
            regionen. Det måste bli en tvåvägskommunikation där t.ex. Harald
            Nordlund kan åka till Norduppland och träffa sina väljare och
            andra kommunmedborgare och diskutera frågan. Det här är inte någon
            enkel fråga. Vi vet inte vad morgondagens kunskap är, utan vi
            har dagens kunskap. Då får vi, också som riksdagsledamöter, lita
            på den expertkunskap vi har i våra myndigheter och bygga på den
            tilliten.
          </note>
          <note>
            Som jag sade förut är vi många gånger eniga i den etiska diskussionen.
            Men när något kommer nära mig, när man ska göra någonting hemma
            hos mig -
          </note>
          <note>
            det vet vi väldigt väl från försvarsdebatten - är det kanske
            andra värderingar som styr.
          </note>
          <note>
            När det gäller andra länder som sysslar med de här frågorna kan
            vi se att Finland kanske är det första land som tagit beslut om
            slutförvar. Man har valt den metod som Sverige har valt. Där har
            regeringen tagit beslutet, och jag tror att riksdagen - om den
            inte redan har gjort det - kommer att bekräfta regeringens förslag
            att välja den typ av metod som Sverige har utvecklat.
          </note>
          <note type="speaker">
            Anf. 43 HARALD NORDLUND (fp):
          </note>
          <note>
            Herr talman! Kontakten med medborgarna i
          </note>
          <note>
            Norduppland är oerhört viktig. Men när man där uttrycker oro
            och ställer frågan "varför just vi" är det viktigt att vi har
            svaren med oss. Jag tycker inte att vi i dag har bra svar. Svaren
            handlar för mycket om: Ja, ni har gett uttryck för viss positiv
            inställning till förvar här. Det räcker inte, tycker jag. Det
            måste grundas på andra fakta - verkligen fakta - när vi går ut
            och möter medborgarna. Det är här, tycker jag, en av de stora
            svårigheterna ligger.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 12 juni.)
          </note>
          <note>
            7 § Kommittéberättelsen
          </note>
          <note>
            Föredrogs konstitutionsutskottets betänkande 2000/01:KU21
          </note>
          <note>
            Kommittéberättelse 2001 (skr. 2000/01:103).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 12 juni.)
          </note>
          <note>
            8 § Riksdagsledamöternas tjänsteresor
          </note>
          <note>
            Föredrogs konstitutionsutskottets betänkande 2000/01:KU25
          </note>
          <note>
            Riksdagsledamöternas tjänsteresor (förs.
          </note>
          <note>
            2000/01:RS3).
          </note>
          <note type="speaker">
            Anf. 44 GÖRAN MAGNUSSON (s):
          </note>
          <note>
            Herr talman! Bakgrunden till det förslag som riksdagen nu har
            att ta ställning till är den hastigt och kanske omotiverat uppflammade
            debatten om redovisningen av vissa riksdagsledamöters resor och
            vissa av de resorna. Jag skulle kanske vilja tillåta mig, så här
            när debatten har bedarrat ordentligt, att säga att den kanske
            var något omotiverat hög i tonen. Enligt min uppfattning var det
            väl inte bara en och annan riksdagsledamot som brast i inlämning
            av kvitton; det var väl också så att de rutiner som man ansåg
            gälla eller som borde gälla inte var alldeles kristallklara till
            sin utformning.
          </note>
          <note>
            Fördelen med det ärende som kammaren nu har på sitt bord är att
            det är ett försök att göra ytterligare preciseringar när det gäller
            riksdagsledamöternas tjänsteresor. Den väsentligaste förändringen
            är egentligen att riksdagsledamöterna nu får möjlighet att utrusta
            sig med ett betalkort där man har ett personligt betalningsansvar
            och vars fakturor sedan kan betalas med hjälp av de reseräkningar
            som ledamöterna nu klart och tydligt åläggs att inkomma med och
            där utgifterna också ska verifieras med de kvitton man kan ha.
          </note>
          <note>
            Egentligen är det här inte särskilt märkvärdigt.
          </note>
          <note>
            Det är i huvudsak ett fasthållande vid det som jag tycker har
            varit en av de bärande principerna tidigare, nämligen att riksdagsledamoten
            på egen hand avgör vilka resor som ska företas inom landet med
            hänsyn till det uppdrag vederbörande har som riksdagsledamot.
            Vissa preciseringar finns nu i de här reglerna -
          </note>
          <note>
            jag skulle kunna kalla dem för preciseringar av hushållande karaktär.
            Man pekar på visst resebeteende som man inte utan vidare i fortsättningen
            kan acceptera. Men det väsentliga för riksdagsledamoten är att
            han eller hon inte av ekonomiska skäl anser sig inte kunna fullgöra
            riksdagsuppdraget genom att besöka olika personer eller aktiviteter
            eller studera olika företeelser. Vad jag nu talar om är alltså
            resor inom landet; i fråga om resor utanför Sverige gäller helt
            andra regler.
          </note>
          <note>
            Herr talman! Utskottets betänkande är framlagt under total enighet
            från konstitutionsutskottets sida.
          </note>
          <note>
            Det är också ett helt omotionerat förslag från Riksdagsstyrelsen.
            Därför tänkte inte jag ytterligare gå in på innehållet i förslaget.
            Jag ska med en viss spänning lyssna på vad näste talare har att
            säga, och sedan ska jag, om det ställs frågor eller skapas oklarheter,
            begära replik i det sammanhanget.
          </note>
          <note>
            Jag yrkar alltså med detta, herr talman, bifall till konstitutionsutskottets
            förslag till beslut i betänkandet
          </note>
          <note>
            KU25.
          </note>
          <note type="speaker">
            Anf. 45 STEN ANDERSSON (m):
          </note>
          <note>
            Herr talman! Precis som Göran Magnusson sade beror det här betänkandet
            på vissa händelser som inträffade för snart sex månader sedan.
            Jag vill också betona att det jag nu ska framföra är min egen
            uppfattning kring mitt eget agerande. Andra får stå för sitt.
          </note>
          <note>
            Nästan på dagen för sex månader sedan kunde man läsa på löpsedlar,
            höra på radion och se på TV:s nyhetsprogram att Sten Andersson
            i fjor hade handlat för 140 000 kr utan att presentera ett enda
            kvitto. När jag fick det i halsen, så att säga, blev jag minst
            sagt förvånad. Det system vi har hade varit i gång ett par år,
            och jag hade tolkat det på ett sätt som jag menar har juridisk
            bäring. Ingen hade heller under den tiden talat om för mig att
            jag hade gjort fel.
          </note>
          <note>
            Jag förstår att människor blir förvånade, irriterade och - om
            vi ska prata i klartext - förbannade över hur riksdagsledamöter
            kan hantera deras skattepengar på det sätt som jag hade gjort.
            140 000 kr utan kvitto lät faktiskt rätt så häftigt; det måste
            jag erkänna.
          </note>
          <note>
            Olika företrädare för riksdagen gick i taket.
          </note>
          <note>
            Gruppledaren för det parti som har patent på etik och moral i
            den här kammaren höll indignerade framträdanden i TV där han fördömde
            vissa ledamöters agerande. Och riksdagen gick inte - och det kommer
            jag aldrig att förstå - ut och förklarade för medierna hur systemet
            fungerade. Om man hade gjort det hade säkert rubrikerna blivit
            betydligt mindre.
          </note>
          <note>
            Den ende, herr talman, som faktiskt försvarade mig - och det
            var försvar från ett rätt oväntat håll -
          </note>
          <note>
            var själve statsministern. Han sade i en tidningsintervju att
            med tanke på att ingen under så lång tid har påpekat för Sten
            Andersson att han påstås ha gjort fel kan jag förstå hans agerande.
          </note>
          <note>
            Nu säger man att det nya systemet kommer att bli bättre. Det
            ser bättre ut på papperet, det ska jag hålla med om. Men jag tycker
            ändå att det är ett onödigt sätt att visa musklerna på.
          </note>
          <note>
            Herr talman! Som jag har fattat det avgör varje enskild riksdagsledamot
            vem eller vad hon eller han vill besöka i tjänsten. Vi behöver
            inte fråga vare sig partiledning eller riksdagsstyrelse om vi
            får lov att inrikes åka hit eller dit i tjänsten. Riksdagen är
            faktiskt inget företag där man på det viset måste redovisa varför
            man har åkt någonstans. Det är skillnaden mellan riksdagen och
            ett företag. Då kan man fråga sig: Vem ska i efterhand och varför
            överpröva det beslut om att åka runt och besöka olika ställen,
            olika aktiviteter i Sverige när vi har rätt att själva bestämma
            hur vi ska göra?
          </note>
          <note>
            Tillbaka till mina 140 000 kr, som minskade till
          </note>
          <note>
            7 000 kr. När jag fick tag i en redovisning av mina kostnader
            för år 2000 visade det sig att av de 140 000
          </note>
          <note>
            kronorna var 111 000 kr vad ett årskort med flyget
          </note>
          <note>
            Malmö-Bromma kostade. Det kortet hade jag bara fått i handen.
            Jag hade aldrig fått kvittera det.
          </note>
          <note>
            Sedan var det taxibiljetter mellan Mynttorget och
          </note>
          <note>
            Bromma tur och retur och även taxikuponger i Malmö från Sturup
            till min bostad. Dem har jag aldrig fått kvittera.
          </note>
          <note>
            Vad gäller Brommaresorna kommer varannan månad en sammanställning
            över de bilar jag har åkt med från Mynttorget. Där framgår om
            jag har åkt själv eller med någon annan ledamot. Där förekommer
            inga kvitton. Jag får signera på fakturan. Det finns ingen chans
            att kvittera det. Detsamma gäller i
          </note>
          <note>
            Malmö, där jag för övrigt har årskort, så jag har inga biljetter.
          </note>
          <note>
            Jag hade förvisso en hotellövernattning år 2000, och folk kan
            ju tycka att jag har skött mitt uppdrag förbaskat dåligt.
          </note>
          <note>
            De här 140 000 kronorna minskade således till
          </note>
          <note>
            7 000 kr. Nästan 95 % var alltså fel. Och detta ville inte riksdagen
            gå ut och förklara för medierna, som i sin tur skulle ha kunnat
            förklara för medborgarna hur systemet fungerade. Jag har hört
            att man motiverade detta med att det är lika illa om det inte
            finns kvitton för 140 000 kr som för 7 000 kr. Det tycker inte
            jag är lika illa.
          </note>
          <note>
            Om jag nu hade haft kvitton på de här 7 000 kronorna, som i och
            för sig är en mycket låg taxisumma jämfört med de flesta andra
            i riksdagen, och det inte hade funnits kvitton på de andra 130
            000. Då kunde det ha stått att det var 130 000 kr som man hade
            handlat för och inte visat kvitto på. Det hade blivit lika stora
            rubriker av det.
          </note>
          <note>
            Jag kommer aldrig att förstå varför inte riksdagen gick ut och
            förklarade sitt system. Jag håller med
          </note>
          <note>
            Göran Magnusson som sade att det var lite otydligt.
          </note>
          <note>
            Varför har jag då gjort som jag har gjort, herr talman? Jag tittar
            här på ett utskick från den 19 juli 1999
          </note>
          <note>
            från förvaltningskontoret som handlar om ekonomiska dokument.
            Där ombeds ledamöterna att granska fakturorna och därefter attestera
            och återsända dem i det bifogade svarskuvertet. Man kan också
            lägga ned kvitton, reseräkningar m.m. som ska till administrativ
            ledamotsservice. Det har jag fattat så att det som står på fakturan
            och som visar hur jag har åkt och betalat med mitt kort har jag
            attesterat och skrivit okej på.
          </note>
          <note>
            Vad gäller kvittona var det sådant som jag hade betalat med andra
            kort eller med kontanta pengar.
          </note>
          <note>
            Herr talman! Vad betyder ordet attestera? När jag läser i Svenska
            Akademiens ordlista ser jag att det står "intyga riktigheten av;
            godkänna till utbetalning".
          </note>
          <note>
            Antingen är det fel på Svenska Akademiens tolkning av ordet attestera
            eller också har man fel från svenska riksdagens sida. Bägge två
            kan inte vara rätt. Attestera betyder att den som attesterar godkänner
            utbetalningen, vem har då rätt att i efterhand överpröva mina
            attesteringar? Jag har exakt följt hur man enligt
          </note>
          <note>
            Svenska Akademiens ordlista ska tolka ordet attestera och för
            det ska jag bli hängd i medierna.
          </note>
          <note>
            Sedan har inte riksdagen kurage att tala om hur dess regler fungerar.
            Jag måste säga att jag tycker att det är jättesvagt.
          </note>
          <note>
            Jag kan också tala om att jag har fått brev, mejl och telefonsamtal
            från många människor, t.o.m. från arga revisorer. När jag har
            förklarat, läst upp våra regler och just pekat på ordet attestera
            och att vi ska gå till väga så, har de antingen hållit med mig
            eller inte hört av sig. Det kan jag bara tolka på ett vis.
          </note>
          <note>
            Herr talman! Man ska inte bli arg när man står i riksdagens talarstol,
            men i det här fallet tycker jag faktiskt att riksdagen skulle
            ha gått ut och förklarat vad som verkligen gällde i stället för
            att tala om vissa slarviga ledamöter. Man skulle ha talat om ett
            uselt system som förhoppningsvis ska bli bättre i dag.
          </note>
          <note>
            Däremot tycker jag att det är onödigt att gå över till kort med
            personligt betalningsansvar. Man kunde ha infört de nyheter som
            innebär att vi beställer på resebyrån. Beloppet går direkt på
            en faktura som vi bara signerar, och sedan slänger vi kvittona.
            När du ser att kvittona stämmer med fakturan kan de kastas.
          </note>
          <note>
            Sedan hade man kunnat ställa krav på varje ledamot som har saker
            och ting som vi måste visa kvitto på, sådant som inte finns på
            någon faktura, att om du inte har visat kvitto inom en viss tid
            eller presterat en godtagbar förklaring till varför kvitto inte
            visats ska riksdagen ha rätt att dra det beloppet från arvode
            eller kostnadsersättning. Det hade man kunnat göra. Men det är
            klart, då hade man inte kunnat gå ut i medierna för att visa musklerna
            och säga att man är handlingskraftig.
          </note>
          <note>
            Jag tycker att riksdagen har skött det här dåligt.
          </note>
          <note>
            Man har ställt ut en del av oss för att vi har tolkat systemet
            på ett sätt som i varje fall jag anser vara rätt.
          </note>
          <note>
            Den hjälp vi som ledamöter av riksdagen skulle ha behövt ha fick
            vi inte när vi faktiskt behövde den.
          </note>
          <note>
            Nu tror jag att saken är utagerad bland allmänheten. Men det
            är trist att falla offer för ett dåligt system. Jag hoppas att
            ingen drabbas av det framöver.
          </note>
          <note type="speaker">
            Anf. 46 GÖRAN MAGNUSSON (s) replik:
          </note>
          <note>
            Herr talman! Jag skulle egentligen inte vilja rubricera detta
            som en replik och kan av tekniska skäl också få ett anförande.
            Vi behöver inte diskutera det.
          </note>
          <note>
            Jag har inte för avsikt att söka sak med Sten Andersson. Hans
            beskrivning av sin egen situation har jag inga egentliga kommentarer
            till. Det jag ville säga är egentligen att det naturligtvis är
            angeläget och viktigt att riksdagen har ett resesystem för riksdagsledamöternas
            tjänsteresor som inger förtroende hos dem som är våra uppdragsgivare.
          </note>
          <note>
            Det var rätt svårt att förklara vårt tidigare system och det
            fanns alltså, som jag också sade tidigare, en del oklarheter,
            oklarheter som en och annan ledamot nog fick klä skott för utan
            att det riktigt framkom hur det har varit.
          </note>
          <note>
            Jag vill dock för min del gärna säga att jag i varje fall sedan
            några år klart har uppfattat att man skulle lämna in de, egentligen
            inte kvitton på taxiresor utan det är fråga om kvittokopior. När
            jag gör en taxiresa får jag för närvarande först skriva på ett
            kvitto i taxin på att jag faktiskt har åkt med den. Detta ligger
            som underlag för taxis debitering. Det jag sedan ska skicka in
            är en kopia på detta kvitto som ytterligare styrker den attest
            jag gör på en samlingsfaktura från taxi eller förvaltningskontoret.
            För min del skapar detta bättre klarhet, bättre ordning och reda
            och förhoppningsvis bättre förtroende från allmänhetens sidan
            för vårt resesystem. Det har aldrig funnits en fri dragningsrätt,
            hur som helst, för kostnader för riksdagsledamöter. De har alltid
            varit reglerade.
          </note>
          <note>
            Herr talman! Även detta system kan naturligtvis misskötas och
            eventuellt missförstås. Slarvar man med Papieren i det här systemet
            uppstår ju lätt liknande bekymmer. Detta fordrar faktiskt att
            riksdagsledamöterna administrerar sina resor på ett sätt som sedan
            går att redovisa för att få reseräkningen betald.
          </note>
          <note type="speaker">
            Anf. 47 STEN ANDERSSON (m):
          </note>
          <note>
            Herr talman! Jag sade tidigare att jag pratar i egen sak. Jag
            vet vad jag själv har gjort, och andra får svara för sitt agerande.
          </note>
          <note>
            Om det nu är så viktigt för mig att ha kvitto på de
          </note>
          <note>
            7 000 kronorna för taxiresor som jag har företagit på mitt kort
            - kortnumret framgår av fakturan - är det då inte lika viktigt
            att när riksdagen ger mig ett årskort motsvarande 111 000 kr att
            jag då får kvittera kortet?
          </note>
          <note>
            Det lyser i eldskrift i alla redovisningar att denna person har
            handlat flygresor för 111 000 kr utan att kvittera en endaste
            kilometer. Det gäller även taxiresor från och till Bromma och
            från och till bostaden, beställda via Bennetts resebyrå. De kan
            inte kvitteras.
          </note>
          <note>
            I dag reser man ju biljettlöst. Var ska man plocka in den kupongen
            någonstans? Ska man skriva en egen faktura att bifoga till Diners?
          </note>
          <note>
            Jag vill inte bara diskutera teknikaliteter. Min irritation beror
            till stora delar på att riksdagen icke vågade försvara sitt eget
            system och därvid oss ledamöter utan satte ut oss i kylan. Man
            visste att systemet var dåligt, men man föredrog att sätta dit
            oss i stället för att erkänna att systemet har stora brister.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 12 juni.)
          </note>
          <note>
            9 § Ändring i läns- och landstingsindelningen
          </note>
          <note>
            Föredrogs bostadsutskottets betänkande 2000/01:BoU13
          </note>
          <note>
            Ändring i läns- och landstingsindelningen.
          </note>
          <note type="speaker">
            Anf. 48 CARL-ERIK SKÅRMAN (m):
          </note>
          <note>
            Herr talman! Till vilket landsting Heby skulle komma att höra
            trodde vi nog att vi visste redan i mitten av mars. Ty alla visste
            vi, oavsett parti, att vi kunde vara tämligen säkra på att regeringen
            tänkte säga ja till Hebys ansökan eftersom allt pekade på det.
            För att belägga det påståendet, vill jag citera ur
          </note>
          <note>
            Socialdemokraternas, Vänsterns och Miljöpartiets utskottstext
            från betänkande BoU7, som också finns redovisat i dagens betänkande.
            Hör här:
          </note>
          <note>
            "Vid sin tidigare behandling av motionsförslag om länstillhörigheten
            för Heby kommun har utskottet uttryckt uppfattningen att det funnits
            grundad anledning att förutsätta att regeringen vid sin prövning
            av frågan skulle komma att ta tillbörlig hänsyn till den lokala
            opinionen som den kommit till uttryck i folkomröstningen. Sedan
            bostadsutskottet och riksdagen senast tog ställning i frågan har
            Kammarkollegiet, som framgår ovan, föreslagit att en överflyttning
            skall ske. Utskottet har mot denna bakgrund inte heller nu grund
            för någon annan uppfattning än att regeringen vid sin pågående
            prövning kommer att ta tillbörlig hänsyn såväl till resultatet
            av folkomröstningen hösten 1998 som till Kammarkollegiets yttrande.
            Mot bakgrund härav är utskottet inte berett att göra det av motionärerna
            begärda tillkännagivandet. Den nu pågående beredningen av ärendet
            bör avvaktas."
          </note>
          <note>
            Så uttryckte sig i text Socialdemokraterna, Vänstern och Miljöpartiet
            i mars. Mot den bakgrunden kunde vi vara tämligen säkra på att
            regeringen skulle säga ja till ett länsbyte. Vår slutsats blev
            att om motionerna inte var slutbehandlade i utskottet skulle vi
            kunna behandla den proposition som inkom efter den
          </note>
          <note>
            22 mars. Demokratiministern hade sagt att vid ett ja skulle det
            läggas fram en proposition och riksdagen skulle fatta beslut i
            frågan. På så sätt kunde vi undgå att försena ärendet. Handläggningen
            skulle bli smidigare i och med en återförvisning. Det vore bra.
            Det var detta som var grunden för återförvisningen.
          </note>
          <note>
            Desto större blev förvåningen vid regeringens nej.
          </note>
          <note>
            Det var nog ingen i bostadsutskottet som trodde att så skulle
            ske, oavsett partifärg. Socialdemokraterna och
          </note>
          <note>
            Vänstern må nu kritisera oss för handläggningen av ärendet. Det
            kan vi leva med. Vad värre är är hur medborgarna i Heby kommun
            känner sig, framför allt när ministrar, men även Socialdemokraterna
            och
          </note>
          <note>
            Vänstern i bostadsutskottet, i text uttalar sig om att kommunen
            i stället borde delas. Detta skulle mer spegla folkomröstningsresultatet,
            sägs det.
          </note>
          <note>
            Detta resonemang vilar på ren spekulation och är kanske ett sätt
            att försöka rättfärdiga ett dåligt beslut.
          </note>
          <note>
            Frågan om kommunindelningen har aldrig varit uppe till diskussion
            i Heby kommun. Man har aldrig velat dela sin kommun. Däremot har
            man ända sedan kommunen fördes till Västmanlands län velat tillhöra
          </note>
          <note>
            Uppsala län. Nu finns det en rädsla för att regeringen kommer
            att tvångsdela Heby vid en ny ansökan. Det skulle vara ett direkt
            förakt mot folkviljan.
          </note>
          <note>
            Regeringen oroar sig i andra sammanhang för tillståndet för demokratin
            i landet. Man oroar sig över lågt valdeltagande och politikerförakt.
            Det tillsätts utredningar och kommittéer för att förbättra och
            fördjupa demokratin. Det är inget fel. Men nog har man missat
            något grundläggande om man sedan, som i det här fallet, helt sonika
            kör över underliggande demokratiska instanser. Man får inte bli
            förvånad när människor uttrycker förakt för politiker när regeringen
            hanterar en enskild kommunal opinion på det sättet.
          </note>
          <note>
            Självklart blir resultatet politikerförakt.
          </note>
          <note>
            Herr talman! Vi vill fördjupa delaktigheten för medborgarna,
            att regeringen gör vissa indelningar i enlighet med indelningslagen
            för att minska misstankarna om godtycke. Vi anser att om tre kriterier
            är uppfyllda - en positiv folkopinion, ett positivt kommunfullmäktige,
            Kammarkollegiet säger ja - måste det till synnerliga skäl för
            att regeringen inte ska göra den förändring en kommun har begärt.
            Synnerliga skäl kan i sin tur innebära att omständigheter som
            inte har uppmärksammats av Kammarkollegiet är omständigheter av
            större tyngd som i annat sammanhang kan ha förbisetts. Men vi
            tycker att en rimlig inskränkning av regeringens makt är att göra
            som vi har föreslagit. Förändringen ska gälla alla, dvs. vi vill
            ändra den generella lagen. Det är alltså inte fråga om en specifik
            lag för Heby. Däremot tycker vi att regeringen ska ta tillbörlig
            hänsyn till riksdagens beslutade tillkännagivande om förändring
            i indelningslagen under tiden utredningen pågår. Därför anser
            en majoritet i riksdagen att om Heby eller annan kommun inkommer
            med en ansökan under utredningstiden borde regeringen agera som
            om lagen redan finns.
          </note>
          <note>
            För mig är det förvånande att vi inte har ett enigt utskott när
            det gäller förändringen i indelningslagen.
          </note>
          <note>
            Det är rimliga förändringar för att öka delaktigheten i besluten.
            Förändringarna behövs för att öka medborgarnas förtroende för
            de politiska besluten. På alla nivåer måste vi som är förtroendevalda
            vara ödmjuka och ha respekt inför de beslut vi ska fatta. Det
            skälls ofta på förtroendevalda från förtroendevalda på underliggande
            nivåer för att man beslutar sig för en politik som inte är förankrad
            hos medborgarna, medan det i själva verket är precis tvärtom.
          </note>
          <note>
            Herr talman! Med dessa ord vill jag yrka bifall till utskottets
            förslag i betänkandet och avslag på reservationen.
          </note>
          <note type="speaker">
            Anf. 49 ANNELIE ENOCHSON (kd):
          </note>
          <note>
            Herr talman! Bostadsutskottets ledamöter debatterade länstillhörigheten
            för Heby kommun redan den 8
          </note>
          <note>
            mars i denna kammare, och efter återremitteringen till utskottet
            har motionerna om Heby kommuns länsindelning blivit ett nytt betänkande
            som nu ligger på riksdagens bord.
          </note>
          <note>
            Vi kristdemokrater ställer oss bakom betänkandet och yrkar bifall
            till förslaget, och vi yrkar samtidigt avslag på reservationen
            från Socialdemokraterna och
          </note>
          <note>
            Vänsterpartiet.
          </note>
          <note>
            I detta betänkande föreslås att regeringen tillsätter en utredning
            i syfte att öka medborgarnas inflytande över sådana förändringar
            i läns- och landstingsindelningen som gäller deras kommun.
          </note>
          <note>
            Heby kommun har här i debatten fått stå som ett exempel på hur
            viktigt det är att medborgarnas vilja får ett politiskt genomslag.
            Låt mig därför här kort få redovisa Heby kommuninvånares demokratiska
            kamp för att få byta län.
          </note>
          <note>
            För det första: Vid valet 1998 genomfördes en folkomröstning
            om Hebys framtida länstillhörighet.
          </note>
          <note>
            Folkomröstningen utföll med att 57,7 % av hebyborna ville tillhöra
            Uppsala län. Totalt är det 13 700
          </note>
          <note>
            invånare i Heby. Ca 60 % av invånarna var alltså för en ändrad
            länsindelning.
          </note>
          <note>
            För det andra: Alla politiska partier i Heby kommun har sagt
            ja till att tillhöra Uppsala län, och kommunfullmäktige har lämnat
            en framställan till regeringen om att "kommunen snarast överförs
            från
          </note>
          <note>
            Västmanlands län till Uppsala län".
          </note>
          <note>
            För det tredje: Kammarkollegiet har i sin beredning av ärendet
            tillfrågat Länsstyrelsen och Landstinget i Västmanlands län om
            de ska utreda frågan om länstillhörighet. Såväl Länsstyrelsen
            som Landstinget i Uppsala län har tillstyrkt en utredning. Västmanlands
            län avstyrkte men var inte enhälligt i sin avstyrkan.
          </note>
          <note>
            För det fjärde vill jag referera till Svenska kommunförbundets
            rapport. Kammarkollegiet gav Svenska kommunförbundet i uppdrag
            att utreda förutsättningarna för ett landstingsbyte för Heby kommun.
            I
          </note>
          <note>
            uppdraget ingick också att beakta om ett sådant byte skulle innebära
            hinder vid en ändrad länsindelning.
          </note>
          <note>
            I Kommunförbundets rapport, som heter Heby kommun till Uppsala
            läns landsting?, har man gjort en genomlysning av problematiken
            och sammanfattningsvis kommit fram till att de positiva konsekvenserna
            av ändrad länstillhörighet överväger. I rapporten tar man bl.a.
            upp att de ekonomiska konsekvenserna skulle ha liten inverkan
            på landstingen i både
          </note>
          <note>
            Västmanlands län och Uppsala län.
          </note>
          <note>
            En annan aspekt man tar upp är de näringsgeografiska sambanden,
            som kanske tydligast visar sig i hur hebyborna väljer gymnasieskola.
            Av samtliga elever som påbörjade årskurs 1 på gymnasiet 1999 var
            det
          </note>
          <note>
            58 % som valde Uppsala.
          </note>
          <note>
            Sammanfattningsvis skriver man i rapporten om den demokratiska
            aspekten. En majoritet av befolkningen har en regional identitet
            som är inriktad mot
          </note>
          <note>
            Uppsala län.
          </note>
          <note>
            För det femte tillstyrkte Kammarkollegiet den 26
          </note>
          <note>
            september 2000 i sitt yttrande till regeringen att Heby kommun
            överförs till Uppsala län.
          </note>
          <note>
            Herr talman! Trots allt detta beskrivna avslog regeringen den
            19 april 2001 Heby kommuns ansökan och anför bl.a.: "Några författningsbestämmelser
            om förfarandet vid och kriterierna för ändringar i länsindelningen
            finns inte."
          </note>
          <note>
            En enig demokratiutredning överlämnade sitt förslag till regeringen
            i februari förra året. I utredningen skriver man i kapitlet Politik
            för folkstyrelse på 2000-
          </note>
          <note>
            talet om vikten av att stärka den demokratiska medvetenheten,
            utveckla deltagandet och öka självstyrelsen.
          </note>
          <note>
            Majoriteten vill med detta tillkännagivande till regeringen se
            till att folkviljan ges en särskild tyngd vid avgörande som avser
            att en hel kommun ska byta landstingstillhörighet, och med det
            följer även frågan om att byta län.
          </note>
          <note>
            (forts. 11 §)
          </note>
          <note>
            Ajournering
          </note>
          <note>
            Kammaren beslutade kl. 12.54 på förslag av förste vice talmannen
            att ajournera förhandlingarna till kl. 13.00 då partiledardebatten
            skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 13.00
          </note>
          <note>
            10 § Partiledardebatt
          </note>
          <note>
            Anf. 50 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det finns en sak som förenar oss i denna kammare
            vare sig vi representerar dem som bor i Kiruna eller i Rosengård
            i Malmö, vare sig vi har rötterna i den sörmländska myllan eller
            i Kurdistan, vare sig vi är höger eller vänster. Alla känner vi
            en stor stolthet över Sverige. Sverige är ett litet land på norra
            halvklotet med stora skogar och rika naturtillgångar, med långa
            stränder och brusande älvar och med växlande årstider. Men Sverige
            är också mycket mer än geografi, flora och fauna.
          </note>
          <note>
            Det Sverige vi känner stolthet över är summan av alla de tusen
            och åter tusen kvinnor och män som genom historien har byggt det
            samhälle som vi i dag har förmånen att få leva och bo i. Vi har
            lärt oss att för att ett litet land ska kunna hävda sig i den
            internationella konkurrensen måste alla vara med. Vi har helt
            enkelt inte råd med att några ställs åt sidan eller lämnas efter.
          </note>
          <note>
            Vi har lärt oss att det är trygga människor som vågar möta förändringar.
            Förändringar blir det. Det är det enda vi med visshet vet om framtiden.
            Vi har lärt oss att både kvinnor och män tillsammans och i samarbete
            måste dela på ansvaret för både samhällets utveckling och familjens
            framtid. Vi har lärt oss att världsledande företag och forskningsinstitutioner
            i toppklass är lika nödvändigt för vården och omsorgen som vården
            och omsorgen är viktig för företagen.
          </note>
          <note>
            Allt detta har vi lärt oss. Men ändå finns det de som inte har
            förstått fastän de tror sig ha begripit.
          </note>
          <note>
            Visst är det lätt att en sådan här dag, med examensstämning i
            Sveriges riksdag, skyla över motsättningar som finns i vårt samhälle
            och i stället bara tala om det som förenar. Men vi politiker ska
            inte vara rädda för att peka på skillnaderna mellan oss. Det är
            tvärtom vår skyldighet att dra upp skiljelinjerna, göra alternativen
            tydliga och överlåta åt väljarna att välja.
          </note>
          <note>
            Vi socialdemokrater kommer under det år som ligger framför oss
            att ägna stor tid till att förklara och försvara den svenska välfärdsmodellen
            som högerkoalitionen i Stockholm nu håller på att montera ned.
            Vi socialdemokrater kommer under det kommande året att argumentera
            och agitera mot kristdemokraternas omoderna familjepolitik. Vi
            socialdemokrater kommer under det kommande året att klart och
            tydligt dra upp rågången mot de populistiska krafter som ingenting
            lärt av faran med att på nytt sätta Sverige i skuld.
          </note>
          <note>
            Fru talman! Vi socialdemokrater ser med stor tillförsikt fram
            emot det kommande året. Vi vill föra ett samtal om de stora framtidsfrågorna
            i vårt land.
          </note>
          <note>
            För det första har vi ett åldrande i Sverige. Det ställer två
            krav på oss. Först ska alla äldre känna trygghet i sin vardag.
            Det är deras vård och omsorg det handlar om. De ska också få sina
            pengar att räcka till för det dagliga levernet. Många har det
            knappt. Vi kommer att förbättra deras ekonomiska situation.
          </note>
          <note>
            Vi ska se till att de avgifter som betalas i äldreomsorgen inte
            är oskäliga utan rättvisa över hela landet.
          </note>
          <note>
            Vi ska se till att de pensionärer som har en låg ATP
          </note>
          <note>
            får en rimligare skattesituation. Vi ska se till att tandvårdsförsäkringen
            fungerar för de äldre för att sedan i nästa steg när resurserna
            finns gå vidare och få en heltäckande för hela befolkningen.
          </note>
          <note>
            Först sätter vi de äldre, nu när barn och ungdomar har klarats
            av. På så sätt vill vi sända signalen att solidaritet mellan generationerna
            är den bästa tryggheten när man åldras. Får vi leva ett gott och
            långt liv blir vi alla gamla.
          </note>
          <note>
            Den åldrande befolkningen i Sverige har också en annan sida.
            Det föds få barn. Vi måste i denna kammare över partigränser anstränga
            oss till det yttersta för att ge maximalt stöd men också framtidshopp
            för unga människor så att de orkar och vågar förena det som är
            naturligt och normalt för en ung människa, familjeliv, barn och
            arbete.
          </note>
          <note>
            Vi kan göra en del från vår sida. Vi kan göra livet lättare.
            Vi har infört maxtaxa på dagis, och vi har förbättrat barnbidragen.
            Vi kan ta ytterligare steg i den riktningen. Vi förbättrar föräldraförsäkringen.
            Vi ska komma ihåg att för många är ett dagis med hög kvalitet
            en stor trygghet.
          </note>
          <note>
            Det är inte bara en god start för barnen i livet med ett högt
            pedagogiskt innehåll utan också en trygghet för mamma och pappa
            i en strävan att förena arbetsliv med ansvar för barnen. Daghemmen
            får inte bli handelsvaror i privatiserade storstadsområden.
          </note>
          <note>
            Det är det första vi ska ägna oss åt, Sveriges åldrande befolkning
            och att det föds för få barn.
          </note>
          <note>
            Det andra, fru talman, är att alltfler upplever ett arbetsliv
            som präglas av stress och jäkt. Det är för få på arbetsplatserna.
            Särskilt märks det i vården och omsorgen. Händerna räcker inte
            riktigt till. Rationaliseringarna kan inte drivas hur långt som
            helst.
          </note>
          <note>
            Vi vet också att om vi inte lyckas behålla den arbetskraft vi
            har i arbete kommer Sverige att vara fattigt. En av våra viktigaste
            uppgifter de kommande åren är att utveckla arbetslivet och dess
            mening så att varje människa får chans att utveckla sin fulla
            kapacitet.
          </note>
          <note>
            Därmed bidrar han eller hon till sitt företag, sin omsorgsverksamhet
            eller till sin skola och därmed utvecklas Sverige.
          </note>
          <note>
            Det handlar också om organisationen av arbetslivet. Det handlar
            om mångfald på arbetsplatserna -
          </note>
          <note>
            om både kvinnor och män men också om dem som har kommit till
            oss de senaste åren. Det är en fantastisk resurs som alla dessa
            arbetslösa människor representerar - inte minst de som bor i storstädernas
            förorter. Låt oss göra det möjligt också för dem att komma in
            i arbetslivet.
          </note>
          <note>
            Det handlar om kompetensutveckling - om att se till att den som
            har ett arbete också ständigt har en maximalt utvecklad kompetens
            och ligger längst där framme i den del av yrkeslivet som är hennes
            eller hans ansvar. Låt oss göra detta till en stor ansträngning
            tillsammans - arbetsgivare, de fackliga organisationerna och samhället!
          </note>
          <note>
            Detta är ett område som vi nu ägnar oss åt mycket beroende på
            att massarbetslösheten är knäckt. Det är en ny dagordning som
            växer fram. Alla inser att det värdefullaste är den arbetskraft
            som vi redan har. Det är också en effekt av arbetslöshetsbekämpningen.
          </note>
          <note>
            Låt mig i det här sammanhanget säga att i de motioner som har
            väckts med anledning av regeringens vårproposition finns som ett
            eko från en svunnen tid kraven på att försämra anställningsskyddet,
            kravet på att från den här församlingen gå in och reglera lönerörelserna,
            kravet från den här församlingen att gå in och försämra a-kassan
            och kravet från den här församlingen att försämra arbetsskadeförsäkringen.
          </note>
          <note>
            Det är omodernt och det är fel! Vi tog oss ur krisen utan att
            göra det systemskiftet. Nu står vi starka, och en signal om trygghet
            för många människor i dagens arbetsliv är att fackföreningsrörelsen
            tar sin del av ansvaret. Det vore ett ödesdigert misstag att nu
            från Sveriges riksdag öppna en front mot svensk fackföreningsrörelse
            just som vi är på väg att avsluta en av de mest framgångsrika
            lönebildningarna någonsin. Låt mig från socialdemokratins sida
            deklarera:
          </note>
          <note>
            Blir detta riksdagens inriktning och blir detta den s.k.
          </note>
          <note>
            oppositionens inriktning så blir det strid. Det är omodernt,
            det är fel och det är precis rakt motsatt det som
          </note>
          <note>
            Sverige nu behöver.
          </note>
          <note>
            Det tredje område som jag ser framför mig är att vi måste investera
            i vårt land. Det gäller grovt i två delar. Först har vi kunskapen.
            Det finns ingenting viktigare än goda kunskaper. Vi har genom
            åren satsat mer än något annat land på att ge alla pojkar och
            flickor i vårt land en bra start i livet och en bra grundskola.
            Vi har den högsta lärartätheten i världen -
          </note>
          <note>
            kanske något land kan tävla med oss.
          </note>
          <note>
            Vi når goda resultat, men vi är inte nöjda. Jag tror att vi får
            vara oerhört noggranna när vi kritiserar den svenska skolan. Sådant
            som är fel ska ändras - ja.
          </note>
          <note>
            Men det vore en tragisk situation om vi med en kompetent lärarkår,
            som är fler per elev än i något annat land, ändå inte skulle kunna
            mäta oss med andra. Vi mäter oss med andra, och vi är framgångsrika,
            men vi har många brister och felaktigheter. Låt oss erkänna styrkan
            och vara stolta över den, men definitivt inte nöjda med det vi
            ser. Investera mer i skolan! Fullfölj satsningarna på att se till
            så att fler vuxna finns i skolan för att därigenom göra det möjligt
            för lärarna att fullfölja sin viktiga arbetsuppgift - kunskaper.
          </note>
          <note>
            Sedan har vi forskningen. Sverige är det land som satsar mest
            av sin samlade ekonomi på forskning. Jag är stolt över det, men
            vi vill göra mer. Vi är framgångsrika, men vi är inte nöjda. Nu
            senast såg vi hur
          </note>
          <note>
            Sverige på det framväxande bioteknikområdet ligger i världsfronten.
            Jag är glad för det, men på inget sätt tillfredsställd.
          </note>
          <note>
            En ny organisation för forskningen prövas. En forskningspolitik
            under Thomas ledning växer fram.
          </note>
          <note>
            Det är en forskningspolitik som ska motsvara högt ställda internationella
            krav.
          </note>
          <note>
            Det gäller alltså kunskap och forskning. Investera i framtiden!
            Det gäller skola och forskning. Investera i framtiden!
          </note>
          <note>
            Vi ska ha en skola som ger alla barn möjligheten, en skola som
            inte delar upp och en skola som inte skiktar. Därför är jag oerhört
            oroad över signaler om att man öppnar för avgifter eller nedvärderar
            risken med avgifter i grundskolan. Jag tror att det var någon
            borgerlig skolpolitiker som sade: Man får ju köpa godis åt sina
            barn, så varför kan man då inte betala avgifter i skolan? Det
            är ett ytligt synsätt som är farligt och som riskerar att vidga
            klyftorna i Sverige.
          </note>
          <note>
            Fru talman! Vi har också fysisk investering i vägar och järnvägar
            för miljöns skull, för säkerhetens skull och för tillväxtens skull.
            Detta ligger också i året som vi har framför oss.
          </note>
          <note>
            Slutligen, fru talman, så ska vi också hålla ihop
          </note>
          <note>
            Sverige. Sverige ska vara rättvist. Alla ska vara med.
          </note>
          <note>
            Om alla är med så är integrationspolitiken central.
          </note>
          <note>
            Om alla är med så är regionalpolitiken central. Om alla är med
            så är ren fördelningspolitik också central.
          </note>
          <note>
            Vi ska se till så att rättvisan mellan olika människor ökar.
            Det är viktigt för oss.
          </note>
          <note>
            Här ligger dagordningen för det kommande året:
          </note>
          <note>
            de äldres situation, barnfamiljerna, stressen i arbetslivet,
            investeringarna i både kunskap och forskning och infrastruktur.
            Dessutom har vi rättvisa och sammanhållning.
          </note>
          <note>
            Allt är meningslöst om vi inte samtidigt orkar hävda det som
            är grunden för all politisk verklighet och all politisk verksamhet,
            nämligen alla människors lika rätt och lika värde. Kamp mot rasism,
            kamp mot främlingsfientlighet och kamp mot antisemitism kommer
            naturligtvis alltid att finnas som en gemensam sak som denna kammare
            ställer sig bakom. Denna gemensamma ansats för Sverige döljer
            inte att somligt skiljer.
          </note>
          <note>
            Fru talman! Vi ser fram emot en livaktig inrikespolitisk debatt
            det kommande året. Tack!
          </note>
          <note>
            (Applåder)
          </note>
          <note type="speaker">
            Anf. 51 BO LUNDGREN (m):
          </note>
          <note>
            Fru talman! Statsministern inledde med att resonera om Stockholm.
            Jag har förstått att Stockholms framgångar under den borgerliga
            regering som leds av Moderaterna bekymrar Socialdemokraterna.
            Och det borde den väl också göra. I tidningen The Guardian, som
            ligger det engelska Labourpartiet nära, kan man nämligen läsa
            hur man beskriver delar av det som händer i Stockholm. Man skriver:
          </note>
          <note>
            I Stockholm förverkligas Tony Blairs dröm om att öppna dörrarna
            till den offentliga sektorn för privata företag. Tony Blair vill
            förnya - ta till vara framtidens möjligheter. Göran Persson går
            i motsatt riktning.
          </note>
          <note>
            Låt mig ändå, fru talman, börja med att säga till
          </note>
          <note>
            Göran Persson, som ju ägnar mycket tid under ordförandeskapet
            åt internationella uppdrag, att jag ger honom mitt helhjärtade
            stöd när det gäller ambitionen att söka en fredlig utveckling
            i Mellanöstern.
          </note>
          <note>
            Utfallet av den irländska folkomröstningen om
          </note>
          <note>
            Nicefördraget är mycket oroande. Den är en följd av lågt valdeltagande
            och en obehaglig kampanj av nationalister och vänstergrupper.
            Det är en kampanj för slutenhet och nationell egoism. Detta leder
            till att
          </note>
          <note>
            Europadebatten måste förnyas - där är vårt ansvar gemensamt -
            och ta sin utgångspunkt i de grundläggande värden; frihet, demokrati
            och fred som är grunden för den europeiska unionen. Det är dags
            att ta strid med de grupper som bekämpar öppenhet och fri handel.
          </note>
          <note>
            Göteborgstoppmötet i slutet av veckan måste ge klara besked om
            utvidgningen. Mötet mellan Europa och USA måste ge en rejäl skjuts
            framåt för frihandeln. Fri handel och fri rörlighet lägger inte
            bara grunden för fred, utan det leder också till ökat välstånd
            för alla.
          </note>
          <note>
            Det är visserligen för tidigt att utvärdera det svenska ordförandeskapet.
            Men att vi inte deltar i eurosamarbetet är en sak som har märkts
            under den period vi varit ordförande, eftersom Bosse Ringholm,
            som Sveriges finansminister, inte har fått leda de väsentliga
            och viktiga möten som hålls mellan länderna som deltar i eurosamarbetet.
            Det har också märkts genom kronans instabilitet och fall. Vår
            frihet när det gäller den egna valutan gör oss också utsatta om
            det finns en tveksamhet om vart Sverige kommer att gå.
          </note>
          <note>
            Den senaste tidens kronförsvagning kan inte bagatelliseras, som
            regeringen försöker att göra. Den innebär i realiteten en lönesänkning
            för alla Sveriges löntagare, eftersom vår valuta blir mindre värd
            än andra länders. Det innebär en risk för inflation, och det innebär
            ett mindre omvandlingstryck när det gäller förnyelsen av det svenska
            näringslivet. För att klara en stabil valuta och se till att vi
            kan få ett ökat välstånd relativt andra länder krävs en medveten
            tillväxtpolitik - en sådan politik som redovisas av de fyra borgerliga
            partierna i en gemensam reservation för att höja tillväxten. När
            det väl har lett till en stabilisering av kronan, är det självklart
            att Sverige snabbt ska delta i det eurosamarbete som också kommer
            att leda till att vi får ett lägre pristryck i Sverige genom bättre
            konkurrens. Det kommer att ge lägre priser för konsumenterna.
          </note>
          <note>
            Fru talman! Från Europapolitik och valutapolitik
          </note>
          <note>
            - nog så viktigt - till den svenska vardag som Göran
          </note>
          <note>
            Persson framför allt uppehöll sig vid.
          </note>
          <note>
            Låt mig ta några bilder. 700 000 människor saknar jobb. Det är
            den högsta arbetslösheten i en högkonjunktur säger AMS-chefen,
            och nu viker konjunkturen. En fjärdedel av alla elever lämnar
            varje år grundskolan utan godkänt betyg i alla ämnen, och vi har
            sett en ökande andel varje år de senaste tre åren.
          </note>
          <note>
            I Dagens Nyheter berättar ett pensionärspar i Täby om fastighetstaxeringen:
            "Efter femtio år här vet vi nu inte om vi kommer att kunna bo
            kvar. Vi måste ta av våra sparpengar för att klara oss ekonomiskt
            efter den här höjningen."
          </note>
          <note>
            I en annonsbilaga från LO inför första maj sade en ensamstående
            mamma: Jag jobbar heltid och ändå räcker pengarna aldrig.
          </note>
          <note>
            Barnfamiljerna kanske inte bara behöver Göran
          </note>
          <note>
            Perssons bidrag. Det vore nog bra om barnfamiljerna fick chansen
            att klara ekonomin, att ha en marginal att spara för framtiden
            och kunna välja i barnomsorgen. Där ligger mycket av problemet,
            Göran Persson.
          </note>
          <note>
            Sedan 1994 har antalet poliser minskat med 2 000.
          </note>
          <note>
            Samtidigt har misshandelsbrotten ökat med 20 000.
          </note>
          <note>
            Vi hörde i morse rapporter om att antalet anmälda våldtäkter
            har ökat.
          </note>
          <note>
            Vårdköerna är långa i de socialdemokratiska landstingen. I Jämtland
            kan man få vänta tre och ett halvt år på att få sin gråstarr opererad.
            I Umeå kan det dröja mer än ett år att få ett livmoderframfall
            opererat.
          </note>
          <note>
            Det vi ser är följden av en politik som bygger på höga skatter,
            politisk styrning och begränsad valfrihet. Det är självklart att
            den utvecklingen inte kan brytas av mer av samma politik. Det
            som i stället krävs är en modern politik som bygger på ökad valfrihet,
            mindre politisk styrning och lägre skatter, alldeles särskilt
            nu när vi ser att framtiden kommer att kräva än mer av individuell
            beslutsförmåga. Varje människa måste ha goda kunskaper. Varje
            människa måste ha en chans att bygga sin värld och sin framtid.
          </note>
          <note>
            Detta är grunden. Då krävs det en modernare politik.
          </note>
          <note>
            Glädjande nog finns det ansatser till förnyelse inom arbetarrörelsen.
            Inför Kommunals kongress häromveckan presenterades en rapport
            som tog ett rejält kliv framåt när det gäller att bejaka mångfald
            inom vård och omsorg. Det är egentligen ganska naturligt. Kommunal
            har också gjort en undersökning bland dem som arbetar inom kommunal
            och privat äldreomsorg. Det visade sig att de som blev tillfrågade
            ansåg att de hade bättre möjligheter att hinna med arbetsuppgifterna
            på ett tillfredsställande sätt och mer tid för patienterna i den
            privata äldreomsorgen. Man ansåg att man hade bättre möjligheter
            till kompetensutveckling och att påverka den egna arbetssituationen
            i den privata äldreomsorgen. Det är klart att
          </note>
          <note>
            Kommunal inser att för deras medlemmars bästa, och därmed för
            patienternas bästa, är det viktigt att man tar till vara allt
            det nya som kan komma och bejakar mångfalden i välfärden.
          </note>
          <note>
            Men på Kommunals kongress förklarade Göran
          </note>
          <note>
            Persson hur partiet ville ha det. Förnyelsen frös inne, och patronen
            på Harpsund kunde stoppa ned sin partipiska.
          </note>
          <note>
            Varför var det så viktigt att lägga sig i Kommunals interna debatt?
            Det kan man fråga sig. Svaret har biträdande partisekreteraren
            Agneta Gille gett på
          </note>
          <note>
            Kommunals hemsida: Han, dvs. Göran Persson, insåg naturligtvis
            vilken effekt det skulle kunna få på kongressdebatten. Men Göran
            ville förhindra att moderatledaren Bo Lundgren skulle kunna stå
            i riksdagens talarstol och vifta med Kommunals rapport.
          </note>
          <note>
            Den här rapporten! Så talar den nya överheten.
          </note>
          <note>
            Politikens patroner på Harpsund och i Rosenbad.
          </note>
          <note>
            Vad var det Göran Persson gjorde? Jo, för att undvika att få
            en debatt med mig ville han göra någonting som är sämre för Kommunals
            medlemmar och sämre för människorna i Sverige. Det var ju
          </note>
          <note>
            Kommunals medlemmar som sade att det man ville bejaka, som Göran
            Persson inte vill ha, skulle innebära att man fick det bättre
            och kunde ge patienterna bättre vård och omsorg. De som drabbas
            av den här inställningen är de som står kvar i vårdköerna. För
            några veckor sedan - det vet väl alla riksdagsledamöter - beslutade
            de fyra nordligaste landstingen, alla socialdemokratiska, att
            inte tillåta sina invånare att få vård i andra landsting när det
            är köer hemma. I början av 1990-talet försvann vårdköerna när
            den borgerliga regeringen införde en vårdgaranti som Socialdemokraterna
            sedan avvecklade.
          </note>
          <note>
            De här exemplen gör med all önskvärd tydlighet klart för oss
            det Göran Persson sade, nämligen att det finns en klar skillnad
            mellan de politiska alternativen i Sverige. Det ena, det Göran
            Persson leder, sätter den politiska makten främst. Vi sätter människornas
            behov främst.
          </note>
          <note>
            Det går igen när det gäller skolan. Vad är det regeringen diskuterar?
            Jo, det är ju om friskolorna kan vara ett problem för kommunerna,
            som Göran Persson har uttryckt det. Det handlar om att inskränka
            möjligheterna för föräldrar och elever att välja även om det skulle
            vara bättre för dem, trots att man vet att friskolorna faktiskt
            också har lett till bättre kvalitet i den kommunala skolan.
          </note>
          <note>
            Det går igen när det gäller fastighetsskatten. Bosse Ringholms
            svar till det här paret som uttalade sig i en tidning om risken
            att inte kunna bo kvar var: Det är upp till var och en att bedöma
            hur stor del av inkomsten man vill använda till boendet. Det är
            upp till var och en. Nej, det är upp till Bosse Ringholm. Det
            är Bosse Ringholm som höjer fastighetsskatten mest där den redan
            är högst. Det är Bosse Ringholm som talar om en begränsningsregel
            som innebär att alla ska betala 5 % av sin inkomst i fastighetsskatt
            så småningom. Det är Bosse Ringholm som gör att Ulla, som är 82
            år gammal och bor i Södra Ängby, ringer till oss säger: Jag är
            förtvivlad. Jag kan inte bo kvar.
          </note>
          <note>
            Det är orättfärdigt. Vem tänker Bosse Ringholm på? Jo, på staten
            och statens pengar.
          </note>
          <note>
            Fastighetsskatten ska inte begränsas. Fastighetsskatten ska inte
            justeras. Fastighetsskatten ska slopas.
          </note>
          <note>
            (Applåder)
          </note>
          <note>
            Fru talman! Sverige behöver en regering som tror på framtidens
            möjligheter och som kan möta dessa utmaningar, inte en som längtar
            tillbaka till det förgångna. Sverige behöver en regering som gör
            det möjligt för var och en att arbeta, att leva på sin lön och
            att leva på sin pension. Sverige behöver en regering som förmår
            förnya välfärden och som kan återställa förtroendet för att det
            som måste vara gemensamt också fungerar väl.
          </note>
          <note>
            Fru talman! Sverige behöver en regering som sätter människorna
            före makten - en borgerlig regering.
          </note>
          <note>
            (Applåder)
          </note>
          <note>
            Anf. 52 Statsminister GÖRAN PERSSON (s)
          </note>
          <note>
            replik:
          </note>
          <note>
            Fru talman! Låt mig uppehålla mig vid Stockholm. Jag tror att
            det är en viktig debatt. Det var också den debatt vi förde på
            Kommunals kongress. Läs gärna rapporten, Bo Lundgren, och se vilken
            våldsam kritik som där riktas mot systemskiftet i Stockholm.
          </note>
          <note>
            Sedan hade vi också en debatt om mångfald. Det vill vi ha. Men
            vi är rädda för att släppa in vinstintresset i vården. Vi är rädda
            för en situation då vinsten blir drivkraft. Vi tror att när väl
            börsens avkastningskrav sätts på sjukhus - det är ju dit ni styr,
            det är dit ni vill - är vi snart i konflikter då vissa inte blir
            lönsamma att vårda och andra är det. Det är det debatten handlar
            om. Där tar vi gärna en hård diskussion.
          </note>
          <note>
            Jag har ingenting emot om Bo Lundgren refererar till The Guardian.
            Men varför inte läsa Dagens Nyheter och beskrivningen av situationen
            i Stockholm, som vi ju ser varje dag. Varför inte gå ut och möta
            människor i Stockholm och känna deras oro över förlossningsvården,
            över kollektivtrafiken, över situationen i barnomsorgen.
          </note>
          <note>
            Det är klart att det är attraktivt för Bo Lundgren att luta sig
            mot Tony Blair nu när Hague har fallit.
          </note>
          <note>
            Det finns ju inte så mycket att luta sig mot i Storbritannien
            för en moderat politiker, om jag ska vara ärlig.
          </note>
          <note>
            Men det är Sverige och vår situation vi diskuterar.
          </note>
          <note>
            Jag är djupt oroad över den privatiseringsvåg som drar fram.
            Jag är djupt oroad över en situation då vinstintresset tränger
            sig in i vård och skola.
          </note>
          <note>
            Gärna mångfald, gärna det amerikanska systemet med non-profit-företag.
            Men se upp för börsen i sjukhussalarna!
          </note>
          <note>
            (Applåder)
          </note>
          <note type="speaker">
            Anf. 53 BO LUNDGREN (m) replik:
          </note>
          <note>
            Fru talman! Anfall är bästa försvar, brukar det heta. Jag inser
            att socialdemokraterna har problem med det som inträffar i Stockholms
            landsting och kommun, och i kommunerna runtom Stockholm. Jag redovisade
            hur Norrlandslandstingen inte vill ha fritt vårdsökande och hur
            långa köerna är där. Det måste vara bekymmersamt för Göran Persson
            när köerna i
          </note>
          <note>
            Stockholm minskar trots att staten ju fortfarande har ett reglerat
            system. Det är bra, tycker jag, att omvärlden och Tony Blair,
            som Göran Persson många gånger hänvisar till, vill ta Stockholm
            som exempel på hur man kan förnya sjukvården i Storbritannien.
            Den förnyelsen saknas ju för alla de människor som står i årslånga
            köer i de socialdemokratiska landstingen.
          </note>
          <note>
            Vi ska ha sjukvård i Sverige med gemensam finansiering. Vi ska
            var och en betala efter vars och ens förmåga - inget för den som
            inget tjänar, mycket för
          </note>
          <note>
            Göran Persson, för mig och andra som tjänar bättre.
          </note>
          <note>
            Vård ska man ha efter behov. Vi ska tillåta alla som vill - privata
            företag, personalkooperativ, landsting, alla som vill organisera
            vården - att erbjuda vård.
          </note>
          <note>
            Ingen ska, som Göran Persson vill, förbjudas eftersom finansieringen
            är gemensam och patientens behov styr hur man ska få vård. I dag
            är systemet att pengarna går till politiker. Vi har ju sett vad
            som hände i Norrland. Så vill vi absolut inte ha det.
          </note>
          <note>
            Låt mig fråga Göran Persson: Vad anser Göran
          </note>
          <note>
            Persson egentligen om Norrlandslandstingens beslut att inte låta
            sina medborgare välja att slippa vårdköerna?
          </note>
          <note>
            Låt mig fråga vad Göran Persson anser, om vi tittar på en annan
            frågeställning som är viktig. Göran
          </note>
          <note>
            Johnsson säger att arbetarrörelsen sviker skolan i en debattartikel
            i Dagens Nyheter. Det räcker inte bara med mer resurser, som skolan
            säkert behöver. Det behövs också annat. Tala om vad du egentligen
            vill göra, Göran Persson!
          </note>
          <note>
            (Applåder)
          </note>
          <note>
            Anf. 54 Statsminister GÖRAN PERSSON (s)
          </note>
          <note>
            replik:
          </note>
          <note>
            Fru talman! Norrlandslandstingen först.
          </note>
          <note>
            Det finns ingen i den här kammaren som tror att man i Norrlandslandstingens
            ledningar vill förmena sina invånare sjukvård. Vad de är rädda
            för är kostnaderna. De har inte pengarna. Det är så Sverige faktiskt
            ser ut.
          </note>
          <note>
            När man i storstadsområdet Stockholm kan sänka kommunalskatten
            med hjälp av de statsbidrag vi betalar ut räcker pengarna inte
            till i det glest befolkade Norrland, som ju också har en befolkningsnedgång.
            Det är det här det handlar om.
          </note>
          <note>
            Det svar som moderaterna har på detta är att vi faktiskt berövar
            Stockholm pengar genom att ha ett utjämningssystem som fördelar
            om, inte minst till
          </note>
          <note>
            Norrland. Om upprördheten i det moderata lägret är äkta, se då
            till att vi är med och tillför extra resurser så att också norrlänningarna
            får den chans som andra får. Det är så det fungerar. Den politiken
            vill vi driva.
          </note>
          <note>
            Vi slår vakt om det som kallas för den kommunala skatteutjämningen.
          </note>
          <note>
            Sedan är det så här, och det går inte Bo Lundgren in på: Behov
            är inte alltid samma sak som att ha förmåga att betala. Det är
            därför vi har den gemensamma sektorn. Annars hade ju marknaden
            redan skött det här. Då hade det ju varit så att den som betalar
            får det fixat. Behov har vi alla. De varierar, och vi har rätt
            att få dem tillgodosedda. Mångfald - gärna! Men vi ska passa oss
            noga för en drivkraft som heter vinst i börsens form. Gärna vinst
            i non-profit-företag som använder vinsten för att utveckla vården.
            Betala i så fall lite extra till sjuksköterskan och utveckla vårdresultatet.
            Men det finns en konflikt mellan börsens avkastningskrav och vårdens
            behov. Det måste vi se, och den debatten måste vi våga föra.
          </note>
          <note>
            Sedan kan man fly till The Guardian, luta sig mot
          </note>
          <note>
            Blair och göra andra saker. Men det är där vi kommer att hamna,
            inte minst här i Stockholm. Stockholmarna har ju sett det. Läs
            den senaste SCB-undersökningen,
          </note>
          <note>
            Bo Lundgren.
          </note>
          <note>
            (Applåder)
          </note>
          <note type="speaker">
            Anf. 55 BO LUNDGREN (m) replik:
          </note>
          <note>
            Fru talman! Jag förstår att Göran Persson känner sig pressad.
            Det kan inte vara roligt att här i talarstolen behöva medge var
            problemet i sjukvården i Sverige ligger.
          </note>
          <note>
            Vi är överens om den gemensamma finansieringen. Men vi är inte
            överens om vem som ska bestämma över pengarna till vården. Göran
            Persson säger:
          </note>
          <note>
            Det ska landstingspolitikerna i Norrland göra. Det ska politikerna
            i andra delar av landet göra. Jag säger: Det ska människorna göra
            i samråd med de läkare, sjuksköterskor och andra de träffar. Det
            är människorna själva som ska bestämma över pengarna. Däri ligger
            skillnaden.
          </note>
          <note>
            Om vi fullföljer det resonemanget lite grann - och det tycker
            jag är mycket intressant - kan vi fundera kring vad som händer
            i de olika systemen. I Norrlandslandstingen är det ju givet. Man
            menar att det inte fanns pengar. Det var därför vi i de borgerliga
            partierna i socialutskottet sade: Låt oss nu omedelbart införa
            en vårdgaranti. Vi moderater har anvisat pengar i vårt budgetalternativ
            för att beta av pucklarna i köerna. Låt oss göra detta. Det är
            rimligt, för då kan människorna bestämma också i Norrland. Det
            tycker vi är rimligt.
          </note>
          <note>
            Göran Persson tog problemet med förlossningsvården i Stockholms
            län som ett intressant exempel.
          </note>
          <note>
            Vad var det som gjorde att vi fick problem när det gällde förlossningarna?
            Jo, det var det system som
          </note>
          <note>
            Göran Persson försvarar. Det var ju det systemet som gjorde att
            Bosse Ringholm i sin tidigare skepnad som landstingsråd i Stockholm
            stängde två förlossningskliniker, Löwenströmska och Nacka, med
            stöd av
          </note>
          <note>
            Vänsterpartiet. Det var Bosse Ringholm som bestämde över resurserna
            och vården, inte människorna.
          </note>
          <note>
            Nu håller den borgerliga majoriteten på att ändra på detta och
            se till att vi får fler förlossningsplatser.
          </note>
          <note>
            Det tar tid. Men de håller på att jobba för att människorna ska
            kunna välja och få det bättre. Det är därför det inte finns några
            vårdköer att tala om i Stockholm.
          </note>
          <note>
            Men de är oerhört långa i Norrland.
          </note>
          <note>
            Vi vill ha en politik där människorna får bestämma. Göran Persson
            vill ha en politik där han, Bosse
          </note>
          <note>
            Ringholm och landstingspolitikerna i Norrland bestämmer. Då går
            det illa för människorna. Det är
          </note>
          <note>
            Sveriges problem.
          </note>
          <note>
            (Applåder)
          </note>
          <note type="speaker">
            Anf. 56 GUDRUN SCHYMAN (v) replik:
          </note>
          <note>
            Fru talman! Det är intressant att höra att Bo
          </note>
          <note>
            Lundgren tycker att det är människorna som ska bestämma. Det
            är en bra utgångspunkt, tycker jag. Det bör väl vara själva grunden
            i politiken. Då skulle jag vilja höra hur Bo Lundgren har analyserat
            och reagerat på resultatet i den folkomröstning som hölls i
          </note>
          <note>
            Irland för ett par dagar sedan. Jag har inte sett någon riktig
            moderat kommentar till detta. Människorna bestämde ju där att
            de inte ville godkänna Nicefördraget, vilket ju enligt de andra
            fördragen, som människorna väl delvis också har varit med om att
            bestämma, innebär att detta fördrag faller och bör förhandlas
            om.
          </note>
          <note>
            Tycker Bo Lundgren att det här är ett folkomröstningsresultat
            som ska respekteras i den meningen att man nu måste gå till omförhandling,
            eller ska den här typen av resultat godkännas bara när de går
            åt det håll som man redan har inriktat sig på?
          </note>
          <note>
            Demokratin är ju över huvud taget en intressant fråga, och jag
            har hört många reaktioner på detta, också från Göran Persson.
            Jag får inte fråga honom nu men ska vid ett senare tillfälle ta
            upp hur han ser på detta delikata problem.
          </note>
          <note>
            Människorna ska naturligtvis bestämma också i vården, som Bo
            Lundgren och Göran Persson nu har diskuterat. Vi kan se att det
            där är en väldigt stor skillnad mellan partierna och mellan höger-
            och vänsterblocken. Är verktyget för människors möjligheter att
            bestämma medinflytande i politiken eller är det plånboken? Det
            är där skillnaden går. Väldigt många människor tycker ju att deras
            möjlighet att vara med och bestämma just är att få inflytande
            genom politiken, att de själva kan välja sina politiska företrädare
            för att få det som de vill få gjort utfört, i stället för att
            välja med plånboken eller portmonnän.
          </note>
          <note>
            Ser Bo Lundgren någon konflikt i detta?
          </note>
          <note type="speaker">
            Anf. 57 BO LUNDGREN (m) replik:
          </note>
          <note>
            Fru talman! Jag vet inte om jag talade tyst, men jag ägnade faktiskt
            inledningen av mitt anförande här just åt att ta upp de problem
            som följer av folkomröstningen i Irland. Det är klart att man
            ska respektera folkomröstningsutslag både i Irland och i Sverige.
            Jag konstaterar att ett rätt lågt valdeltagande och en ganska
            aggressiv och obehaglig kampanj, som har varit präglad av slutenhet
            och nationell egoism, ledde till omröstningsresultatet.
          </note>
          <note>
            Men utslaget finns där, och det innebär att alla vi som inser
            att den europeiska unionen är världens största fredsprojekt -
            och att de länder som nu söker medlemskap gör det inte bara för
            att göra ekonomiska vinster utan också för att människorna ska
            ha chans att röra sig fritt över gränserna - verkligen måste ta
            upp en debatt och en strid med de krafter som Gudrun
          </note>
          <note>
            Schyman stöder, med dem som i grunden är mindre för öppenhet
            och mindre för frihandel och som gärna flirtar med rörelser som
            är tveksamma till den frihandel som ger utvecklingsländerna en
            bra standard.
          </note>
          <note>
            Det är vidare intressant att höra hur Gudrun
          </note>
          <note>
            Schyman definierar hur man ska kunna bestämma som människa. Ska
            man bestämma genom plånboken eller genom politik? Sjukvård och
            skola ska vara något som vi finansierar gemensamt efter vars och
            ens förmåga. Man ska betala efter den möjlighet som man har att
            betala. Man ska få rätt till en god utbildning, något som inte
            finns i dag över hela Sverige men som vi vill att man ska ha i
            hela Sverige. Alla ska också ha rätt att välja sjukvård, men inte
            genom
          </note>
          <note>
            Gudrun Schyman. Det är ett misslyckande. Vi vill att alla de
            gravida kvinnor som behöver förlossningstjänster och platser på
            förlossningskliniker ska få det, men Gudrun Schymans modell är
            att säga: Låt mig bestämma, och då lägger vi ned förlossningsklinikerna
            i Nacka och på Löwenströmska.
          </note>
          <note>
            Tala om för mig, Gudrun Schyman: Varför var ni vänsterpartister,
            som säger er vara så mycket för att stötta kvinnor, för att hjälpa
            Bosse Ringholm att lägga ned förlossningskliniker och skapa problemen?
          </note>
          <note>
            (Applåder)
          </note>
          <note type="speaker">
            Anf. 58 GUDRUN SCHYMAN (v) replik:
          </note>
          <note>
            Fru talman! Jag tycker att det i alla lägen är bra att man säger
            som det är. Såvitt jag förstår fanns det i landstinget helt entydiga
            rapporter om att det skulle födas färre barn. Det här kan Bosse
            Ringholm bättre än jag, men såvitt jag förstår bedömde man att
            detta var det kloka att göra. I dag tycker jag att det är klokt
            att erkänna att det var felaktiga prognoser. Vad som framför allt
            inte gick att förutse då var att det skulle bli en så enorm befolkningsökning
            i Stockholm på grund av inflyttningen.
          </note>
          <note>
            Så ser det ut. Jag har inte hört en enda vänsterpartist slå sig
            för bröstet och säga: Hurra, vad vi var bra som gjorde det där!
            Snarare beklagar man det faktum att det planunderlag som man hade
            var så kortsiktigt.
          </note>
          <note>
            Det är sanningen bakom detta.
          </note>
          <note>
            Varför nu inte Bo Lundgrens partikamrater som styr och ställer
            inte gör något åt det här begriper jag inte, men ni har fortfarande
            ett antal månader en möjlighet till det. Det är bara att sätta
            fart, så att de som nu står i kö för att föda och är oroliga kan
            få någonstans att gå.
          </note>
          <note>
            Vi är överens om att vi ska ha skattefinansierad skola och sjukvård.
            Då är det väl också rimligt att vi som är med om att betala skattepengarna
            har möjlighet att genom demokratisk insyn och kontroll vara med
            och bestämma. Det är inte bara jag som ska bestämma, Bo Lundgren.
            Också Bo Lundgren får vara med på ett hörn om han är snäll. Det
            får naturligtvis inte bli några överdrifter, men vi ska väl kunna
            fördela det här mellan oss på ett klokt sätt. Framför allt tror
            jag att människor i Sverige som nästa gång går och röstar kommer
            att se till att det blir en klok fördelning.
          </note>
          <note>
            Det är så här det ska gå till. Besluten ska inte fattas i slutna
            styrelserum och inte bara utifrån kortsiktiga vinstintressen och
            avkastningskrav. Därom är
          </note>
          <note>
            Göran Persson och jag helt överens. Jag tror att den här frågan
            kommer att bli avgörande i det val som kommer. Är det genom avregleringar,
            skattesänkningar och avpolitisering som vi ska bygga samhället,
            eller är det genom att vidga demokratin?
          </note>
          <note>
            (Applåder)
          </note>
          <note type="speaker">
            Anf. 59 BO LUNDGREN (m) replik:
          </note>
          <note>
            Fru talman! Jag tycker att det är väldigt bra att vi så här tidigt
            före valet får klart för oss var skillnaderna ligger. Vi har nu
            klarat ut att vi alla är överens om den gemensamma finansieringen
            av vården. Då kan vi slippa den diskussion som handlar om att
            plånboken ska styra. Ingen vill att plånboken ska styra.
          </note>
          <note>
            Sedan säger Gudrun Schyman att vi inte ska släppa in privata
            alternativ i vården. Det ska vi inte göra, för då tas besluten
            i slutna styrelserum. Jag kan vara överens med Gudrun Schyman
            om att beslut om fru
          </note>
          <note>
            Karlssons eller herr Nilssons vård inte alls ska tas i några
            styrelserum, inte heller i förvaltningsutskottens styrelserum
            i landstingen. Jag tycker att de besluten ska tas av läkare och
            patienter i samråd.
          </note>
          <note>
            Där är den stora skillnaden. Vi har kommit fram till var skillnaden
            egentligen ligger mellan å ena sidan
          </note>
          <note>
            Socialdemokraterna och Vänsterpartiet och å andra sidan Moderaterna
            och sannolikt alla andra borgerliga partier när det gäller vem
            som ska välja och bestämma. Det som ett privat företag som erbjuder
            vård gör är att tjäna pengar enbart om människor tycker att dess
            kvalitet på vården är bra. Annars går de någon annanstans.
          </note>
          <note>
            Men i Gudrun Schymans modell kan man inte gå någon annanstans,
            utan där får man stå kvar i vårdkön. Då är man hänvisad till de
            beslut som Gudrun
          </note>
          <note>
            Schyman själv erkänner var felaktiga. Jag tycker att det är bra
            att Gudrun Schyman säger: Ja, det system som innebar att vi beslutade
            att lägga ned förlossningskliniker var felaktigt. Men ta då bort
            det system som ger er rätten att lägga ned förlossningsklinikerna!
          </note>
          <note>
            Låt dem som vill driva förlossningskliniker kunna göra detta
            för den ersättning som de behöver för att patienterna efterfrågar
            de tjänster som de ger. Låt patienten bestämma.
          </note>
          <note>
            Det som man gör nu i Stockholm inom ramen för detta felaktiga
            system är ju att skapa förutsättningar genom att bygga ut förlossningsplats
            efter förlossningsplats, men vi ska aldrig mer ha ett system i
            Sverige, om väljarna får chansen att bestämma nästa år, som ger
            Gudrun Schyman och Bosse Ringholm rätt att lägga ned förlossningskliniker.
          </note>
          <note>
            (Applåder)
          </note>
          <note type="speaker">
            Anf. 60 LENA EK (c) replik:
          </note>
          <note>
            Fru talman, ärade ledamöter och åhörare! Svenska låginkomsttagare
            beskattas mycket hårt. Än värre är det när skattesystem kombineras
            med bidragssystem.
          </note>
          <note>
            Det ger hemska marginaleffekter och gör att människor med låga
            inkomster fastnar i fattigdomsfällor som de inte har någon chans
            att på eget initiativ och av egen kraft ta sig ur. Det gläder
            mig att moderaterna har uppmärksammat det här och inte bara pratar
            om skattesänkningar för höginkomsttagare.
          </note>
          <note>
            Vi i Centerpartiet har presenterat ett förslag om hur inkomstbeskattningen
            kan reformeras; detta för att människor ska kunna ta sig ur fattigdomsfällorna
            genom eget arbete och eget initiativ. Vi tycker att den typen
            av positiva incitament är bättre än den typ av negativa påtryckningar
            med generellt sänkta ersättningsnivåer som finns i Moderaternas
            budgetalternativ.
          </note>
          <note>
            Fullt genomfört innebär detta en skatterabatt på
          </note>
          <note>
            10 000 kr och sedan en förvärvsrabatt på maximalt
          </note>
          <note>
            10 800 kr. Vi i Centerpartiet prioriterar sänkt skatt för människor
            med låga och normala inkomster framför alla andra skattesänkningar.
            Hur ser den moderata skattepolitiken och den moderata prioriteringen
            ut?
          </note>
          <note>
            William Hague förlorade valet i Storbritannien bl.a. på grund
            av att han drev en gammaldags thatcheristisk skattepolitik. Jag
            vet hur den såg ut, för jag pluggade i England när Thatcher genomförde
            de flesta av sina förslag.
          </note>
          <note>
            Är du, Bo Lundgren, beredd att släppa fram förslaget om att slopa
            statsskatten och på det viset prioritera låginkomsttagarna om
            det visar sig viktigt för en borgerlig valseger?
          </note>
          <note type="speaker">
            Anf. 61 BO LUNDGREN (m) replik:
          </note>
          <note>
            Fru talman! Det är trevligt att vi nu har kommit så långt att
            vi diskuterar en borgerlig regeringsbildning.
          </note>
          <note>
            Men de verkliga regeringsförhandlingarna får nog anstå till den
            16 eller den 17 september nästa år efter en valseger.
          </note>
          <note>
            I sakfrågan som sådan är det självklart att jag tycker att det
            är väldigt bra att Centern, numera, och de andra borgerliga partierna
            i likhet med oss moderater tycker att låginkomsttagare och medelinkomsttagare
            måste få en väsentligt mindre skattebörda. Det gäller då att ha
            en finansiering för det och att vi har utgiftsminskningar på områden
            där vi tycker att utgifterna kan minska därför att bidragsbehovet
            blir mindre. Vi växlar lägre skatt mot mindre bidrag. Det kan
            också gälla vissa saker som vi inte tycker att man över huvud
            taget ska behöva betala över skattsedeln.
          </note>
          <note>
            Allt detta måste vi diskutera sammantaget.
          </note>
          <note>
            Det är ju en hög prioritering att låta människor ha en chans
            att bestämma mer över sitt eget liv och ha kontroll över sin vardag
            - att låta den ensamstående mamma i LO:s tidning vid första maj
            som upplevde att pengarna inte räcker känna att de räcker och
            att hon har tid för sig själv och för sina barn - och att hjälpa
            dem till en tryggare familj. Det finns väldigt många fördelar
            med att välja lägre skatter och inte en koncentrerad offentlig
            sektor som prioriterar skola, vård och omsorg - på ett sådant
            sätt att det fungerar, till skillnad från hur det är i dag. Den
            inriktningen och den prioriteringen finns självfallet redan i
            dag hos oss.
          </note>
          <note type="speaker">
            Anf. 62 LENA EK (c) replik:
          </note>
          <note>
            Fru talman! Det var inte riktigt svar på min fråga.
          </note>
          <note>
            De sociala klyftorna i Sverige är, trots sex år med högkonjunktur,
            väldigt bekymmersamma. Ensamma mammor, deltidsarbetslösa, sjuka,
            studenter och pensionärer - ja, alla de som har låga inkomster
            - har bekymmer med de höga skattenivåerna.
          </note>
          <note>
            I vintras hade vi en debatt som var förskräcklig.
          </note>
          <note>
            100 kr mer i barnbidrag, som äts upp av sänkta socialbidrag,
            för just de barnfamiljer som behöver detta allra bäst illustrerar
            i ett nötskal effekterna - inte av marginalskatterna, som man
            brukar diskutera, utan av marginaleffekter som klämmer människor
            med vanliga låga och normala inkomster hårt i vardagslivet.
          </note>
          <note>
            Det som är viktigt för oss är att få ett besked: Är det viktigast
            att sänka skatten för människor med låga och normala inkomster,
            eller är det någonting annat som är viktigare?
          </note>
          <note type="speaker">
            Anf. 63 BO LUNDGREN (m) replik:
          </note>
          <note>
            Fru talman! I valrörelsen 1998 fick jag ibland frågan: Om du
            blir finansminister i en borgerlig regering, vad är då det första
            beslutet som du vill att man ska fatta? Det finns inte, som Lena
            Ek vet, något första beslut. Det finns inte något som säger att
            en sak måste prioriteras på bekostnad av någonting annat, utan
            man får se till helheten.
          </note>
          <note>
            Skattepolitiken ska användas på två sätt.
          </note>
          <note>
            Först och främst gäller det att se till att människor som i dag
            inte får pengarna att räcka till, som inte har kontroll över sin
            vardag, något som vi ju har diskuterat, känner att de efter skatt
            har mer kvar av sin lön eller sin pension - alltså lägre skatt
            genom grundavdrag, skattereduktion eller vilken teknisk lösning
            man nu har. En speciell inriktning på barnfamiljerna är bra, och
            fastighetsskatten måste vi göra något åt eftersom den slår orättvist
            och orättfärdigt.
          </note>
          <note>
            Sedan är det också viktigt att använda skattepolitiken så att
            fler är i arbete. Det gäller att se till att vi inte får en kunskapsflykt
            från Sverige. Det är ju inte så att man sänker marginalskatter
            för den som tjänar lite mer därför att pengarna saknas, utan man
            gör det därför att de personer ska vara kvar i Sverige och därför
            att idéerna och kunskapen ska finnas här.
          </note>
          <note>
            Skattepolitiken används alltså för två saker.
          </note>
          <note>
            Om vi driver en skattepolitik som också innebär fler jobb blir
            det fler som kan betala skatt. Var och en kan då betala mindre
            skatt än annars. Vi får alltså en finansiering som gör att vi
            kan sänka skatterna ännu mer för dem som bäst behöver det, nämligen
            låg- och medelinkomsttagare. I detta ligger en prioritering men
            man kan inte glömma det ena bara därför att det andra också är
            mycket viktigt.
          </note>
          <note>
            (Applåder)
          </note>
          <note type="speaker">
            Anf. 64 GUDRUN SCHYMAN (v):
          </note>
          <note>
            Fru talman! I stället för att inleda mitt anförande med en utblick
            från landstinget i Stockholm och landstingen i Norrland börjar
            jag med det som jag tycker har präglat väldigt mycket av det senaste
            halvårets politik, nämligen ordförandeskapet. Det kommer att prägla
            också denna vecka och nästa helgs politiska rapportering, kanske
            med undantag för i dag.
          </note>
          <note>
            Det är intressant att se hur det här projektet fortskrider och
            att se vad som händer utanför den offentliga dagordningen. Och
            det kommer att bli intressant att se vad som händer i Göteborg.
            Det är möjligt att vi får en erfarenhet från det mötet som sätter
            ett program eller ett förhållningssätt för kommande möten, nämligen
            en göteborgsmodell som bygger på diskussioner, samtal och dialog
            mellan de grupper som finns innanför stängslen och de grupper
            som finns utanför stängslen - diskussioner om hur folkliga uppfattningar
            och opinioner på ett civiliserat och fruktbart sätt ska kunna
            tränga in i den europeiska unionens ganska stängda rådsrum.
          </note>
          <note>
            Jag hoppas att det i Göteborg går att tränga igenom den ganska
            massiva EU-muren så att det kan bli en dialog mellan dem som finns
            utanför byggnaderna och dem som finns där innanför. Jag tror mig
            veta att regeringen har ambitionen att detta ska gå bra.
          </note>
          <note>
            Det som dock bekymrar mig och många med mig är de reaktioner
            som har kommit efter folkomröstningsresultatet i Irland. Därför
            vill jag fråga Göran
          </note>
          <note>
            Persson hur han ser på folkomröstningsresultatet när nu den irländska
            befolkningen sagt nej till Nicefördraget. Det har ju varit diskussioner
            om det över huvud taget spelar någon roll. Jag tror att det är
            väldigt olyckligt om man till människor som är engagerade i den
            europeiska unionens utveckling sänder ut signaler som säger: Det
            här ska du inte bry dig om, och gör du det så spelar det ingen
            roll vad du tycker.
          </note>
          <note>
            Även om vi har ordnat en folkomröstning och du får säga vad du
            vill, kommer vi inte att ta hänsyn till vad du säger såvida det
            inte passar vad vi hade tänkt oss.
          </note>
          <note>
            Det är ju sådana reaktioner som har kommit från många företrädare
            för EU:s medlemsländer, också från Göran Persson som ordförande,
            alltså: Vi har
          </note>
          <note>
            Nicefördraget. Det ligger där och är färdigförhandlat, och det
            kan vi inte ändra på. De får gärna ha en ny folkomröstning i Irland
            men vi ändrar inte på fördraget.
          </note>
          <note>
            Detta är, tycker jag, att visa nonchalans och att ytterligare
            späda på den uppfattning som väldigt många har, nämligen att det
            är ett politiskt elitprojekt som får en allt mindre politisk legitimitet.
            Det försvårar naturligtvis också en bra och konstruktiv diskussion
            om hur detta projekt ska fortsätta. Ju mer det fjärmar sig från
            det som är människors vardag, desto sämre blir naturligtvis resultatet.
          </note>
          <note>
            Det var lite av samma diskussion när det var en folkomröstning
            i Danmark om EMU. Folket sade nej.
          </note>
          <note>
            Nu har det varit folkomröstning i Irland. Folket säger nej. Vi
            ska väl ha, Göran Persson, en folkomröstning om EMU i Sverige
            också? Om folket här säger nej, vad blir reaktionen? Hur går det
            med motivationen för människor att engagera sig i en framtidsdebatt
            om
          </note>
          <note>
            Europas utveckling när man ser att folkomröstningar viftas bort,
            man ser att det egentligen inte finns något utrymme för en folklig
            åsikt och en folklig opinionsbildning?
          </note>
          <note>
            Det här är mycket allvarligt. Oavsett vad man tycker om vårt
            medlemskap är det allvarligt när demokratin sätts ur spel eller
            nonchaleras på det här provocerande sättet. Jag vet att mycket
            av diskussionen i Irland inte alls handlade om utvidgningen, som
            inte heller ifrågasätts genom folkomröstningsresultatet. De länder
            som nu förhandlar kan förhandla på samma sätt som Sverige och
            andra länder förhandlade. Man skriver in i förhandlingsprotokollen
            hur många röster man ska ha i olika forum osv.
          </note>
          <note>
            De frågorna som stod på dagordningen i Irland var också de som
            stod på dagordningen här, nämligen vår möjlighet till självbestämmande
            över den ekonomiska politiken men också över utrikes- och säkerhetspolitiken.
            Går det att kombinera den irländska militära alliansfriheten med
            den nu i mycket snabb takt pågående militariseringen av den europeiska
            unionen? Det är ett stort frågetecken. Många säger nej, det går
            inte. Det var en av huvudfrågorna i diskussionen i Irland inför
            folkomröstningen. Det kommer också att vara en stor fråga här
            i Sverige naturligtvis, eftersom vi är i precis samma situation
            när det gäller våra krav på militär alliansfrihet.
          </note>
          <note>
            Jag skulle gärna vilja få kommentarer från Göran
          </note>
          <note>
            Persson på detta.
          </note>
          <note>
            En annan fråga som jag vill ta upp här och som inte handlar om
            det som jag tror att det flesta är överens om att vi är överens
            om, nämligen välfärdsfrågorna. Jag tror att det är väldigt tydligt
            för de flesta i den svenska befolkningen att det finns två sätt
            att se på välfärden. Det ena är att den är generell, den omfattar
            alla, den utgår från behov och den kopplas inte ihop med hur mycket
            pengar man har i plånboken eller portmonnän vid det tillfälle
            man behöver hjälp eller service. Den ska vara skattefinansierad.
            Vi ska ta ett gemensamt ansvar. Den enskilda människans frihet
            ska vara stor, men den begränsas om jag i min frihetssträvan,
            genom mitt handlande begränsar någon annan människas frihet. Därför
            ska friheten kombineras med solidaritet och gemensamt ansvarstagande.
          </note>
          <note>
            Den grunden i politiken är jag övertygad om att
          </note>
          <note>
            Vänstern är överens om. Då menar jag Vänstern i vid mening: Vänsterpartiet,
            Socialdemokraterna och arbetarrörelsens organisationer. Den värderingsgrunden
            tror jag att vi får tillfälle att stå upp för i det kommande årets
            valrörelse. Den värderingsgrunden tror jag att människor också
            kommer att se som viktig när man går till val.
          </note>
          <note>
            Men jag vill ta upp en annan fråga som är giltig också för den
            europeiska unionen och där jag och vi i
          </note>
          <note>
            Vänsterpartiet är missnöjda med att den inte kom längre upp på
            den politiska dagordningen, varken i den europeiska unionen eller
            här i Sverige. Det gäller kvinnorna, kvinnornas situation, vår
            situation.
          </note>
          <note>
            Jag vill gärna läsa ur anföranden som Maj Britt
          </note>
          <note>
            Theorin som ordförande för kvinnoutskottet i EU och
          </note>
          <note>
            Marianne Eriksson från Vänsterpartiet som vice ordförande i samma
            utskott höll i höstas under ett ministerråd som hette Jämställt
            Europa. De sade så här:
          </note>
          <note>
            Hur ser kvinnornas Europa ut? Tänk er att morgondagens tidningar
            avslöjar omfattande kränkningar av de mänskliga rättigheterna
            riktade mot en särskilt utvald samhällsgrupp. Denna grupp skulle
            inte bara vara utsatt för ekonomisk diskriminering, vara sämre
            avlönad, ha begränsade möjligheter till befordring, vara den grupp
            som först fick gå då arbetsmarknaden hårdnar utan också vara systematiskt
            utsatt för övergrepp, våldtäkter, sexuell exploatering, könsstympning
            och t.o.m. mord. Det skulle visa sig att den här gruppen också
            var systematiskt diskriminerad inom den sociala sektorn. Jämfört
            med andra grupper skulle den ha en lägre andel formell utbildning,
            sämre rättsligt skydd och sämre tillgång till sjukvård. Med största
            säkerhet skulle sådana här avslöjanden leda till massiva protester
            med krav på att regeringar världen över skulle sätta in ekonomiska
            sanktioner och använda allehanda diplomatiska medel mot denna
            grova förföljelse. Man skulle kräva ett slut på ett sådant apartheidsystem.
            Om den utsatta gruppen levde på tröskeln till Europa skulle EU
            kanske t.o.m. ingripa militärt. Trots att den här gruppen innefattar
            halva jordens befolkning och har varit diskriminerad i årtusenden
            har effektiva åtgärder aldrig vidtagits. Det faktum att regeringar
            har vägrat och vägrar att erkänna att flickor och kvinnor från
            vaggan till graven utnyttjas och förföljs är världens genom tiderna
            mest flagranta och omfattande kränkning av de mänskliga rättigheterna.
          </note>
          <note>
            Så beskrev de läget för kvinnorna i världen och i den europeiska
            unionens medlemsländer. I Sverige har vi fått en utredning, en
            väldigt bra sådan som heter Slagen dam. Den beskriver tillvaron,
            verkligheten och vardagen för kvinnor i Sverige. Den visar att
            nästan hälften av Sveriges kvinnor, 46 %, har utsatts för våld
            av en man efter sin 15-årsdag och nästan var tredje kvinna innan
            hon fyllde 15. Hälften av kvinnorna har utsatts för våld under
            den senaste femårsperioden. Mer än var fjärde kvinna som upplevt
            våld från en f.d. make och sambo har utsatts för systematiskt
            våld.
          </note>
          <note>
            Resultatet visar att det finns samband mellan olika former av
            våld, hot, fysiskt och sexuellt våld. Föreställningen om att hot
            bara skulle vara ett "bara" och inte någonting att bry sig om
            tillbakavisas. Bilden av att våldet i huvudsak är s.k. partnervåld
            spricker också. Nästan var tredje kvinna har utsatts för våld
            av en man som hon aldrig haft en parrelation med. De svenska männen
            står för mer än 80 % av det pågående våldet i äktenskap och samboförhållanden.
          </note>
          <note>
            Det finns väldigt mycket fakta och kunskaper i den här som klart
            visar att det här inte är någon marginell företeelse, ingen företeelse
            som är sprungen ur mycket specifika sociala förhållanden, utan
            det finns överallt. Det är alldeles vanliga kvinnor som blir hotade
            och slagna och sexuellt utnyttjade. Det innebär också att det
            är alldeles vanliga män som hotar, utnyttjar och slår.
          </note>
          <note>
            Om vi ska komma till rätta med det här, som jag menar är ett
            genomgripande problem i hela vårt samhälle, tror jag vi också
            måste våga ta till oss den kunskap som säger att vi själva är
            en del av detta. Jag tror inte att vi kan fortsätta att tala i
            termer av "dom som slår", "dom som misshandlar", "dom som underordnas",
            utan jag tror att vi måste våga tala om detta i termer av "oss".
          </note>
          <note>
            (Applåder)
          </note>
          <note>
            Anf. 65 Statsminister GÖRAN PERSSON (s)
          </note>
          <note>
            replik:
          </note>
          <note>
            Fru talman! Jag är glad att Gudrun Schyman tar upp frågan om
            den irländska folkomröstningen. Det är en ganska knepig situation
            som vi nu har, dessvärre som de som vann i Irland, nej-linjen,
            också deklarerat att de verkligen inte är emot en utvidgning av
            unionen, vilket ju fördraget avsåg öppna för. Så vi har en mycket
            konstig situation. 30 procents valdeltagande dessutom gör att
            man kanske ska vara försiktig när man talar om elitistiska projekt.
          </note>
          <note>
            Vad som skulle vara intressant för mig att återigen få bekräftat
            är att Gudrun Schyman tycker att det här är en dyster situation.
            Den riskerar ju att, om inte stoppa så i alla fall fördröja utvidgningen.
            Utvidgningen av EU är en jättestor möjlighet för oss att en gång
            för alla sätta stopp för uppdelningen av Europa i öst och väst.
            Det är många länder som har levt under kommunismens diktatur som
            har slagit sig fria, blivit fria och nu söker en gemenskap där
            vi finns.
          </note>
          <note>
            Jag skulle vilja ha en tydlig deklaration från Gudrun Schyman
            att detta är någonting som man från
          </note>
          <note>
            Vänsterpartiet verkligen vill stötta och vara med att driva.
            Om man tycker det borde man väl i rimlighetens namn känna ett
            visst bekymmer också på den kanten för den folkomröstning som
            hölls i Irland för några dagar sedan.
          </note>
          <note type="speaker">
            Anf. 66 GUDRUN SCHYMAN (v) replik:
          </note>
          <note>
            Fru talman! Jag kan försäkra Göran Persson om att vi har absolut
            ingenting emot utvidgningen. Tvärtom tycker vi att den är bra
            under förutsättning att dessa länder under sina demokratiska processer
            har kommit fram till att detta är det som de vill. Vi har kritiserat
            och kritiserar det faktum att det är så många av EU:s nuvarande
            medlemsländer som är negativa och bjuder in med armbågen.
          </note>
          <note>
            Vi har sagt att de nya länderna inte ska diskrimineras. De ska
            ha tillgång till de fri- och rättigheter som nuvarande medlemsländer
            har så fort som möjligt. Vi är emot att det ska vara övergångsregler
            som ska gälla i sju åtta år för de nya medlemsländerna innan det
            blir fri rörlighet för arbetskraften osv.
          </note>
          <note>
            Vi är alltså för utvidgningen, och det stoppas inte av folkomröstningens
            nej till Nicefördraget. Det går mycket väl att hantera de nya
            medlemsländernas ansökningar och inlemmande i tågordningar och
            viktningar av röster på samma sätt som man gjorde när Sverige
            förhandlade om medlemskap. Det gällde också flera andra länder
            som inte var med i den innersta kärnan från början.
          </note>
          <note>
            Det är en myt att utvidgningen skulle stoppas av ett nej till
            Nicefördraget. Det var inte heller detta som diskuterades i den
            irländska folkomröstningskampanjen, utan det var skenbestämmanderätten.
            Har ett litet land möjlighet att själv bestämma över sin egen
            politik, sin egen ekonomiska politik och över alliansfriheten
            i konflikt med EU:s militarisering?
          </note>
          <note>
            Folkomröstningen handlade om dessa stora frågor, som vi är lika
            oroliga över som irländarna. Och vi är mycket oroade över om ett
            folkomröstningsresultat möts med en axelryckning eller med det
            förklenande, nedlåtande omdömet: Jaja, de får väl ha en folkomröstning
            till, så kommer de att förstå att de har tänkt fel.
          </note>
          <note>
            Anf. 67 Statsminister GÖRAN PERSSON (s)
          </note>
          <note>
            replik:
          </note>
          <note>
            Fru talman! Till det sista som Gudrun Schyman sade om en axelryckning:
            Det är ingen som har ryckt på några axlar. Det är ett stort bekymmer.
            Minst av allt har den irländska regeringen uttryckt något slags
            lättsinnig attityd till detta. Den vet ju vad det handlar om,
            uppenbarligen till skillnad från Gudrun Schyman som tror att det
            är bara att fortsätta med utvidgningen av unionen som om ingenting
            har hänt. Så är det ju inte. Hela det fördrag som antogs i Nice
            syftade till att möjliggöra en utvidgning av EU.
          </note>
          <note>
            Det handlar om hur vi ska fördela inflytande och makt i en växande
            union. Det var ju detta som förbereddes i Nice, och det blev ett
            bra resultat, tycker vi svenskar. Nu riskerar detta att fördröjas
            eller förhindras. Det är klart att Vänsterpartiet då inte kan
            säga att man vill att ansökarländerna ska ha samma rättigheter
            som andra och att de bjuds in med armbågen. Den värsta motgången
            av alla beskriver man som en framgång, nejet i den irländska folkomröstningen.
          </note>
          <note>
            Det får finnas gränser för hur man beskriver ett skeende. Detta
            är en motgång som riskerar att fördröja utvidgningen av EU. Utvidgningen
            av EU är det definitiva stoppet för det kommunistiska inflytandet
            i
          </note>
          <note>
            Öst- och Centraleuropa.
          </note>
          <note type="speaker">
            Anf. 68 GUDRUN SCHYMAN (v) replik:
          </note>
          <note>
            Fru talman! Nu gör Göran Persson ett desperat försök att vifta
            med kommunistspöket. Jag tycker att det är bättre att vi håller
            oss till fakta.
          </note>
          <note>
            Nicefördraget handlade i första hand om att göra den europeiska
            unionen mer centralstyrd. Genom utformningen av fördragstexternas
            blev det dominerat av de stora medlemsländerna. Det togs nya steg
            mot en statsbildning. Vetorätten togs bort på 35 olika områden.
            Mellanstatligheten, som Göran Persson och jag brukar vara överens
            om är bra, förstärktes inte på någon punkt i Nicefördraget.
          </note>
          <note>
            Miltitariseringen tog och tar stora kliv, inte alltid ens kontrollerad
            av några demokratiska instanser.
          </note>
          <note>
            Mycket i utvecklingen går på kryckor, det stannas upp och det
            rådgörs här och där, men militariseringen går som på räls. Militärerna
            är effektiva, det vet Björn von Sydow.
          </note>
          <note>
            Det var dessa frågor som det handlade om i folkomröstningen,
            inte om utvidgningen. Vill vi ha en utvidgning ska vi naturligtvis
            genomföra en sådan.
          </note>
          <note>
            Varför skulle det inte gå att behandla de nya kandidatländerna
            på samma sätt som vi behandlades när vi förhandlade om medlemskapet?
            Det är klart att det går att lösa. Det finns väl ingen anledning
            att säga att folkomröstningens resultat skulle sätta stopp för
            utvidgningen.
          </note>
          <note>
            Det som är intressant är vad det blir för reaktioner när demokratins
            institutioner fungerar. Folkomröstning är en sådan institution.
            Vi använder oss av folkomröstning också i Sverige ibland. Vi ska,
            hoppas jag, snart ha en folkomröstning i EMU-frågan. Blir det
            då ett nej, kommer vi då att få höra: Det här är ett stort problem.
            Nu ifrågasätts hela utvecklingen.
          </note>
          <note>
            Det är inte en bra argumentation att då komma dragandes med något
            kommunistspöke, Göran Persson. Det är intellektuellt ohederligt.
          </note>
          <note>
            (Applåder)
          </note>
          <note type="speaker">
            Anf. 69 BO LUNDGREN (m) replik:
          </note>
          <note>
            Fru talman! Jag beskrev i mitt inledningsanförande den skrämmande
            våldsutvecklingen, och Gudrun
          </note>
          <note>
            Schyman tog upp frågan om det fruktansvärda kvinnovåldet. Då
            borde man som politiker fundera kring vad man gör åt det.
          </note>
          <note>
            Jag vill fråga Gudrun Schyman: Varför har ni sagt nej till våra
            förslag om att förstärka polisens resurser för att kunna förebygga
            våld? Varför har ni sagt nej till våra förslag om att skärpa straffen
            för våldsbrottslingar? Varför har ni sagt nej till förslaget att
            den som just har utövat våld mot kvinnor ska kunna få straff i
            form av elektronisk fotboja för att undvika vidare problem?
          </note>
          <note>
            Sedan vill jag ta upp en principiell fråga som jag tycker är
            intressant. Vi har klarat ut att det system som vi har - inte
            när det gäller finansieringen, för där är vi överens - beträffandet
            utförandet har det system som Gudrun Schyman förespråkar gett
            henne rätt att tillsammans med Bosse Ringholm stänga förlossningskliniker.
          </note>
          <note>
            I en stadsdelsnämnd i Göteborg stöttade ni också socialdemokraterna.
            Några föräldrar ville starta en friskola för sina barn med läs-
            och skrivsvårigheter därför att de upplevde att deras barn skulle
            få det bättre i friskolan. Varför fick inte föräldrarna själva
            välja? Varför ville ni stoppa dem?
          </note>
          <note>
            (Applåder)
          </note>
          <note type="speaker">
            Anf. 70 GUDRUN SCHYMAN (v) replik:
          </note>
          <note>
            Fru talman! Det är en viktigt diskussion att föra,
          </note>
          <note>
            Bo Lundgren, om vad vi ska göra för att stoppa våldet, exploateringen,
            diskrimineringen, underordningen av kvinnor på samhällets samtliga
            områden, i hemmet, på arbetsmarknaden, i politiken, i alla organisationer.
            Det finns inte något område där det finns en fredad zon för kvinnor.
            Det visar bl.a. utredningen
          </note>
          <note>
            Slagen dam. Vad gör vi åt det? Sänker skatter, avreglerar som
            ni brukar föreslå?
          </note>
          <note>
            Vi har inte sagt nej till utökade resurser till polisen eller
            nej till fotbojor. Vi har debatterat den frågan tidigare. Bo Lundgren
            vet ju att en majoritet i utskottet har sagt att man vill ha en
            samlad bedömning, och där ingår också detta med fotbojor.
          </note>
          <note>
            Det som man behöver göra samtidigt är att öka kunskaperna och
            informationen om hur samhället faktiskt ser ut. Vi har ett samhälle
            med en struktur som underordnar kvinnor på samtliga områden. Det
            handlar inte om enskilda relationer mellan enskilda individer,
            utan det finns en maktstruktur i samhället med överordning av
            män och underordning av kvinnor, den patriarkala maktstrukturen.
          </note>
          <note>
            Jag undrar: Är Bo Lundgren och Moderaterna överens om att samhället
            ser ut så? Jag vet att Bo
          </note>
          <note>
            Lundgren numera kallar sig för feminist, och då är det intressant
            att höra vad det står för?
          </note>
          <note type="speaker">
            Anf. 71 BO LUNDGREN (m) replik:
          </note>
          <note>
            Fru talman! Enligt definitionen är feminist en person som tycker
            att kvinnor och män ska ha lika förutsättningar och lika rätt,
            och det tycker jag. Sedan finns det en del som tycker lite annorlunda
            saker och utvidgade saker, och det kan vi lämna därhän. Men detta
            är vad det faktiskt gäller.
          </note>
          <note>
            Sedan är det lätt att tala, men det märkliga är när man tittar
            på Vänsterpartiet och det förmenta för deras egen skull i alla
            fall, kvinnovänligheten, att ni i valrörelsen 1998 lovade att
            änkepensionen skulle återställas. Det är klart att ni får Persson
            med er på det om ni bara kräver det, men det gör ni inte. Ni får
            ju inte genom detta.
          </note>
          <note>
            Gudrun Schyman erkände själv att ni inte ställer upp på detta
            med fotbojor. Gör ni det i höst är det utmärkt, men se till att
            ni håller löftet för det har ni inte gjort när det gäller änkepensionen.
          </note>
          <note>
            På punkt efter punkt kan man se hur ni inte vill att det ska
            finnas den mångfald på kvinnornas arbetsmarknad som Kommunal har
            visat gör att kvinnor mår bättre och får större inflytande. Ni
            har ju startat kampanjer mot varje form av alternativ på de delar
            av arbetsmarknaden där kvinnor åtminstone just nu arbetar i väldigt
            stor utsträckning.
          </note>
          <note>
            På punkt efter punkt går ni på tvärs mot vad som verkligen behövs.
          </note>
          <note>
            Sedan förstår jag varför Gudrun Schyman inte tog upp varför ni
            sade nej till föräldrar. Det är detta som är baksidan av det som
            Gudrun Schyman säger: Låt mig, Gudrun Schyman, och låt Göran Persson,
            Bosse
          </note>
          <note>
            Ringholm och Lasse Engqvist bestämma över er sjukvård, över er
            skola, för vi kan det bättre än ni.
          </note>
          <note>
            Gudrun Schymans partivänner i Härryda visste uppenbarligen bättre
            än föräldrarna som inte fick starta friskolan fast de tyckte att
            det hade varit bättre för deras barn. Är det rätt? Är det den
            politiken som
          </note>
          <note>
            Gudrun Schyman vill föra? Berätta för mig varför ni sade nej
            till att föräldrarna i Härryda skulle få starta friskolan.
          </note>
          <note>
            (Applåder)
          </note>
          <note type="speaker">
            Anf. 72 GUDRUN SCHYMAN (v) replik:
          </note>
          <note>
            Fru talman! Nej, det tänker jag inte göra, Bo
          </note>
          <note>
            Lundgren. Tiden räcker inte till just det.
          </note>
          <note>
            Feminism är, säger Bo Lundgren, att kvinnor ska ha lika rätt
            och lika förutsättningar som män. Ni säger väl i allmänhet att
            människor ska ha lika rätt och lika förutsättningar. Då undrar
            jag: Innebär det att moderaterna inte har förstått att verkligheten
            inte ser ut så nu?
          </note>
          <note>
            Att säga att man vill att människor ska ha lika rätt och lika
            förutsättningar låter sig ju lätt göras. Men här handlar det om
            insikten om hur verkligheten ser ut och hur strukturerna ser ut
            i dag, om de strukturer som inte ger kvinnor samma rätt, samma
            möjligheter och samma värde som män. Det finns en struktur i samhället
            som överordnar och underordnar. Det är det som är utgångspunkten.
            Det som är innebörden av att vara feminist är att också se att
            det ser ut så. Det handlar inte bara om enskilda individer utan
            också om strukturer.
          </note>
          <note>
            Jag har läst Moderaternas program för att försöka bli klok på
            vad ni menar och hur ni ser på de här frågorna, och jag ser inga
            andra förslag än att individen ska stärkas.
          </note>
          <note>
            Om vi har strukturella problem i samhället löser vi det då genom
            att stärka individen? Om vi har strukturella problem krävs det
            då inte också strukturella lösningar, dvs. lagstiftning, regler,
            förordningar som riktar sig till grupp? Eller tror Bo Lundgren
            att vi t.ex. kommer till rätta med invandrares problem, som också
            är strukturella, genom att stärka individen?
          </note>
          <note>
            Behöver vi inte ha politik och åtgärder som syftar till grupp?
          </note>
          <note>
            (Applåder)
          </note>
          <note type="speaker">
            Anf. 73 LENA EK (c) replik:
          </note>
          <note>
            Fru talman! Gudrun Schyman säger att den enskilda människans
            frihet ska vara stor, att människor ska kunna välja. Men den politik
            som förs av majoriteten nu handlar faktiskt inte om att kunna
            välja.
          </note>
          <note>
            Tänk er den familj som har ett barn i en skola där barnet mobbas
            och far illa eller där det över huvud taget inte fungerar, vilken
            vardagsfrihet för den familjen att kunna säga: Kalle, vi har sett
            att det här inte fungerar. Vi har visserligen inga pengar. Vi
            är inga rika människor. Men i Sverige är det så att vi har en
            mångfald, solidariskt finansierad, som gör att du kan välja. Du
            kan byta skola på måndag om du vill. Tänk vilken frihet för den
            föräldern att kunna säga det till sitt barn!
          </note>
          <note>
            Men de beslut som har fattats i riksdagen det senaste året har
            ju handlat om att beskära och försvåra för friskolorna.
          </note>
          <note>
            Tänk er den kvinna som går till en läkare och tycker att den
            här personen vill hon över huvud taget inte komma i närheten av
            längre. Sådant händer ju.
          </note>
          <note>
            Vilken vardagsfrihet det skulle vara för en människa med vanlig
            inkomst att då kunna säga: Jag går inte dit mer. Nästa gång går
            jag tvärs över gatan till en läkare som är privat.
          </note>
          <note>
            När det gäller den feministiska debatten håller jag med Gudrun
            Schyman om att det handlar om strukturer och underordning och
            att detta måste åtgärdas innan vi kan nå en rättvisa mellan män
            och kvinnor på alla politikens områden. Men nu förs ju av majoriteten
            en politik som gör att kvinnor inte ska kunna välja arbetsgivare,
            därför att de flesta kvinnor jobbar i offentlig sektor och där
            ska vi inte ha olika former av företag. Där ska vi bara ha det
            offentliga, det offentliga som faktiskt har sett till att kvinnors
            löner är lägre.
          </note>
          <note>
            Det är där som statistiken dras ned. Det är där de flesta långtidssjukskrivningarna
            finns, och det är i mångt och mycket dessa arbetsplatser som låser
            kvinnor i yrkeslivet. Ska inte också kvinnor kunna välja?
          </note>
          <note type="speaker">
            Anf. 74 GUDRUN SCHYMAN (v) replik:
          </note>
          <note>
            Fru talman! Låt mig först säga att jag vänder mig väldigt mycket
            mot idén om att vi ska reducera livet och våra viktiga livsval
            till en fråga om att vi bara är konsumenter i alla lägen. Det
            är på något sätt att reducera samhället till någon sorts köpgalleria
            där vi ska gå omkring och plocka åt oss det som vi tycker att
            vi har råd och lust med. Att göra livsval handlar ju om större
            saker än så.
          </note>
          <note>
            Idén om att bara vi får fler arbetsgivare för kvinnor så blir
            det bättre har ingen som helst grund. Det finns ju väldigt många
            privata arbetsgivare i kvinnodominerade yrken. Inte sjutton får
            dessa kvinnor det bättre där! Titta på dem inom handelns område
            som sitter i snabbköpet, snabbköpskassörskorna. De har många arbetsgivare
            att välja på där, och det är otroligt dåligt betalt. Det är en
            väldig stress och arbetsmiljön är under isen.
          </note>
          <note>
            Och det är ju inte så att de privata vårdentreprenörer som finns
            betalar jättemycket mer i lön och erbjuder en fantastisk arbetsmiljö.
            Det ser lika illa ut där.
          </note>
          <note>
            När kvinnor arbetar betalas inte lönen utifrån det arbete som
            utförs utan utifrån det faktum att det är kvinnor som utför det.
            Vi har kvinnolöner och kvinnoarbetsplatser både inom den offentliga
            sektorn och inom den privata sektorn.
          </note>
          <note>
            Det handlar om värderingar. Det handlar om människovärde. Det
            handlar om mänskliga rättigheter. Det handlar inte om valfrihet
            som konsument.
          </note>
          <note type="speaker">
            Anf. 75 LENA EK (c) replik:
          </note>
          <note>
            Fru talman! Jag tror - nej, jag är jättesäker på att alldeles
            vanliga tjejer, mammor, systrar och kvinnor över huvud taget faktiskt
            vill kunna välja själva, oavsett vad de har för tjocklek på plånboken.
            De vill kunna välja skola för sina barn - absolut vill de det!
          </note>
          <note>
            De vill kunna välja läkare för sig själva, sina föräldrar och
            sina barn - absolut vill de det! Men jag tror också att de vill
            ha en solidaritet i den gemensamma finansieringen och tryggheten
            i att detta val inte avgörs av plånbokens tjocklek, och det är
            viktigt att säga i det här sammanhanget.
          </note>
          <note>
            Det är, tycker jag, lite lågt att säga att det handlar om konsumism
            när föräldrar kanske är bekymrade över barnen i skolan och vill
            kunna göra det här valet.
          </note>
          <note>
            Sedan finns det ett annat val och en annan fråga i den majoritetspolitik
            som förs, förutom detta att kvinnor faktiskt också vill välja
            sin arbetsplats. Det är en sak som jag möjligen tror att alla
            vi kvinnor i den här kammaren tillsammans kan göra något åt. Det
            handlar om asylpolitiken och barnkonventionen. I
          </note>
          <note>
            dagens läge har vi en asylpolitik som i praktiken sköts på det
            viset att unga flickor, 11-16 år, inte får stanna i Sverige utan
            skickas till länder där de kommer att möta könsstympning och andra
            former av både fysiskt och psykiskt förtryck.
          </note>
          <note>
            Det är något som vi kan hjälpas åt att ändra, för situationen
            för de här unga tjejerna är skandalös i
          </note>
          <note>
            Sverige i dag. Vi tar inte, varken män eller kvinnor, vårt ansvar
            för deras situation. De är dessutom att betrakta som barn - barn
            som finns i Sverige och som vi har ett gemensamt ansvar för.
          </note>
          <note type="speaker">
            Anf. 76 GUDRUN SCHYMAN (v) replik:
          </note>
          <note>
            Fru talman! Jag ska vara väldigt kort. Jag ska spara mig till
            Lars Leijonborg. Han står i startgroparna, ser jag. I den sista
            frågan är vi helt överens, Lena Ek.
          </note>
          <note>
            Vad gäller valfrihet inom vård och omsorg är det bedrägligt att
            det är konsumismens mönster som har kommit in på det område som
            handlar om människors väl och ve, om behovet av vård och omsorg.
            Vi skulle inte ha samma mallar där, det är det jag menar. Och
            det är en chimär att tro att det skulle förändra synen på kvinnors
            arbete. Det är en chimär att tro att det skulle innebära en uppvärdering,
            en uppgradering av värdet av kvinnors arbete.
          </note>
          <note type="speaker">
            Anf. 77 LARS LEIJONBORG (fp) replik:
          </note>
          <note>
            Fru talman! Gudrun Schyman talar engagerat om kvinnors situation,
            men frågorna till henne gäller ju vad de kvinnor som förde Gudrun
            Schyman till makten har fått ut av det. Sedan 1998 har de långa
            sjukskrivningarna bland kvinnor tredubblats. Köerna gällande typiska
            kvinnosjukdomar har i de landsting där Vänsterpartiet är med och
            styr förlängts. Änkorna väntar fortfarande på sina indragna änkepensioner.
          </note>
          <note>
            Kvinnovåldet ökar.
          </note>
          <note>
            Gudrun Schyman fick sina röster tack vare att hon gör en riktig
            diagnos. Men hon levererar inte, för hon har fel recept. Hennes
            recept går ut på att staten ska bestämma mer. Men när man sitter
            ned med kvinnor som har drabbats av utbrändhet i offentliga sektorn
            och hör dem berätta är det just detta att andra ständigt ska bestämma
            över dem som har lett fram till den här situationen. De kläms
            av krav från olika håll. Deras män vill bestämma över dem. Deras
            barn vill bestämma, deras arbetsgivare vill bestämma, deras gamla
            föräldrar vill bestämma.
          </note>
          <note>
            Nu kommer också Gudrun Schyman med nya pekpinnar. Det är fult
            att jobba mer än sex timmar.
          </note>
          <note>
            Det är fult att jobba privat. Det är fult att köpa privata städtjänster.
            Det är just den typen av pekpinnar som dessa kvinnor är så förtvivlat
            trötta på, och det är just det faktum att Gudrun Schymans recept
            är mer makt åt staten och mindre makt åt kvinnorna som gör att
            de här problemen har fortsatt att växa. Gudrun Schyman sitter
            vid makten. Gudrun Schyman måste leverera.
          </note>
          <note>
            Vad har Vänsterpartiet gjort för Sveriges kvinnor?
          </note>
          <note type="speaker">
            Anf. 78 GUDRUN SCHYMAN (v) replik:
          </note>
          <note>
            Fru talman! Lars Leijonborg säger att jag sitter vid makten.
            Det gör jag ju inte riktigt ännu, men det kanske blir så.
          </note>
          <note>
            Jag tycker att vi har levererat en del. Vi har framför allt i
            samarbete med Socialdemokraterna och
          </note>
          <note>
            Miljöpartiet levererat en bättre jämställdhetslag. Den är inte
            tillräcklig. Det har ju visat sig i de mål som har varit uppe
            ganska nyligen. Det visade sig i det som brukar kallas barnmorskemålet,
            och nu senast var det socialkonsulenter det gällde. Det är ett
            problem att de parter som bestämmer om diskriminerande löner också
            ska sitta och döma i sådana frågor. Det reser frågan om sammansättningen
            av Arbetsdomstolen. Så det är inte ett färdigt kapitel, men vi
            har kommit en bit på väg.
          </note>
          <note>
            Vi har fått gehör för en del av de krav som vi har haft på en
            ökad resurstilldelning till den offentliga sektorn, vilket i mer
            vardagligt språk betyder mer pengar till kommuner och landsting.
            Den utgiftsposten har faktiskt vuxit för blygsamt, för lite, tycker
            vi.
          </note>
          <note>
            Men vi har gott hopp om att få den att växa också i framtiden.
            Detta är helt nödvändigt om vi ska kunna betala anständiga löner
            och ha anständiga arbetsvillkor och arbetsmiljöer för alla kvinnor
            som arbetar inom vård och omsorg oavsett om det är privat eller
            offentligt. Det är ju skattepengar.
          </note>
          <note>
            Vi har sagt att vi ska höja lönerna - en tusenlapp i månaden
            till att börja med - för alla som jobbar inom offentlig sektor.
            De flesta av dessa är kvinnor. Vi kommer aldrig att få folk om
            vi inte kan uppträda som anständiga arbetsgivare.
          </note>
          <note>
            Vi är alltså på väg inom det området också. Vi har fått en bra
            diskussion om nödvändigheten, vikten och värdet av en arbetstidsförkortning.
            Hade vi inte drivit frågan hade vi aldrig baxat den så långt att
            vi nu i tre politiska partier och samtliga fackliga centralorganisationer
            är överens om att vi ska ha en arbetstidsförkortning. Vi ska använda
            lagstiftningen så att det blir rättvist. Det vi inte är riktigt
            överens om är takten. Vi vill gå lite fortare fram. Det visar
            att det är högst rimligt och nödvändigt att resa sådana här krav.
          </note>
          <note type="speaker">
            Anf. 79 LARS LEIJONBORG (fp) replik:
          </note>
          <note>
            Fru talman! Men problemen ute i verksamheten växer ju. Gudrun
            Schyman började med att vara tveksam om huruvida hon sitter vid
            makten eller inte, men vi vet ju alla att Vänsterpartiet är en
            del av regeringsunderlaget. Smit inte från det ansvaret! Det är
            ju pinsamt med makthavare som inte vågar stå upp och ta ansvar.
          </note>
          <note>
            Jag erkänner att de partier som har drivit sextimmarsdagen genom
            åren har haft ett visst folkligt stöd för det kravet. Det vet
            alla vi som reser runt och träffar människor. Det är så enkelt
            att känna att nu röstar jag på Gudrun Schyman så får jag gå hem
            vid eftermiddagskaffet. Jag får två extra timmar per dag. Det
            låter ju jättebra. Men när man nu sitter med människor och verkligen
            diskuterar det här ute i verkligheten inser fler och fler att
            det just är den typen av centralstyrning som är själva roten till
            det onda.
          </note>
          <note>
            Nu talar man mer och mer om problemet med ofrivillig deltid,
            och denna består till stor del av att kvinnor i offentlig sektor
            fått gå ned till sex timmar fast de vill jobba mer. Det märkliga
            är att Gudrun
          </note>
          <note>
            Schyman stöder kravet på att vi ska lösa problemet med ofrivillig
            deltid. Men Gudrun Schyman måste ju förstå att många uppfattar
            det som oerhört komiskt att ni vill tvinga folk att jobba bara
            sex timmar och ändå stöder dem som vill jobba mer än sex timmar.
          </note>
          <note>
            Nej, det här är ett exempel på att det är ett gammaldags tänkande
            att det är vi som ska bestämma för andra människor hur de ska
            jobba, hur mycket de ska jobba och när de ska jobba. Ett modernt
            synsätt på kvinnofrågor är att stärka kvinnor, female empowerment
            säger man på engelska. Det är det som är kärnan i den liberala
            feminismen. Men Gudrun Schymans feminism lämnar Sveriges kvinnor
            i sticket.
          </note>
          <note type="speaker">
            Anf. 80 GUDRUN SCHYMAN (v) replik:
          </note>
          <note>
            Fru talman! Lars Leijonborg, den ofrivilliga deltid som drabbar
            väldigt många kvinnor ska vi naturligtvis komma till rätta med
            - med lagstiftning tycker vi t.o.m. Normen ska vara heltid. I
            dag är den åtta timmar. I en framtid kan den bli sex timmar. Det
            finns ingen motsättning i detta. Problemet är att det är så få
            som vill komma till rätta med deltiden på det viset.
          </note>
          <note>
            Problemen växer i samhället, visst är det så, Lars
          </note>
          <note>
            Leijonborg. Vi får naturligtvis inte igenom allt som vi vill.
            Jag är inte heller säker på att vi skulle ha lösningen på alla
            problem i samhället. Jag tror att vi behöver vara många som samarbetar
            omkring detta.
          </note>
          <note>
            Jag undandrar mig inte makt. Vi sitter inte i regeringen, men
            vi samarbetar med regeringen och med
          </note>
          <note>
            Miljöpartiet för att vi tycker att vi får en konstruktiv lösning
            på problemen så långt det går. Det är en position som är bättre
            än att inte ha något att säga till om alls.
          </note>
          <note>
            Vi har naturligtvis ambitionen att få mer att säga till om. Jag
            kan väl inte räkna med någon hjälp från
          </note>
          <note>
            Lars Leijonborg på den sidan, men jag tror att det är viktigt
            att inte undandra sig ansvar utan att faktiskt stå upp för det
            som vi gör och att också stå upp och säga: Längre än så här kommer
            vi inte.
          </note>
          <note>
            Att kvinnorna skulle ha något att hämta hos Folkpartiet det betvivlar
            jag. Jag tycker att Lars Leijonborg har lämnat det som tidigare
            var Folkpartiets linje, att se att feminismen också innebär konkreta
            politiska lösningar.
          </note>
          <note type="speaker">
            Anf. 81 ALF SVENSSON (kd):
          </note>
          <note>
            Fru talman! Statsministern använde i sitt inledningsanförande
            uttrycket Kristdemokraternas omoderna familjepolitik. Jag undrar,
            Göran Persson, om det inte är klokt att fråga föräldrarna vad
            de själva tycker och önskar. Det kan väl ändå inte Göran Persson
            tycka vara omodernt? Eller är det så? Vad önskar föräldrarna?
            Hur vill föräldrarna ha det? Det är just den familjepolitiken,
            den barnomsorgen, som föräldrarna vill ha som vi vill leverera,
            som det sades här.
          </note>
          <note>
            Jag möter ständigt unga föräldrar som vill vara hemma lite längre
            än vad föräldraförsäkringen möjliggör eller som vill korta sin
            arbetstid för att få mer tid med sina barn. Är de omoderna, Göran
            Persson?
          </note>
          <note>
            Ja, enligt vad Göran Persson tycker är de det. Jag tycker att
            det är ganska brutalt att kalla människor för omoderna för att
            de har den inställningen. Valfrihet skulle då alltså vara något
            omodernt.
          </note>
          <note>
            Nu stöttar ni de ekonomiskt bäst ställda med hjälp av maxtaxan,
            och skäms inte för det, för det är ju så.
          </note>
          <note>
            De som redan i dag har det ekonomiskt bra kommer med er maxtaxa
            att få det ännu bättre. Föräldrarna ska ut i arbetslivet, men
            det är ju inte precis familjepolitik. Det är ju snarast arbetsmarknadspolitik.
          </note>
          <note>
            För någon månad sedan påstod Göran Persson i pressen att han
            helst skulle se att småbarnsföräldrar kunde vara hemma under tre
            år. Då intervjuades jag i en radiosändning. Man frågade om Göran
            Persson nu hade tagit över vårt program. Jag sade att jag inte
            trodde att Göran Persson menade vad han sade. Och det var väl
            rätt. Det var väl en riktig tolkning när jag sade att Göran Persson
            inte menar vad han säger.
          </note>
          <note>
            Jag hoppas att det inte uppfattas som statsministermanér att
            dricka vatten här.
          </note>
          <note>
            Det föds för få barn, sade Göran Persson. Det är vi överens om.
            Det kanske beror på att föräldrarna inte har kommit underfund
            med regeringens fantastiskt moderna familjepolitik.
          </note>
          <note>
            Göran Persson, bestäm nu hur ni ska ha det. Är valfrihet omodernt
            eller inte?
          </note>
          <note>
            Sedan talade Göran Persson en hel del om att det nu handlar om
            inrikespolitiken, och det är alldeles rätt. Mycket skylls ju på
            EU. Men det finns ju oerhört mycket som regeringen måste ta itu
            med själv. Jag ska ta upp några sådana exempel.
          </note>
          <note>
            Regeringen Göran Persson tvingar nu hedervärda medborgare att
            lämna sitt boende för att regeringen
          </note>
          <note>
            Persson höjer fastighetsskatten och håller sig med en orimlig
            förmögenhetsskatt.
          </note>
          <note>
            Jag respekterar till fullo att vi här i kammaren har olika uppfattningar
            om skattenivåer hit och dit, bidragsnivåer, betygssystem och vad
            det nu kan vara.
          </note>
          <note>
            Men att driva människor från gård och grund, det kan jag inte
            fatta att något politiskt parti eller någon enda riksdagsledamot
            ställer upp på.
          </note>
          <note>
            Det handlar om människor som betalat skatt i enlighet med de
            skatteskalor som bestämts här i riksdagen och som skött sina lån,
            sparat och gnetat och som ofta avstått från allsköns konsumtion
            för att klara av sitt boende, som flyttade och tog jobb där jobb
            fanns.
          </note>
          <note>
            Hur kan Göran Persson få frid i själen och sova gott om natten
            när han vet - för det gör han väl - att pensionärer och andra
            nu måste sälja och flytta? Jag förstår inte hur ni tänker, om
            ni inom socialdemokratin har tappat kontakten med verkligheten.
            Om Göran
          </note>
          <note>
            Persson inte mött pensionärer och andra som nu måste sälja och
            lämna sitt boende, så är vi många här som kan hjälpa till att
            ordna besök ute i verkligheten.
          </note>
          <note>
            Det verkar som om regeringen håller sig med något slags kungsörnsperspektiv
            - seglar högt ovanför enskilda människors problem och förtvivlan.
            Då är det bara att komma med uppmaningen: Dyk ned i verkligheten,
            Göran Persson.
          </note>
          <note>
            Fru talman! Jag ska ta upp en annan inrikespolitisk fråga som
            Göran Persson måste ta itu med.
          </note>
          <note>
            Den 28 maj skrev två regionchefer för Vägverket i
          </note>
          <note>
            DN. Rubriken på artikeln var Skammens gräns nådd för vägar i
            norr. De skriver bl.a.:
          </note>
          <note>
            Norrlands vägar är i uselt skick. Nu handlar det om den lilla
            människans möjlighet att leva och verka i norr.
          </note>
          <note>
            Distriktssköterskorna kräver fyrhjulsdrivna bilar, postgången
            äventyras, länstrafiken hotar med att dra in busslinjer. Många
            människor är allvarligt oroade, ja t.o.m. förtvivlade.
          </note>
          <note>
            Så skulle åtskilliga kunna formulera sig när det blir tal om
            vägstandard i Sverige. Men det är ju i
          </note>
          <note>
            Norrbotten som Göran Perssons förtrogne, infrastrukturminister
            Björn Rosengren, är ordförande för partidistriktet. I närmare
            två år har regeringen
          </note>
          <note>
            Persson utlovat en infrastrukturproposition. Jag kan förstå att
            det inte är enkelt att stötta sig på partier som får något slags
            politisk kramp när de hör ordet väg och som inbillar sig att vi
            kan dra järnvägar kors och tvärs genom Sveriges glesbygder. Men
            regeringen
          </note>
          <note>
            Persson ska väl inte låta sig styras av vänsterpartistisk och
            miljöpartistisk rädsla.
          </note>
          <note>
            Fru talman! Det är inte näringsministern som ska schavottera
            när vägar rasar ihop och stängs av. Det är regeringschefen Göran
            Persson som har ansvaret. I
          </note>
          <note>
            Göran Perssons regeringsförklaring, alltså det program som ska
            gälla för just den verksamhetsperiod som vi nu är i färd med att
            avsluta, står det:
          </note>
          <note>
            "Hela Sverige ska leva. Vägar och järnvägar ska rustas upp över
            hela landet. Nyinvesteringar ska göras. Ett sammanhållet program
            för en modernisering av den svenska infrastrukturen utarbetas
            och förankras bland såväl regionala som lokala intressenter. En
            modern och framtidsinriktad regionalpolitik presenteras."
          </note>
          <note>
            Men det har ju inte skett någon upprustning. Det har skett en
            nedrustning.
          </note>
          <note>
            Fru talman! Vems fel är detta om inte Göran Perssons?
          </note>
          <note>
            Och så skolan, Göran Persson. Det går ju inte att skylla skolkrisen
            på någon annan, utan regeringen måste här ta sitt ansvar.
          </note>
          <note>
            En fransk utbildningsminister har yttrat:
          </note>
          <note>
            Ett land som sänker halten på sin undervisning begår självmord.
          </note>
          <note>
            Det är oerhört starka ord, men det är angeläget att
          </note>
          <note>
            Göran Persson tar den typen av larmande uttryck till sig.
          </note>
          <note>
            De viktigaste åren i ett barns liv är de första åren.
          </note>
          <note>
            Därom borde vi alla vara rörande överens och är det kanske också.
            Regeringen har hittills visat sig vara tondöv när det gäller att
            lyssna på föräldrar, vilket jag tidigare var inne på här. Jag
            skulle vilja se vilka statsråd eller riksdagsledamöter som vill
            resa sig och påstå att hon eller han vet bättre än föräldrar själva
            vilken typ av barnomsorg som är bäst för det enskilda barnet.
          </note>
          <note>
            De första sex åren i en människas liv spelar en ofantligt stor
            roll. Då grundläggs trygghet, då skapas respekt för medmänniskors
            integritet, då lär barnet sig vad solidaritet är, då tränas barnet
            att känna empati och i att skilja på vad som är rätt och orätt,
            sant och osant.
          </note>
          <note>
            Vi föräldrar är otillräckliga, vi kommer till korta.
          </note>
          <note>
            Men regeringen Göran Persson kommer aldrig - och jag upprepar
            ordet aldrig - att kunna ersätta hemmens och föräldrarnas roll.
            Regeringen Persson, och ingen annan regering heller, kommer någonsin
            att reda ut de problem med otrygghet, drogbruk, kriminalitet,
            rasistiska motsättningar om man inte tar all den hjälp man kan
            få från föräldrar och auktoriserar föräldrarna och ger föräldrarna
            rätt att bestämma och välja.
          </note>
          <note>
            Vi får aldrig det problemfria samhället, men vi kan nå mycket
            längre om vi decentraliserar ansvar och respekt till den mest
            naturliga av alla gemenskaper och relationer, den mellan föräldrar
            och barn.
          </note>
          <note>
            Göran Persson centraliserar ansvar, tar ifrån föräldrar mer och
            mer av deras valmöjligheter. Det är staten som ska bestämma. Maxtaxan,
            som jag nämnde, visar detta entydigt.
          </note>
          <note>
            Efter de första åren i ett barns liv spelar skolan en oerhörd
            roll. Jag har all förståelse för påståendet att det behövs fler
            vuxna i skolan. Visst är det så. Men skolans kris handlar inte
            enbart om antalet vuxna.
          </note>
          <note>
            Skolan är barnens arbetsplats. Där ska råda lugn och trivsel.
            Nu talas det om barns stress som leder till psykosomatiska sjukdomar
            och t.o.m. till åderförkalkning. En enorm folkhälsorisk basunerades
            ut i medierna för några dagar sedan.
          </note>
          <note>
            I klassrummen ska det vara ordning och reda. På skolgården ska
            elever slippa höra kränkande tillmälen. Lärarrollen måste uppvärderas
            och ska inte byråkratiseras. Likriktningssyndromet måste avskaffas.
            Vi är olika och skolväsendet måste visa att man inser det.
          </note>
          <note>
            Upprätta kontrakt mellan lärare, elever och föräldrar, så att
            det står klart vilka skyldigheter och rättigheter som gäller.
            Om inte regeringen Persson ser till så att skolväsendet restaureras
            så är det liktydigt med att regeringen nonchalerar den viktigaste
            framtidsfrågan.
          </note>
          <note>
            I regeringsförklaringen, som jag nyss citerade ur, står: "Alla
            elever har rätt till det stöd de behöver för att nå kunskapsmålen."
            Det är ju bara tomma ord.
          </note>
          <note>
            Statistiken visar något helt annat.
          </note>
          <note>
            Det är väl så att vi alla har våra hjärtefrågor, frågor som vi
            återkommer till ständigt.
          </note>
          <note>
            Nu står den underbara svenska sommaren för handen, med förtjusande
            grönska och efterlängtade ljusa dygn. Men då måste jag erinra
            om att hundratusentals svenskar lider av vätskebrist och hundratusentals
            lider av svält. Detta är orimligt i välfärdslandet Sverige. Där
            måste också regeringen Persson se till att någonting görs. Det
            saknas personal. Det saknas tid. Men jag undrar om det inte också
            saknas intresse från politikerhåll.
          </note>
          <note>
            Det är, som det har nämnts här, ingenting annat än ren skam att
            änkepensionerna inte återställts. Det är ynkedom att de ekonomiskt
            sämst ställda pensionärerna inte kan få större förbättringar.
          </note>
          <note>
            Det krävs insatser nu, Göran Persson. Lämna kungsörnsperspektivet
            och gör insatser i Sverige.
          </note>
          <note>
            (Applåder)
          </note>
          <note>
            Anf. 82 Statsminister GÖRAN PERSSON (s)
          </note>
          <note>
            replik:
          </note>
          <note>
            Fru talman! Det var länge sedan jag hörde Alf
          </note>
          <note>
            Svensson så aggressiv. Det var skam. Vi brydde oss inte om människor
            som svalt och led av vätskebrist.
          </note>
          <note>
            Egentligen var allt mitt fel. Dessutom ägnar jag mig för lite
            åt Sverige och för mycket åt Europa.
          </note>
          <note>
            Kan det vara så att opinionsmätningar sätter ned humöret, Alf
            Svensson? Det är möjligt, men låt oss lägga det åt sidan. Det
            går upp och ned. Kom tillbaka till en samtalston som fungerar.
          </note>
          <note>
            Jag delar Alf Svenssons oro över skolan. Men jag blir förvånad
            när jag hör Alf Svensson säga att vi visst ska ha fler vuxna i
            skolan. Samtidigt säger kristdemokraterna nej till en extra skolsatsning.
            Varför?
          </note>
          <note>
            Vi tror att det är riktigt att öronmärka pengar för skolan. Vi
            vill att pengarna verkligen ska gå dit, att de ska komma ut i
            klassrummen. Där ska finnas en talpedagog, en kurator, fritidsledare
            - kloka vuxna som gör att den sociala miljön i skolan är sådan
            att man slipper höra de glåpord som Alf Svensson kritiserar.
          </note>
          <note>
            Jag delar helt indignationen över dem. Allt detta är förutsättningen
            för att det ska kunna pågå en organiserad inlärning, att man ska
            kunna sprida kunskaper.
          </note>
          <note>
            Upprörs inte också Alf Svensson över att nedrustningen av den
            offentliga sektorn är kraftigast där resurserna är som störst,
            i Stockholm? Moderaterna gick till val på det. Men gjorde kristdemokraterna
            det? Var det budskapet ni gick ut med i valrörelsen
          </note>
          <note>
            1998? Var det vad ni sökte mandat att göra?
          </note>
          <note>
            I stället för att skruva upp tonläget våldsamt mot mig - jag
            har naturligtvis många fel och brister, det erkänner jag, och
            framför allt för lite tid, - är det inte klädsamt att börja med
            det egna, Alf Svensson? Är
          </note>
          <note>
            Alf Svensson nöjd med de insatser som kristdemokraterna gör,
            som legitimitet för systemskiftet i
          </note>
          <note>
            Stockholm? Det vill jag veta.
          </note>
          <note type="speaker">
            Anf. 83 ALF SVENSSON (kd) replik:
          </note>
          <note>
            Fru talman! Det är inte mycket som är så förutsägbart som Göran
            Perssons repliksvar. Det var väl ingen här i kammaren som trodde
            något annat än att han skulle låta bli att svara på min fråga
            om det var modernt eller omodernt att låta föräldrar välja barnomsorg.
          </note>
          <note>
            Jag är inte aggressiv, inte ett spår. Om Göran
          </note>
          <note>
            Persson såg mig aggressiv skulle det se annorlunda ut. Göran
            Persson sade att det var länge sedan han hörde Alf Svensson så
            aggressiv. Det kan möjligtvis bero på det man läste i Dagens Nyheter
            i dag, att
          </note>
          <note>
            Göran Persson numera umgås mer med franske presidenten Jacques
            Chirac än med kristdemokraternas Alf
          </note>
          <note>
            Svensson. Det är ju ett tag sedan vi träffades.
          </note>
          <note>
            Det är inte så konstigt om vi tar upp de frågorna, vi som har
            varit här hemma och mött all den besvikelse som finns från föräldrar
            på att skolor inte fungerar, som har mött många anhöriga till
            äldre där det inte finns personal. Jag kan inte förstå varför
            man skulle behöva linda in det, så att Göran Persson inte skulle
            känna sig uppbragt. Jag tror att det är dags att få Göran Persson
            uppbragt när det gäller dessa inrikespolitiska frågor.
          </note>
          <note>
            Inledningsanförandet var fyllt av löften om allt tänkbart som
            skulle ske under de kommande åren. Jag ser framför mig, sade Göran
            Persson. Det var som om han spanade i töcknet och såg precis vad
            som behöver göras framöver.
          </note>
          <note>
            Men vi lever ju i nuet. Det jag tog upp som det mest akuta är
            att folk i tillväxtområdena tvingas lämna sina hem, som de har
            sparat ihop till. Blir inte socialdemokrater och andra uppbragta
            av det, då är det deras sak. Jag tycker det är mer än upprörande.
          </note>
          <note>
            (Applåder)
          </note>
          <note>
            Anf. 84 Statsminister GÖRAN PERSSON (s)
          </note>
          <note>
            replik:
          </note>
          <note>
            Fru talman! Först när det gäller fastighetsskatten:
          </note>
          <note>
            Vi tänker inte medverka till en utveckling av det slag som Alf
            Svensson beskriver. Får den sådana konsekvenser justerar vi den
            naturligtvis. Jag kan bara konstatera att kristdemokraterna år
            2004 enligt sin budgetmotion tar in 21 miljarder kronor i fastighetsskatt.
          </note>
          <note>
            Det finns naturligtvis en allians också där. Det ser man.
          </note>
          <note>
            Upprörs inte Göran Persson av det han ser? Jo, jag upprörs också
            av det jag ser, Alf Svensson, framför allt i de delar av Sverige
            som har det gott ställt och som prioriterar skattesänkningar framför
            standarden i skolan och vården. Många av de skräckexempel som
          </note>
          <note>
            Alf Svensson talar om är från Stockholmsområdet.
          </note>
          <note>
            Där sitter kristdemokraterna med och möjliggör politiken. Ni
            gick inte till val på det, Alf Svensson, utan på något annat.
            Ni möjliggör det, så till den milda grad att ni skrapar ihop pengar
            så att Cederschiöld kan sänka skatten. Det upprörs jag över.
          </note>
          <note>
            Jag upprörs också lite över - nej, jag ska inte säga det. Jag
            har slutat förvåna mig över det. Men jag är lite undrande över
            hur kristdemokraterna tänker, som så villigt låter sig spännas
            framför den moderata systemskiftesvagnen i Stockholm. Varför,
            Alf Svensson?
          </note>
          <note>
            Folk vill faktiskt se till så att standarden är hög. De är också
            beredda att betala skatt för det. Regeringen tillskjuter via riksdagen
            extra statsbidrag som används för att sänka skatten i stället
            för till vården och skolan. Nog är det väl lite besvärande. Om
            det är besvärande kan jag förstå att tonläget skruvas upp något.
          </note>
          <note>
            Det är som det stod i talarens manus: Obs! Argumentet svagt,
            höj rösten. Vi känner igen det, Alf
          </note>
          <note>
            Svensson.
          </note>
          <note>
            (Applåder)
          </note>
          <note type="speaker">
            Anf. 85 ALF SVENSSON (kd) replik:
          </note>
          <note>
            Herr talman! När man inte har några bra argument måste man ta
            till den där typen av resonemang, Göran
          </note>
          <note>
            Persson. Jag ska försöka att tala lågt nu men ändå nå
          </note>
          <note>
            Göran Persson.
          </note>
          <note>
            Tala om opinionssiffror, som Göran Persson gjorde. Yvs gärna
            över egna. Det står er fritt. Ni talar om att jag höjer rösten
            därför att jag inte skulle ha argument.
          </note>
          <note>
            Är det så att folk drivs från gård och grund ska vi ändra på
            det, säger Göran Persson. Det ska vi inte acceptera. Detta har
            det larmats om i månader. Det har varit reportage på reportage
            på reportage. Har
          </note>
          <note>
            Göran Persson varit så högt flygande så att han inte har följt
            med och sett den förtvivlan som finns hos människor som jag gissar
            följer denna debatt? Om det är så ska vi ändra på det, sade Göran
            Persson. Det är så! Gå i stället upp i talarstolen och berätta
            hur ni ska ändra på det. Det är mycket mer intressant än att få
            höra om att ni kanske så sakteliga kommer att ändra på det.
          </note>
          <note>
            Sedan är det frågan om Stockholm. Det är ju ändock så att det
            i Stockholm satsas mer på äldreomsorg och äldrevård nu än tidigare.
            Det görs större satsningar. Det är en tillväxtregion. Att Stockholm
            är en tillväxtregion kan ha att göra med hur man hanterar skattetryck
            och ett och annat i Stockholm.
          </note>
          <note>
            Jag skulle kunna börja läsa om hur det står till i landsting
            och kommuner där Göran Perssons vänner styr och ställer och om
            att man får vänta i fyra år på en apparat för att få hörsel uppe
            i Norrbotten. 2005
          </note>
          <note>
            får man den alltså. Göran Persson har fått Stockholm på hjärnan
            på något sätt. Försök att vara med på
          </note>
          <note>
            Skansen i Stockholm i sommar och sjung "Stockholm i mitt hjärta".
            Det är ju det enda ni talar om.
          </note>
          <note>
            Stockholm tål fantastiskt väl att diskuteras. Allt är inte bra
            här, men var är det det? Det är väl bättre,
          </note>
          <note>
            Göran Persson, att koncentrera sig på de regioner i
          </note>
          <note>
            Sverige där det är eländigt. Då blir det inte bara
          </note>
          <note>
            Stockholm.
          </note>
          <note>
            (Applåder)
          </note>
          <note type="speaker">
            Anf. 86 MATZ HAMMARSTRÖM (mp) replik:
          </note>
          <note>
            Herr talman! Alf Svensson påstår att vi gröna skulle vara motståndare
            till vägunderhåll och försöker peka ut Miljöpartiet som ett parti
            som alltid säger nej till investeringar i vägar. Men så är det
            inte. Det är skillnad på vägar och vägar.
          </note>
          <note>
            Vi vill ha en fungerande infrastruktur men inser samtidigt, till
            skillnad från kristdemokraterna, att trafiken måste anpassas till
            de ekologiska förutsättningarna. Vi är inte beredda att sätta
            kommande generationers frihet och hälsa på spel genom att förbygga
            oss på nya motorvägar.
          </note>
          <note>
            Vi vill satsa betydligt mer på järnväg än på nya vägar; det är
            sant. Men det är inte fråga om att sluta bygga vägar helt och
            hållet eller att sluta med underhållet helt och hållet, som Alf
            Svensson vill ge sken av. Tvärtom har vi tillsammans med regeringen
            medverkat till att förstärka resurserna för väginvesteringar från
            1,1 miljarder till 2 miljarder för att möjliggöra förbättringar
            som ger ökad bärighet, tjälsäkring och rekonstruktion på det regionala
            vägnätet. Det tror jag att Alf Svensson egentligen vet. Han vet
            också att vi medverkade till att höja anslagsposten för drift
            och underhåll från 5½ till 6,1 miljarder. Vi tänker också se till
            att resurserna för vägunderhåll kommer att ligga på en rimlig
            nivå framöver.
          </note>
          <note type="speaker">
            Anf. 87 ALF SVENSSON (kd) replik:
          </note>
          <note>
            Herr talman! Det kvarstår ändå att Miljöpartiet under sin kongress
            talade väldigt ensidigt om järnvägar. Nu fick vi höra av Hammarström
            att det inte kan bli tal om motorvägar, utan det får vara reparationer
            och om jag förstår saken rätt enklare vägar än motorvägar. Men
            någon infrastrukturproposition finns ju inte. Den har ni inte
            varit med om att driva fram, trots att ni finns med på ett eller
            annat sätt i regeringsarbetet.
          </note>
          <note>
            Jag kan inte förstå hur man kan fastna - han var mycket seriös
            - i inställningen att Sverige inte ska bygga fler motorvägar.
            Jag kan ta en enda sträckning.
          </note>
          <note>
            Det finns säkert de som tycker att det är fel att ta just den
            och att man borde ta någon annan, men jag tar den av den anledningen
            att jag i morse talade med en chaufför som skulle åka just den
            sträckan. Det är sträckan norr om Uppsala till Gävle. Det kunde
            vara intressant att höra av Hammarström, för att vara mycket konkret,
            om det skulle vara fel att bygga motorväg mellan Uppsala och Gävle.
            Är det fel?
          </note>
          <note>
            Vi talar om vägar och trafiklösningar och tänker på storstadsregionen.
            Jag tycker att det mest famösa är att bilarna här står stilla
            halvtimmesvis och ibland längre och släpper ut en mängd avgaser.
            Det måste de göra om bilarna går, men det är ganska trist att
            de måste göra det också för att de tvingas stå stilla.
          </note>
          <note>
            Det kan inte vara så att Miljöpartiet för miljöns skull ivrar
            för att det inte får byggas fler motorvägar.
          </note>
          <note type="speaker">
            Anf. 88 MATZ HAMMARSTRÖM (mp) replik:
          </note>
          <note>
            Herr talman! Jag vill inte här uttala mig om ett enskilt vägprojekt.
            Det är möjligt att det kan finnas anledning att bygga just det
            vägprojekt Alf Svensson nämner, men det finns ofantligt många
            vägprojekt som inte bör byggas av miljöskäl.
          </note>
          <note>
            När det gäller förhållandet att bilar står stilla tycks
          </note>
          <note>
            Alf Svenssons recept vara att vi ska bygga fler vägar när det
            är för många bilar på vägen. Man kan också tänk sig det motsatta,
            dvs. att man jobbar för att få färre bilar på vägarna genom att
            framställa alternativ.
          </note>
          <note>
            I synnerhet i storstadsregionerna måste vi förbättra kollektivtrafiken,
            men vi måste också se till att vi får en järnvägsutbyggnad på
            andra ställen i landet och att vi får fungerande arbetsmarknadsregioner
            i glesbygden, t.ex.
          </note>
          <note>
            Jag kan ta ett annat exempel, Alf Svensson:
          </note>
          <note>
            sträckan Luleå-Boden, som jag trafikerade på väg till vår kongress.
            Där finns det en väl fungerande järnväg där man skulle kunna bygga
            ut och öka kapaciteten med dubbelspår, men där planerar man en
            motorväg parallellt med järnvägsspåret. Det är inte försvarbart
            ur miljösynpunkt.
          </note>
          <note type="speaker">
            Anf. 89 ALF SVENSSON (kd) replik:
          </note>
          <note>
            Herr talman! Hammarström säger att det finns ofantligt många
            vägprojekt som inte bör byggas. Det är inte uppmuntrande, precis.
            Det vore roligare att höra vilka det är som bör byggas, för något
            finns det väl. Jag nämnde ett enda, och då sade Hammarström att
            han inte säkert visste om det är det som behöver tas itu med.
            Jag kan garantera att det är ett av dem.
          </note>
          <note>
            Vägverket får i dag ca 60 % av de pengar till vägunderhåll som
            beslutats i gällande planer. Det är en eftersläpning på 13-14
            miljarder. Den ökning som
          </note>
          <note>
            Miljöpartiet talar om börjar från en alldeles för låg nivå.
          </note>
          <note>
            Jag tror att det är dagdrömmerier och verklighetsflykt att inte
            inse att Sverige måste skaffa sig fler motorvägar och kringfartsleder
            i Storstockholmsområdet för miljöns skull. Att tro att vi i vårt
            glesa Sverige ska bygga järnvägar som kan trafikeras så frekvent
            att de kommer att kunna nyttjas av medborgare i stor omfattning
            och bli lönsamma tror jag också är ren verklighetsflykt.
          </note>
          <note>
            (Applåder)
          </note>
          <note type="speaker">
            Anf. 90 LENA EK (c):
          </note>
          <note>
            Herr talman! Ärade ledamöter och åhörare! Det senaste året har
            den svenska debatten präglats av uppgiften att leda den europeiska
            unionen. Det är ett stort och spännande uppdrag för oss alla,
            inte bara för statsministern.
          </note>
          <note>
            De stora internationella organisationerna har under det senaste
            århundradet spelat en viktig roll för att utveckla världen, och
            möjligheten att i strid med den gamla principen om staters suveränitet
            lägga sig i hur andra stater behandlar sina medborgare internt
            om mänskliga rättigheter kränks är en av de största landvinningarna
            under 1900-talet. Det här har uppnåtts under många års hårt uppoffrande
            arbete av enskilda personer, frivilligorganisationer och politiker
            som har sett förbi det snäva, kortsiktiga statsintresset för att
            i stället försöka skapa en bättre värld för alla.
          </note>
          <note>
            Det är i det här perspektivet som EU som organisation ska ses.
            Man har som mål att skapa en stabil ekonomi i Europa, vilket i
            sig faktiskt gynnar alldeles vanliga människor, men också att
            stärka demokrati och mänskliga rättigheter. Det var det ansvaret
            som
          </note>
          <note>
            EU tog på sig när man tog in Spanien, Portugal och
          </note>
          <note>
            Grekland som trots en historia av diktatur ändå ville utveckla
            sin demokrati. Samma ansvar har den europeiska unionen nu för
            de östeuropeiska staterna. Där är det bekymmersamt; vi vet ju
            allihop hur det ser ut.
          </note>
          <note>
            Människor kan möjligen klara av att förlora hoppet för sig själva,
            men när de håller på att förlora hoppet också för sina barn blir
            det t.o.m. en farlig situation.
          </note>
          <note>
            Det här innebär att ledningen för EU nu har en mycket stor uppgift
            under Göteborgsmötet att se till att garantera utvidgningen, och
            det finns stora uppgifter när det gäller att bygga en hållbar
            utveckling också i östra Europa.
          </note>
          <note>
            Det finns också några andra frågor. President
          </note>
          <note>
            Bush ska ju besöka det lilla folkhemslandet Sverige.
          </note>
          <note>
            Då kan man ju diskutera hur han har ställt sig till utrikespolitik
            och till miljöpolitik. Men jag vill ta upp en annan fråga som
            jag tycker är viktig, nämligen att presidenten som ett av sina
            första beslut drog in alla anslag till organisationer som talar
            om sexualupplysning, vilket var en eftergift till interna antiabortorganisationer.
            Detta sker i en situation när en hel generation håller på att
            utplånas i vissa länder och 40 % av de gravida mödrarna i Sydafrika
            är hivpositiva. Fundera själva över vad det betyder för de barn
            som inte är födda och de barn som redan är födda! De här människorna
            behöver vår hjälp och vårt engagemang.
          </note>
          <note>
            Det handlar inte bara om mediciner utan också om utbildning och
            information. Det är en tragedi att världens mäktigaste stat abdikerar
            från sitt ansvar på det här området. Det är en mycket viktig uppgift
            att ta upp den här diskussionen med president Bush.
          </note>
          <note>
            Samtidigt har en annan effekt av EU-
          </note>
          <note>
            medlemskapet varit att den inhemska politiska debatten nästan
            har torkat in. Det är allvarligt, eftersom det finns stora långsiktiga
            strukturella problem som behöver lösas. Den svenska ekonomin har
            efter en tuff sanering, en strategisk avreglering och en internationell
            högkonjunktur befunnit sig i en högkonjunktur under närmare sex
            år, men det är ju inte alltid vackert väder. Den förståndige rustar
            sig också för oväder. Det är här som den nuvarande majoriteten
            har misslyckats med att ta sig an de uppgifter som behöver göras.
          </note>
          <note>
            Det behövs viktiga reformer på arbetsmarknadspolitikens område
            för att förbättra villkoren för alla sönderstressade och sjuka
            människor, för att rusta oss inför pensionärsboomen och för att
            förbättra skolan och företagsklimatet och inte minst infrastrukturen,
            men de kommer inte fram. Samtidigt verkar regeringen främmande
            för den verklighet som människor befinner sig i. Kronan är rekordsvag,
            men det oroar inte finansministern. Han anser att det finns viktigare
            problem än vart svenskar ska åka på semester. Fastighetsskatten
            är ett annat område. Människor har levt i rädsla för hur den ska
            slå mot den egna privatekonomin, och under långa perioder har
            de inte ens fått besked. Så kommer då det nya, och de undrar hur
            det ska gå. De kanske inte kan bo kvar i sina hus. Då lämnar finansministern
            ett råd till fastighetsägarna:
          </note>
          <note>
            Det går ju alltid att låna pengar, eller ni kan hyra ut delar
            av bostaden. Det enda rimliga är ju att snabbt frysa taxeringsvärdena
            på förra årets nivå, sänka skattesatsen till 1,2 % och sedan successivt
            gå vidare i takt med att ekonomin tillåter och försöka att behandla
            alla boendeformer lika i denna ambition.
          </note>
          <note>
            Herr talman! Sverige klyvs socialt och regionalt. I
          </note>
          <note>
            Paris förnäma salar värsta buse franska talar, sade den ironiske
            Falstaff Fakir en gång i världen. Frågan är då om det är tillåtet
            i en sådan här tid av EU-middagar och konferenser att påminna
            om att stora delar av
          </note>
          <note>
            Sverige upplever en regional klyfta som ger sämre levnadsvillkor
            och en social klyfta som gör att människor i Sverige känner att
            de inte får chansen och att de själva inte kan ta sig ur fattigdomsfällorna.
          </note>
          <note>
            Jag tänkte börja med de regionala klyftorna. Det finns en skillnad
            mellan olika kommuner när det gäller skattekraft som man bör fundera
            över ett tag.
          </note>
          <note>
            Om vi sätter riksgenomsnittet till 100 så har de fattigaste kommunerna
            75 % av detta medelvärde, och de rikaste, där tillväxten är störst,
            har drygt 180. Det är alltså två och en halv gånger så mycket.
            200 kommuner tappar i befolkning. Arbetslösheten totalt i Norrland
            är över 13 %, och det finns motsvarande skillnader mellan solsida
            och skuggsida i de större städerna.
          </note>
          <note>
            Det är klart att det blir en skillnad mellan de här kommunerna
            när det gäller den service som de kan ge sina medborgare, en service
            som stavas vård, skola och omsorg.
          </note>
          <note>
            Vad är det då för politik som drivs för att man ska klara av
            de här problemen? Det finns inga poliser tillgängliga. Apotekskontor
            lägger ned. Försäkringskassekontor lägger ned. Vägarna är så dåliga
            att det inte går att köra. Ni har väl alla sett bilden av traktorn
            som har bogserat en Volvo i två tre decimeter djup lera. Det är
            ju inte en engångsföreteelse. Det är ganska vanligt runtomkring
            i landet. Vägverket klarar drygt hälften av underhållet och knappt
            70 % av nyinvesteringarna. Då har Miljöpartiet på sin kongress
            en diskussion om att inte öka anslagen till de områdena och inte
            nyinvestera. Det är en politik som avrustar och drar ned och som
            om den fortsätter gör det omöjligt att driva företag och därmed
            överleva utanför de stora städerna. Det senaste är att en utredning
            vill föra över 1 500 mil allmän väg till enskild väg för att förbättra
            Vägverkets statistik, men det förbättrar ju inte för de 40 000
            hushåll som berörs av det här.
          </note>
          <note>
            Är det då ödesbestämt att småorter och svensk landsbygd måste
            avfolkas och ha en sämre ekonomisk utveckling än andra delar av
            landet? Nej, det är klart att det inte är. Det är klart att det
            går att göra någonting åt det. Det finns inspiration att hämta
            i regioner ute i Europa där enskilda företag, föreningar, högskolor
            och myndigheter har samarbetat. Man har satsat på infrastruktur,
            vägar, telefoner som inte slutar att fungera när det regnar eller
            åskar, mobiltelefoni som har täckning, digital allemansrätt, service,
            utbildning, stöd för företagande och också investeringar i kultur.
          </note>
          <note>
            Det går ju att vända utvecklingen. Det är klart att det gör.
            Det finns många regioner som har visat att det går, och det är
            det som är så beklämmande att det går att vända utvecklingen men
            att det inte görs. Därför vill vi i Centerpartiet ha en helt annan
            regionalpolitik än den som regeringen står för.
          </note>
          <note>
            Jag ska säga några ord om de sociala klyftorna.
          </note>
          <note>
            Var tredje ensamstående mamma är beroende av socialbidrag. Vart
            femte barn växer upp i en familj som inte klarar en oförutsedd
            utgift. Arbetslösheten är fyra gånger högre bland invandrargrupperna
            än bland svenska medborgare. En fjärdedel av de barn som slutar
            högstadiet har inte fullständiga avgångsbetyg så att de kan söka
            sig till vidareutbildning, och handikappade barn kan inte fortsätta
            på gymnasiet. Många människor fastnar i fattigdomsfällor som de
            inte kan ta sig ur själva, inte för att de inte vill utan för
            att systemet ser ut som det gör eller för att deras ekonomiska
            verklighet ser ut som den gör.
          </note>
          <note>
            Det drabbar också ungdomar - ungdomar som vill sommarjobba, som
            finns i de här familjerna och som inte får behålla någonting därför
            att familjens socialbidrag minskas med det som ungdomarna tjänar
            på sitt sommarjobb. Det är småsnålt, det är ogint och det är kortsiktigt
            att straffa ungdomar som tar sina första steg in på arbetsmarknaden
            på det viset. Jag hoppas att statsministern är beredd att säga:
            De här reglerna ska vi ändra på, och det ska vi göra fort.
          </note>
          <note>
            Vi i Centerpartiet vill ha en inkomstskattereform som ger en
            skatterabatt på 10 000 kr och en förvärvsrabatt på 10 800 kr,
            vilket skulle ge bättre inkomster för de här grupperna. Och när
            statsministern talar om att föda barn kan man ju börja med att
            fundera över:
          </note>
          <note>
            Hur ser studiemedlen ut? Hur ser bostadssituationen för unga
            ut? Och vilken nivå är det i grunden på föräldraförsäkringen?
            Den är 60 kr om dagen! Det kan ingen människa leva på. Undra på
            att det inte föds tillräckligt med barn!
          </note>
          <note>
            Herr talman! Under riksdagsåret har det också kommit en ideologisk
            skillnad som blir alltmer tydlig.
          </note>
          <note>
            Det gäller synen på den enskilda människan och hennes rättigheter
            gentemot kollektivet, systemet eller administrationen. En nycentralism
            har spridit sig i allt från små beslut som vad som ska registreras
            hos myndigheter till striden mellan kommunalt självbestämmande
            och statligt överförmynderi. Jag vill inte att sociala myndigheter
            ska få registrera min tro eller sexuella läggning. Jag vill inte
            att kreditupplysningsföretagen ska få registrera om jag är handikappad
            eller inte. Men så har riksdagens majoritet beslutat under det
            här året.
          </note>
          <note>
            Tage Danielsson sade:
          </note>
          <note>
            För den trötta samhällskroppen vore kanske bästa boten ifall
            tankarna från toppen kom från roten.
          </note>
          <note>
            Det är också inriktningen i Centerpartiets politik.
          </note>
          <note>
            Vi vill ha en politik för livskraft, livskvalitet och självbestämmande
            i vardagen som ger människor möjligheter att växa, att bidra och
            att känna trygghet och valfrihet.
          </note>
          <note>
            (Applåder)
          </note>
          <note>
            Anf. 91 Statsminister GÖRAN PERSSON (s)
          </note>
          <note>
            replik:
          </note>
          <note>
            Herr talman! Först ska jag hälsa Lena Ek välkommen i partiledardebatterna.
            Jag vill gärna replikera på vad hon sade - inte för att det egentligen
            skiljer så mycket i sak, men det fanns en intressant tanketråd
            som jag vill ta upp. Det gäller Lena Eks starka plädering för
            skatteutjämningssystemet, ett system som ju konstruerades - dvs.
            det nuvarande - under det samarbete som Socialdemokraterna och
            Centern hade under den förra mandatperioden. Jag kommer själv
            ihåg när vi förhandlade om det sista en mycket tidig försommarmorgon
            - eller mycket sen natt - vid den här tiden 1995 med Börje Hörnlund
            och Pekka Eriksson.
          </note>
          <note>
            Ibland beskrivs ju skatteutjämningen som att man stjäl pengar
            från Stockholm och lägger ut till slarviga kommunpolitiker ute
            i landet som sprätter i väg dem på sådant som inte är samhällsnyttigt.
            Man har t.o.m.
          </note>
          <note>
            annonserat och hyrt in konsulter för att bevisa just den saken.
            Vad tycker Centern om sådant tal? Det skulle vara intressant att
            höra.
          </note>
          <note type="speaker">
            Anf. 92 LENA EK (c) replik:
          </note>
          <note>
            Herr talman! Svaret på den frågan vet egentligen statsministern,
            men jag ska gärna upprepa det. Vi tycker att med den skillnad
            i tillväxttakt vi har - en skillnad på två och en halv gång i
            skattebasens tillväxtkraft hos de fattiga respektive rika kommunerna
          </note>
          <note>
            - är det alldeles självklart med en solidaritet mellan kommuner
            för att människor ska ha likvärdig service över hela landet. Det
            svaret är alltså snabbt avklarat.
          </note>
          <note>
            Men jag skulle vilja returnera med två frågor till statsministern.
            Den första handlar om barnkonventionen: synen på handikappade
            barn, barns utbildning, barn som inte får avgångsbetyg, barns
            sjukvård - det är faktiskt barnpsyk som har de allra värsta köerna,
            någonting som hittills inte har nämnts i dag - och asylpolitiken,
            som särskilt drabbar barn och unga flickor på ett sätt som jag
            tycker är fullständigt horribelt och hårresande. Vi måste komma
            till rätta med tillämpningen av de regler vi har så att vi inte
            får sådana här fall där enskilda skickas ut för att möta förtryck
            och möjligen t.o.m. könsstympning.
          </note>
          <note>
            Det andra jag skulle vilja fråga statsministern om handlar om
            miljöpolitiken. Vi har i kammaren under året diskuterat frågan
            om miljöforskningen. 14 professurer står nu utan försörjning då
            de har bollats mellan myndigheter och det inte finns medel till
            deras löner - högt meriterade professorer på våra största universitet.
            Inte heller går det att få ett klart besked från hela regeringen:
            Är det så att de alternativa drivmedlen ska ingå i skattebasen
            eller inte?
          </note>
          <note>
            Det var alltså ett kort svar och två frågor.
          </note>
          <note>
            Anf. 93 Statsminister GÖRAN PERSSON (s)
          </note>
          <note>
            replik:
          </note>
          <note>
            Herr talman! Vad det gäller barnkonventionen och sättet att se
            på den tror jag inte att vi har en delad uppfattning. Det är ett
            svenskt initiativ som vi har all anledning att vara med och driva
            på.
          </note>
          <note>
            När det sedan gäller den diskussion som Lena Ek tog upp under
            sitt anförande om sommarjobb och socialbidrag passar jag mig för
            att uttala mig om sådana saker. Jag har nämligen gjort det en
            gång förut här i kammaren och av ledamöter här släpats till KU
          </note>
          <note>
            och nästan blivit om inte prickad så åtminstone på gränsen till
            det. Nu är jag alltså försiktig. Då tyckte jag, när jag stod här,
            att också människor som har den typen av situation rimligen skulle
            ha det lite bättre ställt, men det törs jag inte upprepa i dag.
          </note>
          <note>
            Sedan kommer jag tillbaka till det här med skatteutjämningen.
            Det är bra att Lena Ek tydligt deklarerar detta. Det är ju en
            hörnpelare i regionalpolitiken: utan en skatteutjämning ingen
            regionalpolitik värd namnet.
          </note>
          <note>
            Det här är basen för att skolan och vården ska ha samma kvalitet
            över hela landet. Och då vet vi ju,
          </note>
          <note>
            Lena Ek, var skiljelinjerna går. Därför förvånar det mig lite
            att Lena Ek och andra centerpartister så hårt satsar på högerpolitiken
            i olika sammanhang och strävar efter att ena sig med högern, när
            man vet att den beskriver grundförutsättningen för regionalpolitiken
            som snarast en stöld från tillväxtområdena. Det förvånar mig.
          </note>
          <note>
            Låt mig mynta ett litet uttryck: Jag tror, Lena Ek, att det inte
            går att hålla ihop Sverige genom att privatisera Stockholm. Också
            där kanske Centern borde fundera på var man hör hemma någonstans.
          </note>
          <note type="speaker">
            Anf. 94 LENA EK (c) replik:
          </note>
          <note>
            Herr talman! Det är bekymmersamt för en decentralist och centerpartist
            att höra att socialdemokrater och moderater förutskickar att valdebatten
            ska handla om Stockholm. Det är i och för sig en viktig del av
            landet. 30 % av befolkningen bor i det här området.
          </note>
          <note>
            Men resten har faktiskt också en viss betydelse.
          </note>
          <note>
            Det är riktigt att den kommunala skatteutjämningen är en viktig
            del av regionalpolitiken. Vi tycker att det är principiellt viktigt
            med den här solidariteten mellan kommuner med olika tillväxttakt
            - mycket viktigt, t.o.m. Men det finns ju andra hörnstenar i regionalpolitiken.
            Det handlar t.ex. om fördelningen av kultur mellan olika delar
            av landet, där det bara är småsmulor som fördelas ut över resten
            av Sverige.
          </note>
          <note>
            Det handlar om företagspolitiken och om hur man behandlar jordbruket.
            Det handlar också om infrastruktur.
          </note>
          <note>
            Jag satt när jag var precis nyinvald i riksdagen och hörde statsministern
            tala om det gröna folkhemmet, och det lät väldigt vackert och
            fint. Men hur ser det ut i dag? Jo, den yppersta forskningen har
            ingen försörjning. Vi vet inte om biodrivmedel kommer att ingå
            i skattebasen så att den utvecklingen skattas ihjäl. Vi vet att
            statsministern har sagt nej till gemensamma skatter på miljöområdet
            inom EU. Vi vet inte om pilotprojekten för alternativa drivmedel
            finns. Vi vet dock mycket väl att den miljöpolitik som förs nu
            inte leder till det långsiktigt ekologiskt hållbara samhället.
          </note>
          <note>
            Den sista spiken i detta är Green Cargo, alltså det statligt
            ägda järnvägstransportbolaget, som nu drar in sin service på många
            orter i Norrland och vrålhöjer taxorna för godstransport på de
            här sträckorna. Det är precis på tvärs mot grundstenar i regionalpolitiken
            och grundstenar inom miljöpolitiken. Det tycker jag är närmast
            skandalöst.
          </note>
          <note type="speaker">
            Anf. 95 MATZ HAMMARSTRÖM (mp) replik:
          </note>
          <note>
            Herr talman! Lena Ek gjorde något slags repris på
          </note>
          <note>
            Alf Svenssons beskyllningar att vi inte skulle bry oss om vägar
            och vägunderhåll. Men vi vill satsa på vägunderhåll och bra vägstandard.
            Vi vill också höja trafiksäkerheten och öka framkomligheten genom
            breddning, t.ex. skapandet av trefältsvägar med mitträcke. Vi
            vill satsa på järnväg, bl.a. på Norrbotniabanan och på många andra
            ställen.
          </note>
          <note>
            Det vi inte vill satsa på är nya fyrfältsmotorvägar.
          </note>
          <note>
            Och jag undrar verkligen, herr talman, om Lena Ek menar att det
            är nya fyrfältsmotorvägar som svensk gles- och landsbygd behöver
            och om hon delar Alf
          </note>
          <note>
            Svenssons uppfattning att fler motorvägar är bra för miljön.
          </note>
          <note type="speaker">
            Anf. 96 LENA EK (c) replik:
          </note>
          <note>
            Herr talman! Det hjälper inte hur Miljöpartiet slingrar sig i
            den här frågan. Vi såg allihop på TV och hörde det från debatten
            på er stämma.
          </note>
          <note>
            Det andra jag skulle vilja lägga till som svar på repliken är
            att utgiftsområdet Kommunikation i det treåriga budgetförslag
            som lades fram genom vårpropositionen, och som stöds av Miljöpartiet,
            har fått 200
          </note>
          <note>
            miljoner mer. Det är ökningen. De pengar som man har haft att
            röra sig med hittills ska alltså öka med
          </note>
          <note>
            200 miljoner under de närmaste tre åren. Det är ingenting. Det
            är inte ens tio meter väg per län i Sverige, om man nu pratar
            motorväg. Möjligtvis är det 20
          </note>
          <note>
            meter per län om man använder lite andra breddmått.
          </note>
          <note>
            Hur ska man få plats med detta inom de budgetramarna när det
            dessutom ska göras en storsatsning på järnvägar med de pengarna?
            Det håller inte ihop. Det är inte trovärdigt.
          </note>
          <note>
            Dessutom drar man med den politik som förs nu av majoriteten
            ned och försvårar för godstransport i
          </note>
          <note>
            Norrland genom Green Cargos agerande. Det är ett statligt helägt
            bolag som drar in sträckor på många håll. Man försätter industrier
            som har placerats på de här orterna med delvis regionalpolitiska
            medel i en situation som gör att de kanske inte kan vara kvar,
            och på de sträckor som finns kvar chockhöjer man taxorna. Hur
            rimmar detta med regionalpolitik och miljöpolitik? Inte alls.
          </note>
          <note type="speaker">
            Anf. 97 MATZ HAMMARSTRÖM (mp) replik:
          </note>
          <note>
            Herr talman! Jag ska börja med att ge Lena Ek rätt. Chockhöjda
            priser på godstransporter är naturligtvis helt fel.
          </note>
          <note>
            När det gäller bristande resurser för infrastrukturutbyggnad
            är det också riktigt att det finns för lite pengar nu. Men infrastrukturpropen
            handlar om en tioårsperiod, och vi får se till att föra över pengar
            från andra politikområden till Kommunikationer för att klara de
            nödvändiga investeringarna.
          </note>
          <note>
            Slutligen, föräldrapenningen. Lena Ek låtsades som om det inte
            fanns några beslut om att höja grundnivån i föräldraförsäkringen.
            Hon nämnde 60 kr om dagen och sade att det var dåligt. Och det
            är det.
          </note>
          <note>
            Det gäller det här året ut. Men i budgetförhandlingarna i våras
            lyckades vi enas om att vi ska fördubbla grundnivån i föräldrapenningen
            till 120 kr fr.o.m. den
          </note>
          <note>
            1 januari nästa år och höja ända upp till 180 kr året därpå.
            Det kan komma ytterligare ökningar framöver.
          </note>
          <note type="speaker">
            Anf. 98 LENA EK (c) replik:
          </note>
          <note>
            Herr talman! Jag kan bara konstatera att när det gäller infrastruktursatsningar
            har det vid varje ekonomisk debatt i den här kammaren så länge
            jag har suttit i riksdagen - det är inte så länge, men i alla
            fall snart tre år - sagts att det ska storsatsas på infrastruktur,
            på vägar och på järnvägar. Den satsningen har vi inte sett röken
            av än, inte någonting. I det ekonomiska förslaget som gäller de
            närmaste tre åren har Socialdemokraterna, Vänsterpartiet och Miljöpartiet
            lagt på den fantastiska summan av 200 miljoner på hela området
            Kommunikationer. Detta går inte ihop. Möjligen ska man köra hela
            satsningen som en ketchupeffekt om tio år. Men då är ju hela den
            landsbygd där det nu står och väger, om man ska överleva eller
            inte, om människor ska bo kvar eller om företag ska finnas kvar,
            utraderad och ser ut på ett helt annat sätt som inte stämmer med
            vare sig miljömål eller regionalpolitiska mål.
          </note>
          <note>
            Ja, i familjepolitiken finns ett beslut om höjning från 60 kr
            till 120 kr. Det satt hårt åt och krävde många tuffa debatter
            i den här kammaren. Men det är bra att det äntligen har kommit.
            Det är ett litet steg på vägen. Det ger kanske ungefär 3 600 kr
            i månaden till den förälder som är hemma. Det är bra, förstås.
            Men det är inte tillräckligt.
          </note>
          <note>
            Den familjepolitik som förs av majoriteten handlar ju om minskad
            valfrihet, att föräldrarna inte ska kunna bestämma hur de vill
            att familjen ska se ut.
          </note>
          <note>
            Dessutom är det fortfarande så att denna höjning till 120 kr
            inte räcker för att man ska klara sig ifrån socialbidragsberoende,
            varken som föräldrapar eller som ensamförälder. Då har vi fattigdomsfällan
            i alla fall.
          </note>
          <note>
            Vi hade föreslagit 200 kr om dagen som lägsta nivå direkt, för
            vi vill försöka stampa ut fattigdomsfällorna och hjälpa de människor
            som sitter illa till. Då behövs det lite rejäla tag.
          </note>
          <note type="speaker">
            Anf. 99 LARS LEIJONBORG (fp):
          </note>
          <note>
            Herr talman! Tills Matz Hammarström fördjupade sig i vilka mitträcken
            vi ska ha på våra vägar kändes mycket i den här debatten som om
            vi är på väg in i en mer spännande period i svensk politik. Den
            politiska debatten hårdnar och det diskuteras flera stora, viktiga
            frågor. Lyssnar man noga kan man höra flera som återkommer: skolkrisen,
            problemen i arbetslivet, de demografiska problemen, de dramatiskt
            ökade sjukskrivningarna och den växande segregationen.
          </note>
          <note>
            Något som inte har varit uppe, men som vi har haft en del turbulens
            om i Folkpartiet de senaste veckorna, är också en mycket viktig
            fråga som borde stå i centrum, nämligen demokratikrisen, vad vi
            gör för att hitta arbetsformer så att partierna kan fylla sin
            viktiga roll i demokratin. Om den nuvarande utvecklingen fortsätter
            är alla partier utan medlemmar om tio år, enligt statsvetarnas
            beräkningar.
          </note>
          <note>
            Jag menar att det på alla de frågor som har varit uppe och de
            som borde ha varit uppe finns en hel del spännande liberala lösningar.
            Ett liberalt regimskifte är inom räckhåll. Det blir ett regimskifte
            som innebär ett modernare Sverige, ett Sverige där enskilda människor
            har mer att säga till om.
          </note>
          <note>
            Regeringssidans inre oenighet och handlingsförlamning kamouflerades
            länge av Sveriges ekonomiska framgångar. Men i det här läget blir
            de alltmer uppenbara. Sjunkande tillväxt och fallande kronkurs
            visar, precis som för tio år sedan, att socialdemokraternas löften
            har hängts upp mer på en bubbla av förväntningsvärden och mindre
            på handfasta förändringar av de krafter som verkligen bygger välstånd:
          </note>
          <note>
            arbete, företagande, kreativitet, sparande, forskning och lärande.
          </note>
          <note>
            I de borgerliga partiernas politik finns konturerna av ett alternativ
            som förvisso inte är fullständigt, men trots allt är en betydligt
            bättre grund för att styra ett land än det nuvarande sönderfallet
            på regeringssidan.
          </note>
          <note>
            Det här har varit en mycket svensk debatt. Inrikespolitiken har
            stått i centrum, ungefär som om vi är trötta på det internationella
            perspektivet efter ett halvårs ordförandeskap. Låt mig ändå säga
            två saker om detta perspektiv. Först och främst vill jag mycket
            ärligt och uppriktigt önska statsminister Göran Persson lycka
            till i de extremt viktiga dygn som nu förestår och där han kommer
            att vara en av centralfigurerna.
          </note>
          <note>
            Det är på sätt och vis märkligt att det förs en politisk debatt
            i just Stockholm i just denna vecka. De internationella frågorna
            har spelat en så undanskymd roll. Världens blickar riktas nu mot
            Sverige, och en lång lista av problem måste hanteras. Ju skickligare
            den svenska regeringen och statsministern är, desto bättre för
            hela mänskligheten.
          </note>
          <note>
            Vi liberaler känner ett stort ansvar att hela tiden påminna om
            det globala ansvaret. Europeisk integration är nödvändig men är
            en otillräcklig ambition i det perspektivet. En vidare internationell
            samverkan är nödvändig för att motverka hot av olika slag. Det
            är hot från diktatorer och terrorister mot demokrati och mänskliga
            rättigheter. Det är hot från växthusgaser mot vårt klimat. Det
            är hot från protektionistiska krafter mot frihandeln. Det var
            några viktiga exempel. Vår framtida säkerhet ligger i alliansbyggande,
            inte i det föråldrade begreppet alliansfrihet.
          </note>
          <note>
            När det gäller det inrikespolitiska perspektivet tänkte jag begränsa
            mig till två frågor. Bakgrunden är vår liberala vision om ett
            samhälle som är brokigt, fritt, varierande och dynamiskt. Ett
            sådant samhälle måste hållas ihop av gemenskap och solidaritet.
            Då finns det ett par avgörande faktorer. En är att välfärdspolitiken
            gäller alla. En annan är att vi har en skola som ger alla bästa
            möjliga start. Båda dessa faktorer är för närvarande i gungning
            på ett oroande sätt.
          </note>
          <note>
            En viktig sak är hur våra socialförsäkringar fungerar. Där är
            sanningen att fler och fler blir utförsäkrade, eller rättare sagt
            hamnar ovanför taket i socialförsäkringarna. 1,2 miljoner människor
            har en del av sin inkomst ovanför taket i sjukförsäkringen och
            föräldraförsäkringen. Detta är en stor trygghetsfråga för många
            av dem. Det är också en jämställdhetsfråga, dvs. det påverkar
            pappors lust och möjlighet att utnyttja föräldraledigheten.
          </note>
          <note>
            Det här har lett till att 370 000 människor har tecknat privata
            sjukförsäkringar. Fackföreningarna har drivit fram kollektivavtal
            med tilläggsförsäkringar i privata försäkringsbolag. Det här kan
            ibland vara motiverat och behöver inte vara så farligt, men det
            finns definitivt en gräns där solidariteten i systemet rämnar
            eller hotas därför att människor undrar varför de ska betala två
            gånger för samma trygghet. Om de ändå måste göra tilläggslösningar
            undrar de varför de måste vara med i det gemensamma systemet.
            Fler människor inom fackföreningsrörelsen, inte minst de jag har
            talat med inom TCO, menar att vi nu är vid en brytpunkt. Om vi
            i det politiska systemet inte mycket snabbt ger besked att socialförsäkringarna
            även i fortsättningen kommer att ha en omfattning så att de allra
            flesta får de 80 % som har utlovats i ersättning, kommer de att
            känna sig tvingade till särlösningar.
          </note>
          <note>
            Då hotas systemet. Här måste Göran Persson ge besked. Han har
            givit olika besked.
          </note>
          <note>
            Han försatte sig i en gisslansituation och lät Miljöpartiet tvinga
            regeringen att meddela att det inte blir någon takhöjning före
            valet. Sedan skrev han tillsammans med Gudrun Schyman i en artikel
            i Dagens
          </note>
          <note>
            Nyheter att detta skulle göras till en valfråga. Sedan jag påpekade
            att det vore mycket bättre att lösa frågan före valet - och det
            är fullt möjligt - har Göran Persson återkommit med bl.a. Sture
            Nordh i Sydsvenska
          </note>
          <note>
            Dagbladet och skrivit att statsministern hoppas att det inom
            den kommande tiden ska vara möjligt att i riksdagen få majoritet
            för en förändring.
          </note>
          <note>
            Nu måste jag fråga: Vad betyder detta? Vad är regeringens aktuella
            ståndpunkt? Kommer man att bryta med Miljöpartiet och höja taket,
            eller håller man fast vid att det här ska skjutas upp till efter
            valet?
          </note>
          <note>
            Då vet vi inte om oturen är framme och vi har precis samma parlamentariska
            situation då som nu och om
          </note>
          <note>
            Göran Persson fortfarande sitter i samma gisslansituation.
          </note>
          <note>
            Göran Persson talar om skolan. Det är ett framsteg. Under en
            lång tid var det som om de problemen inte existerade. Det är fortfarande
            övergripande och överslätande. Det kommer nästan varje dag mycket
            påtagliga rapporter om hur vi, eller rättare sagt ni som har makten,
            sviker den unga generationen genom att de i skolan inte får de
            möjligheter de rimligen har rätt till.
          </note>
          <note>
            Häromdagen presenterades ett intressant skolprojekt i Stockholm.
            Det är spännande att Stockholm kommer att stå i centrum i valdebatten.
            Det har inte minst vi liberaler allt att vinna på. I Stockholm
            har det genomförts ett läsprojekt som går ut på att barn i grundskolans
            första klasser ska lära sig läsa ordentligt. Metoden är regelbundna
            utvärderingar, och de som behöver extra tid och stöd får den extra
            tiden och det extra stödet.
          </note>
          <note>
            Det här kan tyckas ganska självklart. Det strider helt mot det
            som skoletablissemanget i Sverige står bakom. De är emot regelbundna
            utvärderingar. De är emot att koncentrera sig på baskunskaper.
            Så sent som häromveckan skrev Skolverket att skolan överbetonar
            kunskapsmålet. I samma sammanhang skrev man att det blir tråkigt
            och trist att koncentrera sig bara på baskunskaperna. Men det
            är när man inte lär sig att läsa tidigt som man missar så oändligt
            mycket senare. Går det att ha ett skolverk i ett land som säger
            att skolan överbetonar kunskapsmålet? Går det att ha en skolminister
            som accepterar ett sådant skolverk?
          </note>
          <note>
            Statsministern inrättade Skolverket. Han borde också se till
            att det avskaffas och ersätts med någon myndighet som verkligen
            tror på kunskap och som verkligen är redo att använda de instrument
            som behövs för alla barn. Gudmund Larsson, den gamle LO-
          </note>
          <note>
            ombudsmannen, påpekade nyligen i en bok att poängen är att arbetarbarnen
            vinner mest på en skola som verkligen tar sitt kunskapsuppdrag
            på allvar.
          </note>
          <note>
            Lär av att lära, har jag sagt många gånger till statsministern.
            Det gäller inte minst skolfrågorna.
          </note>
          <note>
            Den brittiske premiärministern har en kraftfull prioritering
            av skolfrågorna i sitt politiska arbete. Han har inte gjort tillräckligt
            i praktiken, men han har engagemanget. Skulle inte Göran Persson
            någon gång kunna tala konkret och passionerat om de förändringar
            som behövs för att den svenska skolpolitiken ska fungera bättre.
          </note>
          <note>
            (Applåder)
          </note>
          <note>
            Anf. 100 Statsminister GÖRAN PERS-
          </note>
          <note>
            SON (s) replik:
          </note>
          <note>
            Herr talman! Jag har åtskilliga gånger i den här kammaren talat
            konkret och passionerat om skolpolitik, och åtskilliga gånger
            i debatter med Lars Leijonborg. Jag kan inte direkt påstå att
            svaret alla gånger har varit så där oerhört närvarande i talarstolen.
          </note>
          <note>
            Senast hade vi en upprörd diskussion om det behövdes fler vuxna
            i skolan eller inte där Leijonborg först sade att det behovet
            inte alls fanns, för att sedan retirera och säga att visst fanns
            det.
          </note>
          <note>
            Nog har vi haft och nog kommer vi att ha debatter om detta. För
            arbetarrörelsen är skolan naturligtvis en helt avgörande faktor.
            Gudmund Larssons synsätt är också mitt. Det är ett livslångt engagemang,
            som vi aldrig kommer att släppa. Så småningom får vi se,
          </note>
          <note>
            Lars Leijonborg, vem det är som har valt rätt sällskap.
          </note>
          <note>
            Socialförsäkringarna ska höjas 2003, har vi sagt.
          </note>
          <note>
            De kommer att höjas 2003. Det kommer den majoritet i Sveriges
            riksdag som väljs i kommande val att se till. Jag är ganska fylld
            av tillförsikt när jag ser hur debatterna nu radar upp sig. Det
            kommer att finnas en sådan majoritet.
          </note>
          <note>
            Om sedan Miljöpartiet ingår eller inte återstår att se, därför
            att jag tror att väldigt mycket av debatten den senaste tiden
            har varit klargörande omkring vilken viktig grundbult detta är
            för det svenska välfärdssamhället.
          </note>
          <note>
            Jag vill ha svar på en fråga som Lars Leijonborg inte berör:
            Varför attackerar Leijonborg anställningsskyddet? Varför attackerar
            Leijonborg lönebildningsprocessen? Vad tycker Leijonborg att man
            ska göra för att skärpa konflikträtten, som man skriver i sina
            motioner? Är man inte från Folkpartiets sida nöjd med det sätt
            som avtalsrörelserna nu bedrivs på?
          </note>
          <note>
            Detta är naturligtvis viktiga frågor, särskilt för en som av
            och till skriver debattartiklar ihop med TCO:s ordförande. Varför?
          </note>
          <note type="speaker">
            Anf. 101 LARS LEIJONBORG (fp) replik:
          </note>
          <note>
            Herr talman! Det var ett beklagligt besked statsministern gav.
            Det var nu att takhöjningen enligt
          </note>
          <note>
            Göran Perssons uppfattning kommer att genomföras hösten 2002,
            alltså efter valet. Men varför det?, måste man fråga sig. Det
            är ju fullt möjligt att vi har samma parlamentariska situation
            då som nu. Om det är möjligt att köra över Miljöpartiet då är
            det väl möjligt att göra det nu.
          </note>
          <note>
            Det är ju fara i dröjsmål såtillvida att för varje månad och
            halvår som går utan att löntagarna ges besked om att denna fråga
            är på väg att lösas ökar intresset för särlösningar. Och för varje
            ny särlösning minskar uppslutningen bakom det gemensamma systemet.
          </note>
          <note>
            Varför skrev statsministern med nyssnämnde Sture Nordh så här
            i Sydsvenskan: "Vår gemensamma förhoppning är att det under den
            kommande tiden skall finnas politiska förutsättningar i riksdagen
            för att göra upp om en takhöjning." Varför skrev han så?
          </note>
          <note>
            Blev han lurad av Sture Nordh, eller vad var avsikten med just
            den formuleringen?
          </note>
          <note>
            En viktig del av valdebatten 1998 gällde att vi ville ha riktade
            statsbidrag till skolan. Ni sade nej. Nu har ni återkommit med
            riktade statsbidrag till skolan.
          </note>
          <note>
            Självfallet ställer vi upp på dem. Men sluta använda uttrycket
            "fler vuxna i skolan"! Vad det handlar om är ju ett antal professionella
            yrkesgrupper, först och främst lärare och speciallärare, som behövs
            i skolan.
          </note>
          <note>
            Varför är det uttrycket så stigmatiserat för er socialdemokrater
            att ni inte kan säga att det framför allt behövs fler lärare i
            skolan?
          </note>
          <note>
            Anf. 102 Statsminister GÖRAN PERS-
          </note>
          <note>
            SON (s) replik:
          </note>
          <note>
            Herr talman! Det behövs fler lärare i skolan, framför allt speciallärare.
            Men det är inte bara lärare som behövs. Här behövs också de som
            vi sade farväl till under 90-talets ekonomiska kris. Skolpsykologer,
            kuratorer och fritidsledare är utomordentligt viktiga funktioner
            för att få situationen i klassrummet och på skolan att fungera.
            Det talar vi om. Jag är glad om
          </note>
          <note>
            Leijonborg nu ansluter sig - det är i alla fall något stöd på
            den borgerliga kanten för denna skolsatsning.
          </note>
          <note>
            Besked har nu getts om socialförsäkringarna, och stora pengar
            dessutom - det är miljardbelopp vi talar om. Det är alltså en
            ordentlig social reform.
          </note>
          <note>
            Skulle oturen vara framme och vi får en helt annan riksdagsmajoritet
            kan den mycket väl riva upp det här i den budget som läggs hösten
            2002. Det är de facto den riksdag som sitter hösten 2002 som gör
            detta, därför att det är från 2003 som det ska gälla. Så ligger
            landet.
          </note>
          <note>
            Nu har jag en minut på mig, och jag kommer tillbaka till det
            centrala. Vi har alltså under några år nu lyckats vända utvecklingen
            i Sverige vad gäller lönebildningen. Vi träffar avtal på låg nivå
            i Sverige, avtal som inte slår ut svensk konkurrenskraft, avtal
            som fackföreningsrörelsen tar ansvar för i en direkt förhandling
            med sin motpart. Vi har utomordentligt goda vitsord också internationellt
            i fråga om vad som nu händer i Sverige.
          </note>
          <note>
            I det läget vill Lars Leijonborg gå in och skärpa konflikträtten,
            alltså vrida ett vapen ur händerna på fackföreningsrörelsen. I
            det läget vill ni försämra anställningsskyddet. I det läget vill
            ni också försämra arbetsskadeförsäkringen. Varför? Vari ligger
            logiken i detta för ett parti som ändock ligger så pass nära att
            man kan skriva gemensamma debattartiklar med
          </note>
          <note>
            TCO:s ordförande? Var ligger logiken, Leijonborg?
          </note>
          <note type="speaker">
            Anf. 103 LARS LEIJONBORG (fp) replik:
          </note>
          <note>
            Herr talman! Jag tycker att det Göran Persson har sagt om skolan
            här i dag är intressant. Han sade bl.a.
          </note>
          <note>
            att han står bakom Gudmund Larssons synsätt. Jag kan säga att
            det gör inte Göran Perssons skolminister
          </note>
          <note>
            Ingegerd Wärnersson när Gudmund Larsson skriver en bok om att
            betygen är arbetarbarnens bästa vän.
          </note>
          <note>
            Tänk om vi skulle kunna få in en sådan klarsyn i socialdemokratisk
            skolpolitik!
          </note>
          <note>
            Göran Persson säger att vi ska ha tillbaka speciallärarna. Det
            är lysande! Men de är tyvärr avskaffade. Det utbildas inga speciallärare
            längre. Det finns något som heter specialpedagoger, med en helt
            annan uppgift, men det är just speciallärare som vi behöver.
          </note>
          <note>
            Det vore underbart om Socialdemokraterna hade ändrat uppfattning
            på den punkten.
          </note>
          <note>
            Det kommer ett antal besked från det socialdemokratiska skoletablissemanget
            som alla känns som om de var daterade 1968. Det är fel med betyg,
            säger man. Det är fel att kräva närvaro i skolan därför att gymnasiet
            är en frivillig skolform, var det någon på
          </note>
          <note>
            Skolverket som sade. Sedan fick han förstås be om ursäkt några
            timmar senare. Det är självklart att man måste infinna sig om
            man har fått plats på en svensk gymnasieskola. Sedan var det socialdemokratiska
            kommunalpolitiker i Göteborg - strålande! - som hade upptäckt
            att det fanns en möjlighet i skollagen att sätta press på föräldrarna
            att de skulle göra vad de kan för att skolkande barn verkligen
            kommer till skolan. Då sade Skolverket att det var fel. De fick
            be om ursäkt, för det stod i skollagen. Kan vi ha en tillsynsmyndighet
            som hela tiden saboterar arbetet med att få en fungerande skola?
          </note>
          <note>
            De synpunkter vi har på anställningsskyddet har vi i huvudsak
            fått igenom med Miljöpartiets hjälp. Att vi skulle försämra arbetsskadeförsäkringen
            är ett fullständigt felaktigt påstående.
          </note>
          <note type="speaker">
            Anf. 104 MATZ HAMMARSTRÖM (mp) replik:
          </note>
          <note>
            Herr talman! När det gäller socialförsäkringssystemen tycker
            vi att det är viktigare att fler omfattas av trygghetssystemen
            än att de som ligger i toppen får bättre villkor.
          </note>
          <note>
            För några år sedan skrev vi en rapport där vi lanserade en modell
            med brutet tak, dvs. att man upp till en viss inkomst skulle ha
            en högre ersättningsnivå än i dag, och över den brytpunkten skulle
            procentsatsen vara lägre. Vi håller på att revidera den rapporten
            nu, men grundtanken är densamma. Om det ska läggas mer pengar
            på systemet tycker vi att en förstärkning i botten är viktigare
            än en förstärkning i toppen.
          </note>
          <note>
            Moderaterna är beredda att sänka ersättningsnivån från 80 till
            75 %. Det skulle vara intressant att höra om Folkpartiet också
            är berett att göra det.
          </note>
          <note>
            I dag varierar den ersättning man får om man är föräldraledig
            från 60 kr till över 600 kr per dag. Vi tyckte att det var en
            viktigare rättvisereform att förbättra villkoren för dem som hade
            60 kr än för dem som hade över 600 kr. Vi lyckades också, som
            jag nämnde tidigare, efter många om och men enas om det i vårbudgetförhandlingarna.
            Nästa år fördubblas lägstanivån till 120 kr, och året därpå ökas
            den på till
          </note>
          <note>
            180 kr om dagen. Det är viktigt.
          </note>
          <note>
            Varför skulle det vara högprioriterat att förbättra villkoren
            i föräldraförsäkringen för dem som tjänar mer än 23 000 kr i månaden?
            Det har jag svårt att förstå, i synnerhet eftersom taknivån i
            arbetslöshetsförsäkringen är lägre. Låt oss höja det taket först.
          </note>
          <note>
            Rättvisa, herr talman, kan inte reduceras till en så simpel tanke
            som att den som har betalat in mer till det allmänna också ska
            få ut mer av det allmänna.
          </note>
          <note>
            När det gäller föräldraförsäkringen handlar det också mycket
            om att pricka in barnen vid rätt tidpunkt. De som får barn tidigt
            straffas för det trots att de kommer att bidra med sina skattepengar
            senare i livet. Med en sådan politik har det inte varit så konstigt
            att förstföderskorna har blivit få.
          </note>
          <note type="speaker">
            Anf. 105 LARS LEIJONBORG (fp) replik:
          </note>
          <note>
            Herr talman! Matz Hammarström sade att bara för att man betalar
            in mer till det allmänna ska man inte få mer tillbaka. Det är
            någonstans där själva förklaringen till Miljöpartiets ståndpunkt
            är. Det ser det som en ren skatt, och det ser det man får ut som
            ett rent bidrag.
          </note>
          <note>
            Det som vi försöker att bilda opinion för är att man ska se socialförsäkringarna
            som det som ordet säger, nämligen en försäkring. Man kan ha synpunkter
            på att några får 60 kr och andra får 600 kr. Men den skillnaden
            är förmodligen mindre än vad människor som inte är sjuka får och
            inte är föräldralediga får.
          </note>
          <note>
            Frågan är: Är det just när man är sjuk som man ska tvingas in
            i en utjämning? Om Matz Hammarström anser att skillnaden är för
            stor är det väl i första hand de friska han ska ge sig på och
            inte de som råkar vara sjuka? Om Matz Hammarström tänker på det
            som en försäkring blir allt genast mycket enklare.
          </note>
          <note>
            Man brukar ta ett hus som exempel. Om man har ett hus som kostar
            1 miljon, varför ska man inte få försäkra det för 1 miljon? Varför
            ska man bara få ut en halv miljon så att pengarna ändå inte räcker
            till att bygga huset igen om det har brunnit ned?
          </note>
          <note>
            Poängen med att även dem som tjänar bättre ska få ut sina 80
            % är att de annars förr eller senare inte kommer att vilja stanna
            i systemet, och då blir alla förlorare. Då förlorar samhällssolidariteten,
            och då förlorar de svaga, eftersom då hotas hela finansieringen
            av systemet.
          </note>
          <note>
            Tänk på det som en försäkring, så blir allt mycket lättare.
          </note>
          <note type="speaker">
            Anf. 106 MATZ HAMMARSTRÖM (mp) replik:
          </note>
          <note>
            Herr talman! Se på det som en försäkring, säger
          </note>
          <note>
            Lars Leijonborg, så blir det mycket lättare. Det är ju ingen
            försäkring. Det är en allmän skatt, och därför ser vi det som
            en allmän skatt. Om det hade varit en försäkring hade man kunnat
            välja att sluta betala den om man inte tyckte att man fick valuta
            för pengarna.
          </note>
          <note>
            Men i och med att det är en allmän skatt föreligger inte den
            "optionen".
          </note>
          <note>
            Gubbstrutten i DN är läsvärd ibland. För någon månad sedan sade
            Gubbstrutten så här: Vad hjälper det att det är högt i tak när
            det är för trångt mellan väggarna? Så tror jag att situationen
            egentligen är.
          </note>
          <note>
            Försök att se det så, Lars Leijonborg.
          </note>
          <note>
            De jämställdhetsargument som Lars Leijonborg och andra har fört
            fram klingar lite falskt. Det är inte ersättningsnivån som avgör
            om en man tar ut föräldraförsäkring eller inte. En avhandling
            i Uppsala från i våras visar att det är faktorer som kvinnans
            utbildningsbakgrund och grad av etablering på arbetsmarknaden
            som avgör om fadern tar ut sin ledighet eller inte.
          </note>
          <note>
            Sedan kan man undra om det verkligen kan vara så svårt för män
            med hög lön att leva ett par månader på en ersättning som ändå
            är högre än den lön som de flesta måste leva på hela livet.
          </note>
          <note type="speaker">
            Anf. 107 LARS LEIJONBORG (fp) replik:
          </note>
          <note>
            Herr talman! Miljöpartiet är ju ett vänsterparti och befinner
            sig på den socialistiska delen av skalan. Det märkliga är att
            tanken på obligatoriska allmänna socialförsäkringar attackeras
            från två håll. Det sker från vänster med jämlikhetsargument. Man
            tycker att det sticker i ögonen att de som tjänar bättre får ut
            mer av försäkringen. Det sker också från höger, eftersom man tycker
            att det är bra att systemenen eroderar.
          </note>
          <note>
            Jag hoppas att Matz Hammarström ändå med tanke på att han befinner
            sig på vänsterkanten tar till sig detta argument. Ett samhälle
            där de gemensamma försäkringarna bryts sönder kommer att bli ett
            samhälle med större klyftor. Det kommer att bli ett samhälle där
            de som har det sämre ställt på sikt kommer att få mindre möjligheter
            att få ut rimligt med pengar i systemet.
          </note>
          <note>
            Jag håller med Matz Hammarström om att det har varit för mycket
            skatteliknande inslag i systemet. De är just därför vi länge har
            förespråkat en ganska radikal reform där vi bryter ut försäkringarna
            och gör dem till autonoma försäkringar som människor verkligen
            kan lita på. Det är ett jätteproblem i dag att människor inte
            litar på de sociala trygghetssystemen.
          </note>
          <note>
            För mig som en socialt engagerad reformpolitiker är detta ett
            samhällsproblem. Människor litar inte på de sociala trygghetssystemen.
            Det måste vi göra någonting åt.
          </note>
          <note type="speaker">
            Anf. 108 MATZ HAMMARSTRÖM (mp):
          </note>
          <note>
            Herr talman! De fem prioriterade områden som statsministern nämnde
            inledningsvis kan jag sympatisera med alla fem. Men som vanligt,
            tvingas jag säga, verkligen lyser miljöfrågorna med sin frånvaro.
            Det gäller inte bara statsministern utan samtliga övriga talare.
          </note>
          <note>
            Det hörs knappt ett ljud om vår livsmiljö och inte ett ljud om
            en så avgörande framtidsfråga som den globala uppvärmningen och
            växthuseffekten. Men det är klart, miljöfrågorna är inte "inne"
            just nu. Desto viktigare är det då för oss politiker att hålla
            liv i miljöintresset. Miljöfrågorna är långt ifrån lösta.
          </note>
          <note>
            Jag ska ge ett tydligt exempel. Modern som ammar sitt barn är
            väl själva sinnebilden för det livgivande. Men amningen riskerar
            på grund av alla miljögifter att bli dödsbringande i stället.
            Amning ökar risken för cancer. I en nyligen publicerad forskarstudie
            påvisas samband mellan uppkomsten av lymfkörtelcancer hos barn
            och tiden de ammats.
          </note>
          <note>
            Miljögifter binds i fett och förs över från modern till barnet
            via bröstmjölken. Att vi har miljögifter i bröstmjölken är en
            kosekvens av en dålig kemikaliepolitik där alltför få politiker
            tagit tillgängliga forskningsresultat på allvar. Man har tagit
            större hänsyn till industrins behov än till människors hälsa.
            Så får det inte fortsätta.
          </note>
          <note>
            Människors hälsa måste komma i första rummet.
          </note>
          <note>
            Miljögifterna måste bort, ju förr dess bättre, och industrin
            får rätta sig därefter. Det är vissa förändringar på gång, det
            ska erkännas, även om tempot är alldeles för långsamt. Häromveckan
            undertecknades t.ex. den s.k. Stockholmskonventionen.
          </note>
          <note>
            Representanter för nära 100 regeringar skrev under ett internationellt
            avtal om att fasa ut de tolv värsta miljögifterna. Men det finns
            här en irriterande miljöschizofreni, för samtidigt som Sveriges
            regering är värd för undertecknandet av Stockholmskonventionen
            sker en oroväckande ökning av sopförbränningen i landet. Greenpeace
            har gjort en undersökning som visar att det finns planer på ökad
            sopförbränning i ett 30-tal kommuner i Sverige. Om alla planerade
            anläggningar byggs så får vi en fördubbling av sopförbränningen
            i Sverige fram till 2005.
          </note>
          <note>
            Cementa, som tidigare har bränt farligt avfall i sin cementugn
            på Gotland och därför ockuperats av aktivister från Greenpeace,
            har nu infört ett stopp under ett år för att diskutera andra lösningar.
            Det är lovande.
          </note>
          <note>
            Det stora problemet med sopförbränningen är att den ger upphov
            till en mängd giftiga ämnen som kommer ut i luften, fastnar i
            anläggningens filter eller blir kvar i askan. Det är bl.a. tungmetaller
            och andra mycket giftiga ämnen som dioxiner och furaner, som kan
            orsaka såväl cancer som störningar i immun- och nervsystem.
          </note>
          <note>
            Det kanske inte ser ut som det är så mycket i den burk som jag
            har med mig och visar här, men den innehåller den askmängd som
            motsvarar den mängd aska som varje svensk varannan timme, dygnet
            runt, året om producerar genom sopförbränning.
          </note>
          <note>
            Om en fördubbling av förbränningen blir verklighet till 2005
            så blir det denna mängd aska varje dag.
          </note>
          <note>
            Det är rätt mycket om man multiplicerar den med
          </note>
          <note>
            8 888 888 svenskar, som vi är numera.
          </note>
          <note>
            Förr eller senare hamnar de gifter som sopförbränningen ger upphov
            till i vår miljö, i fettvävnaden hos djur och människor och i
            bröstmjölken. Dioxinerna är en av de tolv värsta miljögifter som
            Sverige häromveckan skrev under ett avtal om att vi skulle sluta
            producera. Vi måste sätta ett stopp för dioxinproducerande avfallsförbränning
            i Sverige.
          </note>
          <note>
            Detta är långt ifrån det enda miljöproblemet. Nyligen kom den
            europeiska miljöbyråns rapport om miljötillståndet i EU. Den kallas
            för Miljösignaler.
          </note>
          <note>
            Och visst visar den också på sådant som har blivit bättre, t.ex.
            att utsläppen av kväveoxider har minskat tack vare den katalytiska
            avgasreningen. Men problemen är tyvärr fler.
          </note>
          <note>
            Ett av de stora problemen är att transportvolymerna hela tiden
            ökar, särskilt de minst hållbara transportsätten, dvs. landsväg
            och flyg. Investeringarna i transportinfrastruktur i EU har ökat,
            men fördelningen mellan väg och järnväg fortsätter att vara två
            tredjedelar väg-en tredjedel järnväg. Det är en situation som
            Alf Svensson och Lena Ek tycks vara nöjda med.
          </note>
          <note>
            Under perioden 1990-1998 byggdes tio hektar ny motorväg per dag
            i EU. Det motsvarar nästan 30 000
          </note>
          <note>
            hektar på åtta år, eller en bra bit över 10 000 kilometer ny
            motorväg.
          </note>
          <note>
            Äntligen tycks fler än vi ha fattat att det inte kan fortsätta
            så, även om Alf Svensson inte tillhör den skaran.
          </note>
          <note>
            I sin strategi för hållbar utveckling har EU-
          </note>
          <note>
            kommissionen nu föreslagit åtgärder för att bryta kopplingen
            mellan ökad BNP-tillväxt och ökade vägtransporter. Kommissionen
            förespråkar ett skifte från vägtransporter till järnvägstransporter
            så att andelen vägtransporter 2010 inte ska vara större än
          </note>
          <note>
            1998.
          </note>
          <note>
            Det finns många intressanta ordvändningar i denna strategi för
            hållbar utveckling. Man erkänner äntligen att det behövs en ny
            politisk agenda för att lösa problemen. Man skriver tydligt att
            den rådande politiken måste förändras. Man slår fast att snabb
            handling krävs och att det är dags att konfrontera hindren mot
            hållbarhet. Vi måste öppet och ärligt våga möta de utmaningar
            som kommer. Man skriver vidare:
          </note>
          <note>
            Smala sektorsintressen kan inte tillåtas att väga tyngre än välmåendet
            för samhället som helhet.
          </note>
          <note>
            Det som är gott med rapporten är att man talar klarspråk. Många
            av de trender som nu hotar en hållbar utveckling är resultatet
            av tidigare val av produktionsteknik, mönster för markanvändning
            och infrastrukturinvesteringar, slår man fast.
          </note>
          <note>
            Detta innebär, Bo Lundgren och Alf Svensson, att vi måste avveckla
            kärnkraften samtidigt som vi minskar vår oljeanvändning kraftigt
            och hejdar motorvägsutbyggnaden - i synnerhet på god åkermark.
            Vi måste satsa på järnväg i stället för på asfalt. Ni som vill
            vara så moderna - är det inte dags att överge kärnkraftskramandet
            och motorvägsfundamentalismen?
          </note>
          <note>
            Jag har några frågor till statsministern. De är högaktuella inför
            toppmötet i Göteborg nu i slutet av veckan. Den ena rör EU:s strategi
            för hållbar utveckling, som jag nämnde nyss. Den andra rör Nicefördraget
            och irländarnas folkomröstningsnej i förra veckan.
          </note>
          <note>
            Förslaget till strategi är som sagt var lovande när det gäller
            hållbar utveckling. Bl.a. föreslås att alla trafikslag inklusive
            flygtrafik ska bära sina egna samhällskostnader 2005. Det är en
            bra målsättning. Ett trendbrott måste ske när det gäller fördelningen
            av investeringsmedel så att det satsas mer på järnväg och mindre
            på vägbyggen, säger man.
          </note>
          <note>
            Det som jag skulle vilja veta är dels om statsministern bedömer
            det som sannolikt att detta strategidokument om hållbar utveckling
            kommer att antas i nuvarande skick i Göteborg, dels om han själv
            är beredd att aktivt driva samma politiska linje här hemma t.ex.
            när det gäller omfattande satsningar på järnväg.
          </note>
          <note>
            Sedan har vi Irlands nej till Nicefördraget, som väl rimligen
            innebär att det faller eftersom det måste ratificeras av alla
            EU-länder för att gälla. Jag förstår att denna heta potatis kommer
            att vara en huvudfråga i Göteborg, och jag vill fråga statsministern:
            Varför inte ta initiativ till att kasta Nicefördraget i papperskorgen
            och i stället dra i gång en helt annan process som syftar till
            en alleuropeisk samarbetslösning, som går i takt med folkviljan
            och som förenar behovet av viss överstatlig beslutskraft med respekt
            för mångfald och nationellt, regionalt och lokalt självbestämmande?
          </note>
          <note>
            Kan vi lita på att det irländska folkets demokratiska beslut
            respekteras fullt ut och att EU-fördragets regler om hur nya fördrag
            och fördragsändringar ska beslutas om, dvs. enhälligt av EU:s
            samtliga medlemsstater, följs till punkt och pricka? Kan vi lita
            på att Nicefördraget därför slutgiltigt är förkastat i och med
            Irlands nej, och att inga försök kommer att göras för att kringgå
            det irländska folkets beslut?
          </note>
          <note>
            Kan vi som en konsekvens av det hoppas på att arbetet med att
            utforma en lämplig samarbetsstruktur för världsdelen Europa, där
            samtliga drygt 40 europeiska stater ska kunna medverka på lika
            villkor, tillåts börja om från en annan ända än Nicefördraget?
          </note>
          <note>
            Kan Sverige som ordförandeland ta upp det som en huvudpunkt på
            toppmötet i Göteborg?
          </note>
          <note>
            (Applåder)
          </note>
          <note>
            Anf. 109 Statsminister GÖRAN PERS-
          </note>
          <note>
            SON (s) replik:
          </note>
          <note>
            Herr talman! Jag tror att jag har svarat på frågan förut - till
            Gudrun Schyman i replikväxlingen med henne. Det irländska folkets
            beslut kan det bara överpröva självt. Som Matz Hammarström tolkar
            fördraget gör jag det också, och det är därför en motgång för
            oss som vill ha en utvidgning av EU. Utvidgningen står ju inte
            precis runt hörnet, även om vi är inne i en kritisk fas och driver
            på den. Jag tror alltså att det vore utomordentligt dumt att nu
            dra i väg och säga: Nu kastar vi hela projektet överbord och tar
            fram någonting annat - något slags alleuropeisk samarbetslösning.
          </note>
          <note>
            Det kan möjligen fungera i en diskussionsklubb en kväll, men
            jag kan försäkra Matz Hammarström att om detta skulle göras till
            praktiskt politik under det svenska ordförandeskapet så skulle
            vi totalt haverera. Dessutom har jag väldigt svårt att se vad
            det egentligen är som Matz Hammarström förespråkar.
          </note>
          <note>
            Vi har den europeiska unionen med alla dess förtjänster och några
            brister. Den kan förbättras och den ska utvidgas. Vi tänker se
            till att vi kommer dit. Vi ska driva det dithän, men vi behöver
            ha med oss det irländska folket. Jag är hoppfull om att så ska
            ske, men det är inte min uppgift att se till att så sker. Det
            måste irländarna själva hantera.
          </note>
          <note>
            Jag vet inte i dag hur långt vi kommer med miljöfrågorna i Göteborg.
            Vi ska driva på så gott vi kan.
          </note>
          <note>
            Jag har varit på rundresa till huvudstäderna nu. På de allra
            flesta ställena finns det en god uppslutning.
          </note>
          <note>
            Kommissionens rapport är bra, men den kom lite sent. Det är många
            konkreta förslag i rapporten som ska förankras, eftersom besluten
            även där fattas med enhällighet. Irland har lika mycket att säga
            till om som Tyskland eller Sverige när besluten ska fattas i den
            här frågan. Det är en finess med EU-samarbetet.
          </note>
          <note>
            Jag vågar inte föregripa detta. Vi tycker att det är ett bra
            papper. Vi ska se till så att det överlever Göteborg, om man säger
            så, att det går i den riktningen och att vi jobbar vidare i den
            processen. Exakt hur långt vi kommer i detaljerade beslut vet
            jag inte i dag.
          </note>
          <note type="speaker">
            Anf. 110 MATZ HAMMARSTRÖM (mp) replik:
          </note>
          <note>
            Herr talman! Statsministern säger att det är utvidgningen irländarna
            har sagt nej till. Men liksom
          </note>
          <note>
            Gudrun Schyman undrade förut, undrar jag också om det stämmer.
            Jag har snarare fått det intrycket att det man reagerat mot är
            den ökade militariseringen och de förändringar i federalistisk
            riktning som Nicefördraget innebär. Det är något som säkert hade
            stött på patrull också i Sverige om vi hade fått ha en folkomröstning
            här.
          </note>
          <note>
            Som jag ser det både kan och bör utvidgningsprocessen fortsätta.
            Nicefördraget har aldrig haft något konstitutionellt samband med
            utvidgningen.
          </note>
          <note>
            Om jag inte minns fel gjorde statsministern själv, vid ett möte
            med samtliga riksdagspartiers ledare några dagar före Nicemötet,
            en nedtoning av sambandet mellan Nicefördraget och utvidgningen.
            I stället betonades att Amsterdamfördraget uttryckligen ger utrymme
            för nya EU-medlemmar utan fördragsförändring. Såvitt jag vet beslutade
            väl också EU-
          </note>
          <note>
            ledarna tillsammans med företrädare för ansökarländerna redan
            dagen före själva EU-toppmötet i Nice att utvidgningen skulle
            fortgå med målet att nya medlemsländer skulle anslutas fr.o.m.
            slutet av 2002.
          </note>
          <note>
            Anf. 111 Statsminister GÖRAN PERS-
          </note>
          <note>
            SON (s) replik:
          </note>
          <note>
            Herr talman! Det handlar om ett fördrag som gör unionen redo
            att ta emot nya medlemmar. En union som förhoppningsvis snart
            kommer att bestå av 25
          </note>
          <note>
            medlemmar, kanske ännu fler, är ju en helt annan union än den
            som består av 15. Vi ska komma fram till beslut i en sådan union
            också. Vi ska rösta med majoritetsomröstning i en sådan union
            också. Då ska man veta hur röster fördelas och hur inflytande
            regleras. Allt sådant är basala förutsättningar för att utvidga
            unionen. Det står också i förtexten till Nicefördraget.
          </note>
          <note>
            Jag förstår mig inte på dem som tycker att det bara är att rycka
            på axlarna och säga att det var en protest mot militariseringen
            och gå vidare med utvidgningen ändå. Det är en helt felaktig politisk
            bedömning. Jag har varit med i hela processen. Jag vågar påstå
            att det är på det viset.
          </note>
          <note>
            Det är en motgång. Sedan får vi se hur länge den varar och om
            den kan hanteras. Men vi behöver Nicefördraget för att utvidga
            unionen. Det är så.
          </note>
          <note>
            Jag tycker också att unionen behöver nya medlemsstater för att
            utvecklas. Jag hoppas att vi kan skicka den signalen tydligt i
            Göteborg, men jag vet inte hur det går.
          </note>
          <note type="speaker">
            Anf. 112 MATZ HAMMARSTRÖM (mp) replik:
          </note>
          <note>
            Herr talman! Det var en annan fråga som jag också var inne på
            som jag tyvärr inte fick svar på. Jag vet inte om statsministern
            har lite tid kvar och kan utveckla den sedan. Det gällde detta
            med strategin för en hållbar utveckling. Vad jag förstod var det
            osäkert om den kunde antas. Jag skulle nog tolka det så, eftersom
            den var sent lagd på bordet. Det vore synd, för där finns det
            många goda idéer.
          </note>
          <note>
            Jag efterfrågar också statsministerns personliga inställning
            till en massiv satsning på järnvägsutbyggnad i Sverige. Nu står
            statsministern och läser någonting. Kan vi köra det vanliga med
            hand upp eller en nickning? Nej, det går inte, men statsministern
            får gärna återkomma i frågan om järnvägar om tid finnes.
          </note>
          <note type="speaker">
            Anf. 113 ALF SVENSSON (kd) replik:
          </note>
          <note>
            Herr talman! Jag ska ställa en mycket enkel fråga till Matz Hammarström.
            När EU:s miljödokument presenterades kom samma dag ett TT-meddelande
            i vilket Miljöpartiet sade att detta var ett sagolikt dokument.
            Det var fantastiskt fina skrivningar. Man var ense med dem till
            90 %. Det var ett vackert dokument som visade att EU kommit långt
            med frågorna i teorin. Var skulle ett sådant här dokument ha producerats
            i Hammarströms och Miljöpartiets värld - de vill ju egentligen
            inte ha EU - om inte EU hade funnits?
          </note>
          <note>
            Det måste ni ha funderat över.
          </note>
          <note type="speaker">
            Anf. 114 MATZ HAMMARSTRÖM (mp) replik:
          </note>
          <note>
            Herr talman! Det finns ett mycket enkelt svar på den frågan.
            I ett alleuropeiskt samarbete skulle man också kunna producera
            en sådan här skrift. Det är inte
          </note>
          <note>
            EU som är den enda möjliga lösningen för ett samarbete europeiska
            stater emellan.
          </note>
          <note type="speaker">
            Anf. 115 ALF SVENSSON (kd) replik:
          </note>
          <note>
            Herr talman! Det låter kanske illasinnat, men jag tror inte att
            Hammarström riktigt tror på detta själv.
          </note>
          <note>
            Om inte EU hade funnits hade vi fått uppfinna EU för att få till
            stånd den här typen av dokument.
          </note>
          <note type="speaker">
            Anf. 116 MATZ HAMMARSTRÖM (mp) replik:
          </note>
          <note>
            Herr talman! Men då, Alf Svensson, hade vi kanske uppfunnit ett
            annat EU än det vi har i dag. Vi hade kanske uppfunnit ett EU
            där man fokuserade på miljöfrågorna. Det skulle vara miljöfrågorna
            man jobbade med på överstatlig nivå. Man skulle inte ha överstatlig
            styrning på andra områden, där man inte bör ha det. Det skulle
            vara ett EU där man jobbar med miljön men inte har den militärallians
            som man nu bygger upp.
          </note>
          <note>
            När det gäller det här dokumentets sagolikhet är det viktigt
            att man nu vågar anta det i Göteborg, vilket statsministern har
            flaggat för inte alls är säkert.
          </note>
          <note>
            Dessutom är det viktigt att man vågar gå den väg som stakas ut
            i det här strategidokumentet också. Det är en lång väg mellan
            ord och handling i politiken. Det har vi fått bevittna åtskilliga
            gånger.
          </note>
          <note type="speaker">
            Anf. 117 LARS LEIJONBORG (fp) replik:
          </note>
          <note>
            Herr talman! Miljöpartiet hade ju en kongress som vi har följt
            med stort intresse i massmedierna. Den dominerades av de fundamentalistiska
            krafterna i
          </note>
          <note>
            Miljöpartiet. Ett av de beslut som fattades var att er ståndpunkt
            i Europafrågan formulerades så att ni vill upplösa Europeiska
            unionen. Samtidigt vill ni sitta på en annan stol, nämligen att
            ni vill vara positiva till utvidgningen. Men kan Matz Hammarström
            förstå att en del människor tycker att detta är egendomligt? Om
            man anser att Europeiska unionen bör upplösas, är det väl opraktiskt
            att man dessförinnan tar in ytterligare medlemmar? Skulle det
            inte vara ärligare att säga att eftersom ni är emot hela saken
            är ni också emot utvidgningen?
          </note>
          <note type="speaker">
            Anf. 118 MATZ HAMMARSTRÖM (mp) replik:
          </note>
          <note>
            Herr talman! Vi gröna i Sverige tycker inte att
          </note>
          <note>
            EU, som det ser ut i dag, är någonting som vi vill vara medlemmar
            i. Men vi är inte så förmätna att vi vill förhindra andra länder,
            som kanske vill vara med i denna union, att vara det. Det är upp
            till de enskilda länderna om de vill bli medlemmar i unionen vid
            en utvidgning.
          </note>
          <note>
            Vi fattade inte beslut om att vi ska eller vill upplösa unionen.
            Det som sades var att vi i ett längre perspektiv ser det som önskvärt
            att den upplöses. Vi kommer inte att aktivt driva på för en upplösning,
            men i och med att vi är kritiska till den form unionen har i dag
            är det fullt följdriktigt att anse att den formen av union inte
            bör fortleva.
          </note>
          <note type="speaker">
            Anf. 119 LARS LEIJONBORG (fp) replik:
          </note>
          <note>
            Herr talman! Matz Hammarström tog till passivformen, nämligen
            Europeiska unionen upplöses. Men någon måste ju upplösa Europeiska
            unionen om den finns. Miljöpartiets uppfattning är att den bör
            upplösas. Då blir det väl svårare att upplösa den om den har fler
            medlemmar än färre.
          </note>
          <note>
            Jag är passionerat för EU och EU:s utvidgning, så jag skulle
            väl inte tigga om att få fler utvidgningsmotståndare. Men jag
            tror att en del människor reagerar mot dubbelspelet. Om ni nu
            är emot, är det väl lika bra att ni står för det och att ni säger
            ärligt att ni inte heller tycker att fler ska komma med.
          </note>
          <note type="speaker">
            Anf. 120 MATZ HAMMARSTRÖM (mp) replik:
          </note>
          <note>
            Herr talman! Jag undrar om Lars Leijonborg på allvar menar att
            vi, Miljöpartiet i Sverige, ska bestämma hur ansökarländer ute
            i Europa ska göra, att vi ska säga till dem att vi inte tycker
            att de bör bli medlemmar. Det är väl upp till dem att avgöra.
          </note>
          <note>
            Sedan tror inte jag att det är så säkert att det blir svårare
            att upplösa unionen om den får fler medlemmar. Det är möjligt
            att den kommer att falla ihop av sin egen tyngd och av inre motsättningar.
          </note>
          <note>
            Anf. 121 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag valde medvetet att inte säga någonting i mitt
            första anförande om hur jag ser på det halvår vi snart lägger
            bakom oss när det gäller ordförandeskapet i den europeiska unionen.
          </note>
          <note>
            Jag sade heller ingenting om kommande dagars toppmöten i Göteborg.
            Jag ville ha en debatt, och det tror jag också att riksdagen vill
            ha, om inrikespolitik efter ett mycket spännande och utrikespolitiskt
            inriktat halvår.
          </note>
          <note>
            Vi vet inte hur vi så småningom kommer att beskriva det här halvåret.
            Vi vet inte hur toppmötet i
          </note>
          <note>
            Göteborg går. Men för Sverige har det betytt en chans. Dels har
            vi fått bidra till unionens utveckling, dels har vi skaffat oss
            erfarenheter.
          </note>
          <note>
            Jag tror att vi har visat en sak för svenska folket.
          </note>
          <note>
            Det är att det går att påverka. Mycket av debatten kring EU har
            varit av det slaget att man har beskrivit unionen som näst intill
            omöjlig att rubba. Bara för de riktigt stora länderna har det
            gått att puffa i en viss riktning. Vi har ändå med våra initiativ
            och med vår dagordning visat att det går att förändra unionen.
            Har man goda argument, arbetar man ihärdigt, håller man i och
            har man duktiga medarbetare går det att förändra.
          </note>
          <note>
            Man kan säga att den dagordning vi har arbetat efter har varit
            svensk: sysselsättning, miljöfrågor, öppenhet, utvidgning, handelspolitik.
            Visst, vi känner igen det och vi tycker om det. Men det är egentligen
            nu också ett uttryck för en europeisk mainstream, eller mittfåra,
            i politiken. Här ligger tyngdpunkten.
          </note>
          <note>
            Jag är särskilt glad för att vi klarade hem öppenhetsdiskussionen.
            Det var någonting som vi alla trodde att vi skulle misslyckas
            med. Det var också någonting som var oerhört tidspressat. Vi klarade
            öppenhetsbeslutet i EU mycket tack vare ett bra samarbete med
            Europaparlamentet, era kolleger i detta parlament. Det är jag
            glad för.
          </note>
          <note>
            Jag är också glad för att vi klarade hem beslutet om handelspolitiken
            gentemot de 48 fattigaste länderna. Vi har höga ambitioner när
            det gäller bistånd.
          </note>
          <note>
            Det ska vi fortsätta att ha. Men bistånd blir så ohyggligt mycket
            mer effektivt om det också kombineras med en generös handelspolitik.
            Everything but arms, som det heter. Det innebär att man öppnar
            upp hela handeln med de 48 sämst ställda länderna. Det är några
            undantag de första åren, men sedan är det helt öppet. Det är en
            fantastisk möjlighet.
          </note>
          <note>
            Vi har också klarat att beta av mycket svåra förhandlingskapitel
            i utvidgningen. Det som kommissionen satte upp för något år sedan
            som en tidtabell för utvidgningen var ambitiöst. Men vi har visat
            under det svenska ordförandeskapet att det också var realistiskt.
            Kommissionen säger att man ska kunna fullfölja förhandlingarna
            före utgången av år 2002. Jag tycker att vi har visat att det
            faktiskt är en realistisk bedömning. Vi har haft mycket svåra
            förhandlingar vad gäller arbetskraftens fria rörlighet. Jag pratade
            i morse med den polske premiärministern från flygplatsen i
          </note>
          <note>
            Amman. Han skickar signaler om att Polen nu är intresserat av
            att hitta något slags lösning när det gäller den fria rörligheten
            för arbetskraften ihop med oss före toppmötet. Också den frågan
            kommer vi kanske att hantera på ett sådant sätt att det kan beskrivas
            som en framgång.
          </note>
          <note>
            Jag hoppas också att det Matz Hammarström tog upp om miljöpolitiken
            är sådant om vilket vi efteråt kan säga: Det var i Göteborg som
            vi tog det första ordentliga steget mot en strategi för en hållbar
            utveckling inom EU.
          </note>
          <note>
            Jag kan förstå om Matz Hammarström jublar över papperet som har
            kommit från kommissionen. Det är ett mycket radikalt dokument.
            Det är framsynt, och det är kontroversiellt. Det är också god
            miljöpolitik därför att det tvingar oss att ändra vårt sätt att
            leva och bete oss om vi ska minska belastningen på den jord, den
            luft och det vatten som våra barn ska ärva så småningom. Vi kanske
            inte hinner förankra allt i tid, så att vi fattar alla beslut
            i Göteborg. Men processen hoppas jag vi kan säga startade i Göteborg.
          </note>
          <note>
            Vi har också under det svenska ordförandeskapet den fullständigt
            fantastiska situationen att vi kommer att ha suttit i kretsen
            av stats- och regeringschefer och fört direkta överläggningar
            med först Rysslands president och sedan USA:s president. Det har
            skett under svenskt ordförandeskap, ett litet lands ledning av
            unionen. Men det har varit de femton som har mött presidenterna
            för dessa två stora makter. Det har varit gemensamma ståndpunkter,
            gemensamma positioner.
          </note>
          <note>
            Så växer en utrikespolitik fram, informellt, inom unionen. Vi
            har kunnat bidra till den koreanska återföreningsprocessen genom
            egna initiativ. Vi kanske också kan bidra till utvecklingen i
            Mellanöstern.
          </note>
          <note>
            Det går att påverka om man tar initiativ. Det går genom den europeiska
            unionen att förändra den värld vi lever i. Jag vill inte tillbaka
            till en tid då Sverige stod ensamt och isolerat. Jag vill fullt
            ut fortsätta att arbeta för att utnyttja de resurser och de möjligheter
            som det politiska samarbetet inom EU har gett oss.
          </note>
          <note>
            Det har varit en fantastisk tid. Tack för allt stöd från kammaren.
            Jag önskar er verkligen en skön sommar.
          </note>
          <note>
            Tack ska ni ha.
          </note>
          <note>
            (Applåder)
          </note>
          <note type="speaker">
            Anf. 122 BO LUNDGREN (m) replik:
          </note>
          <note>
            Herr talman! Låt mig först rikta mig till Kammarkansliet och
            talmannen. Vi har ju gjort lite kompromisser på talmannens - inte
            den sittande, men talmannens - initiativ. Den här talarordningen
            är kanske inte den allra mest intressanta. Det var ju inte riktigt
            tänkt att statsministern skulle hålla avslutningsanförande utan
            inleda debatten just nu eftersom vi inte hade replik på det första
            anförandet. Men låt oss bortse från detta en sådan här härlig
            försommardag.
          </note>
          <note>
            Det finns skäl att ändå fundera på vad som döljs bakom den vackra
            blå himlen. Molnen på himlen är kanske inte så tydliga annat än
            i svensk ekonomi, inte bara för enskilda människor utan också
            för ekonomin i sin helhet. Det förvånar mig, med tanke på den
            tid statsministern har haft, att han inte har använt något av
            den för att resonera om de stora risker om ligger i den kronförsvagning
            vi har upplevt. Varje valutaförsämring för den svenska kronan
            innebär i realiteten en lönesänkning för Sveriges löntagare. Det
            innebär att inflationsrisken ökar och det innebär att vi i andra
            avseenden har sämre förutsättningar att få en bra utveckling när
            det gäller det svenska näringslivets omvandling.
          </note>
          <note>
            Möjligen skulle Göran Persson kunna lyssna på oss andra i debatten.
            Det skulle i varje fall se artigare ut.
          </note>
          <note>
            Riskerna med kronförsvagningen är nu så allvarliga att regeringen
            borde fundera kring var bristerna finns. En brist är avsaknaden
            av tillväxtpolitik. Göran
          </note>
          <note>
            Persson har ju präglat konjunkturteorin att det går som tåget
            oavsett vad vi gör, men så är det inte riktigt. Det saknas åtgärder
            från regeringen för att åstadkomma något som ger en högre genomsnittlig
            tillväxttakt. Euroanslutningen saknas.
          </note>
          <note>
            Till sist en fråga som statsministern ändå inte hade tänkt svara
            på, nämligen om fastighetsskatten: Hur kan en socialdemokratisk
            regering tvinga pensionärer och andra bort från sitt boende? Det
            är en skam, och det är omoraliskt och orättfärdigt. Fastighetsskatten
            måste slopas.
          </note>
          <note>
            (Applåder)
          </note>
          <note type="speaker">
            Anf. 123 ALF SVENSSON (kd) replik:
          </note>
          <note>
            Herr talman! Låt mig önska statsministern all framgång under
            Göteborgsmötet. Man kan fråga sig med vilken kraft Europa skulle
            ha kunnat agera i
          </note>
          <note>
            Mellanösternkonflikten, om Europa inte varit samlat.
          </note>
          <note>
            Vi måste tillstå att konflikter i dag och i framtiden inte kommer
            att kunna isoleras geografiskt, ekonomiskt och miljömässigt. Var
            rak nu, Göran Persson, i kommunicerandet med grupper som kommer
            till
          </note>
          <note>
            Göteborg och som tror att det går att stoppa globalisering och
            internationalisering, och förklara entydigt att det är med EU
            i ryggen som Sveriges statsminister kunnat tala klarspråk, så
            att parterna lyssnat!
          </note>
          <note>
            Vi har allesammans all anledning att i större utsträckning än
            vad vi hittills gjort sprida information om att EU är en nödvändighet
            i dagens Europa och i den globala situation och utveckling som
            gäller. För närvarande är Mellanöstern i våra tankar, och vi hoppas
            innerligt att Göteborgsmötet, där företrädare för
          </note>
          <note>
            EU och USA samlas, ska kunna få till stånd fredsförhandlingarna
            igen.
          </note>
          <note>
            Vi har en lång rad andra uppgifter av den mest allvarliga karaktär
            i Europa att gemensamt ta oss an.
          </note>
          <note>
            Många miljoner barn i vår världsdel far oerhört illa.
          </note>
          <note>
            Det bedrivs en handel med barn och kvinnor i vår världsdel. Tragedierna
            är många inte långt ifrån oss här i Riksdagshuset. Narkotikan
            flödar. Kriminalitet och maffiametoder sprider sig. Jag tror att
            det är nödvändigt att vi inser att det bara är tillsammans som
            vi kan bygga ett bättre Europa.
          </note>
          <note>
            Herr talman! Jag ber att få önska statsministern, regeringen,
            riksdagsledamöterna, Kammarkansliet och er alla en riktigt trevlig
            sommar.
          </note>
          <note>
            (Applåder)
          </note>
          <note type="speaker">
            Anf. 124 LENA EK (c) replik:
          </note>
          <note>
            Herr talman! Dagens partiledardebatt avslutas nu i den internationella
            solidaritetens namn med en slutsummering av ordförandeskapet.
            Jag kan hålla med statsministern om att mycket har gått rätt väg
            under det här halvåret. Det är roligt att kunna konstatera det.
          </note>
          <note>
            Samtidigt kan jag också notera att Sverige på några områden har
            försummat att utnyttja sin roll och den plattform som ordförandeskapet
            ger.
          </note>
          <note>
            Det handlar om den ganska livliga debatt som vi har fört i Sverige,
            även i den här kammaren, om de internationella kapitalrörelserna
            och betydelsen av globaliseringen på detta område. Det är ju en
            fråga som engagerar ungdomar väldigt mycket, men inte bara ungdomar.
            Också t.ex. den mycket äldre ärkebiskopen har engagerat sig i
            den här diskussionen.
          </note>
          <note>
            Det är synd att behöva konstatera att Sverige som ordförandeland
            inte har sett till att vi fått ett samordnat agerande i Världsbanken
            och Valutafonden, där
          </note>
          <note>
            Sverige agerar inom de valkretsar som finns, nämligen tillsammans
            med de baltiska staterna, men där
          </note>
          <note>
            EU inte samlat tagit något grepp för att föra utvecklingen framåt
            när det gäller den internationella finansiella strukturen och
            när det gäller skuldavskrivningen till förmån för de fattiga länderna.
            Men det som inte har gjorts till i dag kan ju göras i morgon,
            åtminstone om man inte tar till samma strategi som när det gäller
            infrastrukturpropositionen, för då får vi kanske vänta på detta.
          </note>
          <note>
            Ett annat område som har betonats bl.a. av Rädda
          </note>
          <note>
            Barnen och andra stora frivilligorganisationer är barns rättigheter
            i EU-arbetet. Portalparagrafen i barnkonventionen har inte förts
            in i EU-materialet på det sätt som vi önskat i de första diskussionerna
            inför ordförandeskapet.
          </note>
          <note>
            Allra sist vill jag peka på den betydelse som president Bush
            har när det gäller inställningen till de frivilligorganisationer
            som bekämpar hiv och aids runtom i utvecklingsländerna. Rätt tillfälle
            att tala med den mycket mäktige amerikanske presidenten om detta
            är på Göteborgsmötet. Många människor världen över hoppas att
            det ska bli en diskussion som löser den konflikten.
          </note>
          <note>
            Till slut vill också jag önska alla ledamöter och även statsministern
            en trevlig sommar.
          </note>
          <note type="speaker">
            Anf. 125 LARS LEIJONBORG (fp) replik:
          </note>
          <note>
            Herr talman! Statsministern ser förvånansvärt pigg ut med tanke
            på hans arbetsschema, men det är ju Göran Perssons bästa gren
            att alltid verka glad och förtröstansfull hur läget än är. Han
            har också utvecklat en teknik att i intervjuer berätta om hur
            förfärligt tungt det var ett par år tidigare. Jag har funderat
            lite på hur Göran Persson kommer att skriva om den här tiden om
            ett par år. Då tror jag att det kommer att låta så här:
          </note>
          <note>
            "Slutet av våren 2001 var tung. Jag var trött efter ordförandeskapet.
            Kurvorna i ekonomin pekade fel.
          </note>
          <note>
            Kronan var rekordsvag. Men vi var som handlingsförlamade. Regeringsunderlaget
            höll på att rämna, och jag brottades ständigt med frågan om vi
            skulle bryta med Miljöpartiet men kom inte till något beslut.
          </note>
          <note>
            Jag kände att några av fackministrarna var oacceptabelt svaga
            men hade inte ork att ta itu med det. Jag kände att en förlust
            av regeringsmakten blev allt troligare."
          </note>
          <note>
            Så tror jag att Göran Persson kommer att skriva.
          </note>
          <note>
            Det är också min syn på hur det politiska läget egentligen är.
          </note>
          <note>
            Min recension av ordförandeskapet vill jag vänta med tills det
            är avslutat. Så länge det pågår ska vi på allt sätt sluta upp
            bakom de svenska ansträngningarna att göra det så bra som möjligt,
            men efter det kommer inrikespolitiken att tränga sig på, och då
            har den här debatten givit en försmak om vad som är att vänta.
          </note>
          <note>
            Ni måste läsa på mycket bättre om Stockholm än vad ni har gjort.
            Era faktauppgifter är fullständigt felaktiga. Regimen i Stockholm
            satsar kraftfullt, och det som pågår där är inte ett moderat systemskifte
            utan ett socialliberalt systemskifte. Det ska vi försvara, och
            vi ska också visa hur det på många sätt skulle kunna bli bra för
            hela Sverige.
          </note>
          <note>
            (Applåder)
          </note>
          <note type="speaker">
            Anf. 126 BO LUNDGREN (m):
          </note>
          <note>
            Herr talman! Låt också mig ta tillfället i akt att önska alla
            en trevlig sommar och hoppas att det moderata-socialliberala systemskiftet
            verkligen ska komma att prägla hela landet.
          </note>
          <note type="speaker">
            Anf. 127 ALF SVENSSON (kd):
          </note>
          <note>
            Herr talman! Jag har begärt ordet för att understryka att det
            i så fall också är kristdemokratiskt.
          </note>
          <note type="speaker">
            Anf. 128 MATZ HAMMARSTRÖM (mp):
          </note>
          <note>
            Herr talman! Den som spar han har.
          </note>
          <note>
            Låt mig inleda med att kommentera en nyhet som nått mig i dag.
            Tydligen har ett stort antal buräggsproducenter begärt ytterligare
            sju års dispens med att leva upp till vår djurskyddslagstiftning.
            Det är rätt otroligt. De har redan haft dispens i 14 år med att
            leva upp till den lag som vi stiftat. De vill fortsätta att hålla
            hönorna instängda i gallerburar där de inte ser dagens ljus och
            inte har någon möjlighet till ett naturligt beteende. Bättre lösningar
            finns, men branschen hänvisar till att investeringen skulle vara
            för dyr.
          </note>
          <note>
            Jag förutsätter att fortsatt dispens inte kommer att beviljas.
            Det är fullständigt löjeväckande att besluta om en skärpning för
            att förbättra djurens villkor och sedan ge dispens för fortsatt
            pina i mer än 20 år.
          </note>
          <note>
            Jag skulle också vilja använda talartiden till att blicka lite
            framåt. Vi har ju här talat om den kommande helgen i Göteborg
            men nästa år är ett viktigt år för det internationella miljöarbetet.
            Redan nu pågår förberedelserna för den världskonferens om hållbar
            utveckling som ska hållas i Johannesburg. Konferensen kallas också
            för Rio +10, eftersom den innebär en uppföljning tio år efter
            det stora miljömötet i Rio de
          </note>
          <note>
            Janeiro år 1992. Från Miljöpartiets sida vill jag redovisa sex
            frågor som vi vill att regeringen ska arbeta för att få upp på
            dagordningen i Johannesburg. Vi anser att det är nödvändigt att
          </note>
          <note>
            1. motverka klimatförändringar, bl.a. genom att införa en global
            skatt på flygbränsle,
          </note>
          <note>
            2. förbättra den globala miljöstyrningen genom en ny miljöorganisation
            inom FN, ett slags motvikt till Världshandelsorganisationen, WTO,
          </note>
          <note>
            3. jobba för införandet av en Tobinskatt - en skatt på internationella
            valutatransaktioner - och att lätta skuldbördan för utvecklingsländerna,
          </note>
          <note>
            4. på allvar ta itu med de ohållbara produktionsoch konsumtionsmönstren
            i vår del av världen, i synnerhet vad gäller energi och transporter,
          </note>
          <note>
            5. hejda skogsskövlingen - såväl regnskog som tempererad skog
            i t.ex. södra Chile och Argentina hotas av omfattande avverkning;
            Sverige och EU bör ta initiativ till ett verkningsfullt internationellt
            skogsskydd för att skydda såväl den biologiska mångfalden som
            den viktiga koldioxidsänka som de här skogarna utgör, och
          </note>
          <note>
            6. minska kemikaliespridningen - som ett resultat av den ökade
            världshandeln sprids ju kemikalier över hela världen; till världskonferensen
            bör tillräckligt många ha skrivit under det POP-
          </note>
          <note>
            fördrag som undertecknades i Stockholm så att detta kan träda
            i kraft.
          </note>
          <note>
            Sverige bör ta ett globalt initiativ för att stärka regelverken
            kring den globala kemikalieanvändningen och motverka att kemiska
            produkter som är förbjudna i väst säljs till och används i syd.
          </note>
          <note>
            Det är, herr talman, viktigt att den svenska regeringen kommer
            till Johannesburg med angelägna förslag och driver dem hårt. För
            att vi ska kunna få en hållbar utveckling måste vi utrota fattigdomen,
            hejda de globala klimatförändringarna och förändra de ohållbara
            produktions- och konsumtionsmönster som råder i den rika delen
            av världen.
          </note>
          <note>
            I EU:s strategi för en hållbar utveckling efterfrågas en ny politisk
            dagordning. Det är vi gröna som står för den. För framtiden, för
            det radikala ifrågasättandet och för den nödvändiga omorienteringen
            behövs Miljöpartiet i Sveriges riksdag.
          </note>
          <note>
            För att klara miljömålen och i synnerhet problemet med de höga
            och ökande koldioxidutsläppen krävs dels en radikal klimatpolitisk
            proposition som inte väjer för verksamma åtgärder, dels en infrastrukturproposition
            som innebär en massiv satsning på järnvägen i syfte att föra över
            både personoch godstrafik från väg till järnväg. Järnvägssatsningarna
            krävs inte bara för miljöns skull, utan de är centrala också i
            ett regionalpolitiskt perspektiv för att förbättra pendlingsmöjligheterna
            och skapa större arbetsmarknadsregioner.
          </note>
          <note>
            Därför är det mycket lämpligt att också den regionalpolitiska
            propositionen nu är på gång. Vi har alltså en spännande politisk
            höst att se fram emot.
          </note>
          <note>
            Glad sommar!
          </note>
          <note>
            (Applåder)
          </note>
          <note>
            Partiledardebatten var härmed avslutad.
          </note>
          <note>
            11 § (forts. från 9 §) Ändring i läns- och landstingsindelningen
            (forts. BoU13)
          </note>
          <note type="speaker">
            Anf. 129 GÖRAN MAGNUSSON (s):
          </note>
          <note>
            Herr talman! I och för sig är det trist att så många lämnar kammaren
            nu när vi ska diskutera en viktig demokratisk fråga men jag förstår
            att ledamöterna också har annat att tänka på.
          </note>
          <note>
            Den här frågan är inte ny i år och var det inte heller i fjol
            eller i förfjol, utan den har levt i Heby kommun egentligen sedan
            Heby kommun bildades och placerades i Västmanlands län. Egentligen
            har ju delar av kommunen hela tiden tyckt att man i stället borde
            tillhöra Uppsala län. Vi som har varit med i svängarna några år
            har också upplevt denna diskussion en lång följd av år.
          </note>
          <note>
            Herr talman! Per Lager har nu lämnat kammaren men jag skulle
            vilja fråga honom och de fyra borgerliga partiernas företrädare,
            som för ett par månader sedan mycket kraftfullt förklarade att
            regeringsbeslutet om att Heby ska kvarstanna i Västmanland skulle
            kastas över ända genom ett lagstiftningsarbete i riksdagen: Vart
            har det lagstiftningsarbetet tagit vägen?
          </note>
          <note>
            Vad vi nu har som förslag här är ett harmlöst tillkännagivande
            till regeringen om att utskottet i brödtexten har anfört vissa
            ståndpunkter. Intressant att veta är om utskottsföreträdarna -
            ordföranden saknas
          </note>
          <note>
            - har uppfattningen att det här är ett imperativ till regeringen
            - om Heby kommun gör en ny framställning, då ska denna bifallas.
            Om detta är ett sådant imperativ är det, enligt min mening, inte
            förenligt med de principer som borde prägla kammararbetet.
          </note>
          <note>
            Är det inte ett sådant imperativ, ja, då är det i praktiken fråga
            om en nullitet - om ingenting - som inte någon behöver ta hänsyn
            till. Det vore intressant att få den frågan utredd innan kammaren
            går till beslut.
          </note>
          <note>
            Det vore också intressant att få veta varför företrädarna för
            majoriteten i utskottet vid redovisningen av resultatet av folkomröstningen
            konstaterar att nästan 60 %, 6 av 10, har röstat för detta. Varför
            redovisas inte i demokratins intresse det som är kvar?
          </note>
          <note>
            Nästan 4 av 10 i Heby vill ju inte byta län. Det har väl också
            en viss betydelse, åtminstone för de partier som i andra sammanhang
            så kraftfullt brukar hävda att minoritetshänsyn ska tas.
          </note>
          <note>
            I den tänkta lagstiftning som utskottsmajoriteten skisserar finns
            det många ganska kuriösa bestämningar. Bl.a. ska Kammarkollegiet
            få den avgörande rollen här men framför allt får man i Kammarkollegiet
            eller i regeringen inte ta hänsyn till om det i en kommundel är
            en kraftig koncentration av nej-röster eller, omvänt, av ja-röster,
            utan det är bara totalresultatet som ska räknas. Det är ju en
            anpassning direkt till
          </note>
          <note>
            Hebys förhållanden därför att där är det skillnad mellan den
            ena och den andra sidan av länsgränsen, det s.k. krondiket. Väster
            om krondiket vill man vara kvar i Västmanland, och öster om krondiket
            vill man gå över till Uppsala. Det är precis det förhållandet,
            alltså att opinionen är splittrad, som jag bedömer att också regeringen
            har tagit hänsyn till.
          </note>
          <note>
            Får jag, herr talman, också peka på sättet att resonera. Man
            hävdar att Uppsala landsting och länsstyrelse säger ja, vilket
            har mycket stor betydelse för det här. I Västmanland däremot har
            det, sägs det, ingen större betydelse därför att där är man oenig.
            Där gäller inte längre majoritetsprincipen eftersom man är lika
            oenig i landstinget och i länsstyrelsen som vid folkomröstningen.
            Men varför ska deras ståndpunkter så att säga spelas ned till
            intet värde bara därför att man har röstat om sin ståndpunkt?
          </note>
          <note>
            Det sägs och skrivs att Kommunförbundet har en ståndpunkt i frågan.
            Jag skulle vilja få den redovisad.
          </note>
          <note>
            Jag har undersökt detta men har inte kommit fram till att Kommunförbundet
            har någon uppfattning om till vilket län Heby ska höra.
          </note>
          <note>
            Allra sist, herr talman, måste jag konstatera att vad majoriteten
            nu försöker få riksdagen att uttala är att regeringen ska besluta
            att bifalla en ansökan från
          </note>
          <note>
            Heby kommun.
          </note>
          <note>
            Då ska man förstå den nuvarande lagstiftningen som om den skulle
            vara ändrad på det sätt som utskottsmajoriteten vill att en utredning
            ska lägga fram förslag om. Regeringen ska alltså åläggas att följa
            utskottsmajoritetens tänkta förslag till förändrad lagstiftning.
            Jag uppfattar det som en väldig innovation på lagstiftningsområdet
            och tycker att man borde från utskottsmajoriteten verkligen fundera
            över om det här ska ställas under proposition och röstas om. Jag
            kunde åtminstone få hoppas att en och annan konstitutionellt intresserad
            i konstitutionsutskott eller i andra utskott av denna kammare
            antingen avstår eller röstar nej till förslaget. För min del kommer
            jag att stödja reservationen, vilken jag yrkar bifall till.
          </note>
          <note type="speaker">
            Anf. 130 CARL-ERIK SKÅRMAN (m) replik:
          </note>
          <note>
            Fru talman! Varför vill inte majoriteten dela kommunen? frågar
            konstitutionsutskottets vice ordförande. Det har inte kommit någon
            begäran från kommunen om att den ska delas. Det har kommit en
            begäran från kommunen om att den ska tillföras Uppsala län. Det
            finns i kommunstyrelsen sympatier för detta.
          </note>
          <note>
            Samtliga har ställt sig bakom det. De stöder sig på en folkomröstning
            som ändå har givit ett ganska tydligt utslag.
          </note>
          <note>
            Det var ett harmlöst uttalande, en harmlös språkmyt ut i luften,
            sade talaren. Man kan fråga sig vad det kan innebära när konstitutionsutskottets
            vice ordförande säger att ett uttalande från riksdagen är en nullitet
            som ingen behöver bry sig någonting om. I
          </note>
          <note>
            det här fallet är riksdagens uppfattning, om den följer utskottets
            förslag, väldigt klar. Men den uttrycks i form i en begäran om
            en utredning som ska klara ut huruvida där finns några i dag icke
            skönjbara skäl för att inte följa den inställningen. I grunden
            ligger ändå att såväl politiskt i form om en folkomröstning och
            riksdagens uppfattning som sakligt i form av Kammarkollegiets
            utredning talar i fallet Heby saken väldigt entydigt i en och
            samma riktning. För övrigt är det en generell lagstiftning som
            begärs av utskottets majoritet.
          </note>
          <note type="speaker">
            Anf. 131 GÖRAN MAGNUSSON (s) replik:
          </note>
          <note>
            Fru talman! Jag har förstått att det är en generell lagstiftning
            som begärs. Det som är kuriöst i den här framställningen till
            kammaren är att den lagstiftning som begärs också ska gälla i
            samma ögonblick som den begärs. Det är det som är mycket märkligt.
          </note>
          <note>
            Jag förespråkar ingen delning av kommunen, jag tycker att det
            i första hand är en fråga för kommunen.
          </note>
          <note>
            Jag har ingen anledning att ha någon uppfattning om detta. Jag
            pekade bara på att opinionen i kommunen är delad ur geografisk
            synpunkt, och det kan man väl ha anledning att ta hänsyn till.
          </note>
          <note>
            Jag skulle vilja fråga Carl-Erik Skårman vilken ställning tillkännagivandet
            har ur konstitutionell synpunkt. Det vore bra om Carl-Erik Skårman
            redde ut detta. Min fråga är: Är regeringen bunden av det uttalande
            som Carl-Erik Skårman och majoriteten här vill ha? Ur konstitutionell
            synpunkt har naturligtvis alla riksdagsbeslut sin tyngd och sin
            betydelse, men riksdagsordningen och regeringsformen känner inte
            till att riksdagen skulle regera genom uttalanden. Det är ju genom
            lagstiftning och konkreta beslut som riksdagen kan påverka tillvaron.
            Det är regeringen som har att handlägga den här typen av förvaltningsärenden.
            Den möjligen konstitutionella konflikten gäller frågeställningen
            om riksdagen kan ålägga regeringen att i ett visst förvaltningsärende
            fatta ett visst beslut. Det är det som jag menar att majoriteten
            försöker sig på, om än maskerat genom en hänvisning till brödtexten.
          </note>
          <note type="speaker">
            Anf. 132 CARL-ERIK SKÅRMAN (m) replik:
          </note>
          <note>
            Fru talman! Göran Magnusson känner väl till, liksom kammarens
            övriga ledamöter, att ett tillkännagivande anses kräva regeringens
            återkomst till riksdagen och förklaring till varför man inte följer
            tillkännagivandet om man inte gör det. Det är den formella praxis
            som gäller.
          </note>
          <note>
            I det här fallet är det dessutom så att om t.ex. Heby kommun
            skulle återkomma med en ansökan finns det redan en utredning som
            säger att det sakligt sett är riktigt att föra Heby kommun till
            Uppsala län, och dessutom vidimerar det politiska uttalanden från
            snart sagt landets alla beslutande instanser på att detta är en
            uppfattning som man delar. I det fallet borde det inte vara någon
            svårighet för regeringen att följa den intention som finns i majoritetens
            ställningstagande.
          </note>
          <note type="speaker">
            Anf. 133 GÖRAN MAGNUSSON (s) replik:
          </note>
          <note>
            Fru talman! Hanteringen av tillkännagivanden kan möjligen diskuteras,
            men det är riktigt att regeringen ska reagera på ett tillkännagivande,
            i varje fall ett tillkännagivande av konkret innehåll. I det här
            fallet innehåller tillkännagivandet dels uppfattningen om att
            man vill ha en utredning av den relevanta lagstiftningen. Det
            är okontroversiellt i sig, som jag ser det, det kan man gott göra.
          </note>
          <note>
            Den intressanta frågan är om Carl-Erik Skårman anser att regeringen
            är bunden av det tillkännagivande som här finns beträffande Hebys
            länstillhörighet.
          </note>
          <note>
            Anser man att det här är ett riksdagsbeslut om att regeringen
            ska fatta ett beslut om att Heby kommun ska tillhöra ett annat
            län än vad man för närvarande gör tycker jag att det är ett mycket
            märkligt sätt för riksdagen att lägga sig i regeringens förvaltningsbeslut.
          </note>
          <note>
            Anser Carl-Erik Skårman att det beslut som regeringen fattade
            om Hebys länstillhörighet strider mot gällande lagstiftning?
          </note>
          <note type="speaker">
            Anf. 134 ANNELIE ENOCHSON (kd) replik:
          </note>
          <note>
            Fru talman! Precis när jag kom in i kammaren hörde jag Göran
            Magnusson referera till Kommunförbundet. Då förmodade jag att
            det var det som jag pratade om. Kammarkollegiet gav ett uppdrag
            till
          </note>
          <note>
            Svenska Kommunförbundet att titta igenom vad det innebär att
            ändra landstingstillhörighet. Här skrivs mycket klart att det
            inte finns några ekonomiska hinder för att byta landsting, medan
            man i regeringens nej när det gäller Heby kommun just anför ekonomin
            som ett skäl och hänvisar till att Sala lasarett kommer att läggas
            ned. Där har Svenska Kommunförbundet en annan uppfattning.
          </note>
          <note>
            Jag vill därför fråga Göran Magnusson om han anser att det här
            med ekonomin verkligen är ett så starkt skäl för att man inte
            ska låta Heby kommun byta länstillhörighet. Sedan har jag också
            en annan fråga till Göran Magnusson. Det betänkande som vi har
            skrivit har kommit till av att vi upplever att det har skett saker
            som inte är så bra. Här finns alltså en folkmajoritet för att
            byta län. I det här betänkandet menar vi att man ska ta särskild
            hänsyn till folkets vilja. Jag undrar om socialdemokraterna och
            Göran
          </note>
          <note>
            Magnusson stöder detta att man i ett majoritetsbeslut ska ta
            särskild hänsyn till folket. När det gäller Torslanda kommun hade
            ni också en annan uppfattning.
          </note>
          <note>
            Det gäller tydligen även här.
          </note>
          <note type="speaker">
            Anf. 135 GÖRAN MAGNUSSON (s) replik:
          </note>
          <note>
            Fru talman! När det gäller Torslanda kommun hade Göteborgs kommun
            den inställningen att man inte ville att Torslanda bröt sig ur.
            Det var en uppfattning som även Miljöpartiet i Göteborgs kommun
            delade.
          </note>
          <note>
            Frågan om Svenska Kommunförbundet är väl inte så mycket att diskutera
            i sig. Det är bara ett tecken på att man är slarvig med uppgifterna.
            Det var en tjänsteman på Svenska Kommunförbundet som på konsultbasis
            utredde frågan åt Kammarkollegiet. Svenska
          </note>
          <note>
            Kommunförbundet har över huvud taget inte intagit någon ståndpunkt
            i den här frågan. Det är det som jag försöker peka på. Man försöker
            här få större tyngd i utredningen än vad den faktiskt har.
          </note>
          <note>
            Sedan kan man ju alltid diskutera om man ska folkomrösta om länstillhörighet.
            Vilka ska då delta i en sådan folkomröstning? Ska salaborna i
            det här fallet delta? Eller är det bara hebyborna, som är berörda
            av frågan, som ska delta?
          </note>
          <note>
            Ska man tillmäta folkomröstningar stor betydelse måste man också
            diskutera under vilka förutsättningar de kan komma till, hur frågorna
            ska formuleras, vem som ska finansiera kampanjmaterial och annat.
            Det finns en rad frågor av den här typen. Det som man ska komma
            ihåg när man diskuterar denna fråga är ju att folkomröstningen
            är utlyst av en församling som inte har behörighet att fatta beslut
            i frågan. Det är den grundläggande biten.
          </note>
          <note>
            Jag uppfattar det också så att utskottsmajoriteten inte heller
            är så intresserad av folkomröstningar i fortsättningen. Man föreställer
            sig att det inte ska behövas folkomröstningar. Men i grunden är
            det så att om det finns ett beslut om att det ska hållas en folkomröstning
            ska resultatet naturligtvis respekteras.
          </note>
          <note>
            Men här ska det ju vara ett entydigt resultat, enligt utskottsmajoriteten.
            Tydligen är 58 % mot 40 % eller
          </note>
          <note>
            42 %, eller vad det nu var, ett entydigt resultat. Det kan man
            väl också diskutera.
          </note>
          <note type="speaker">
            Anf. 136 ANNELIE ENOCHSON (kd) replik:
          </note>
          <note>
            Fru talman! Vi har fortfarande majoritetsbeslut i
          </note>
          <note>
            Sverige, och 57,7 % är en majoritet.
          </note>
          <note>
            I beredningen av ärenden - det var Kammarkollegiet som enligt
            indelningslagen beredde ärendet -
          </note>
          <note>
            tillfrågade man länsstyrelsen och landstinget om man skulle utreda
            frågan. Det var alltså inte bara folkomröstningen som låg till
            grund. Då svarade länsstyrelsen och Landstinget i Uppsala län
            att man tillstyrkte en utredning där Svenska Kommunförbudet utgör
            en del av denna utredning. Det var alltså på Kammarkollegiets
            uppdrag som man gjorde denna utredning.
          </note>
          <note>
            Däremot avstyrkte Västmanlands län utredningen, men man var inte
            enhällig. Svenska Kommunförbundet kommer alltså ändå in här.
          </note>
          <note>
            Jag hade tyckt att det hade varit positivt om socialdemokraterna
            hade ställt sig bakom betänkandet och sagt att de är för demokrati
            och att de tycker att folket ska ha möjlighet att påverka på det
            sätt som man har gjort i Demokratiutredningen som enhälligt har
            ställt sig bakom det här. Det hade varit roligt om man även här
            i kammaren enigt hade ställt sig bakom detta.
          </note>
          <note type="speaker">
            Anf. 137 GÖRAN MAGNUSSON (s) replik:
          </note>
          <note>
            Fru talman! Majoritetsbeslut gäller, säger Annelie
          </note>
          <note>
            Enochson, för folkomröstningsresultatet. Men besluten i Västmanlands
            läns landsting och i länsstyrelsen där är inte lika mycket värda
            därför att de inte var eniga. Men här gäller väl också majoritetsbeslutet.
          </note>
          <note>
            Majoritet som majoritet, är det inte på det sättet?
          </note>
          <note>
            När det gäller Svenska Kommunförbundet vill jag inte längre uppehålla
            mig vid vad som egentligen är en definitionsfråga. Det vore bättre
            om Annelie
          </note>
          <note>
            Enochson klev av den frågan och konstaterade att
          </note>
          <note>
            Kommunförbundet som sådant har ingen uppfattning i saken. Det
            är den väsentliga ståndpunkten.
          </note>
          <note>
            Socialdemokraterna är naturligtvis beredda att respektera folkomröstningsresultat.
            Det har vi ju gjort i alla sammanhang. Men man måste också komma
            ihåg under vilka förutsättningar folkomröstningarna har ägt rum,
            vad de har handlat om och på vilket sätt de har lagts upp. Det
            finns kanske inte så förfärligt mycket att invända mot den här
            folkomröstningen, men det är ju inte tänkt i indelningslagstiftningen
            att det är folkomröstningen som ska vara det avgörande, utan det
            är regeringen, som enligt en av riksdagen stiftad lag, har att
            göra en total sammanvägning i varje enskild fråga.
          </note>
          <note>
            Nu har inte Annelie Enochson möjlighet att svara, men min fråga
            till henne är: Anser Annelie Enochson att regeringen har brutit
            mot den lagstiftning som för närvarande gäller på indelningsområdet?
          </note>
          <note type="speaker">
            Anf. 138 PER BILL (m):
          </note>
          <note>
            Fru talman! Till att börja med vill jag med glädje yrka bifall
            till förslaget i bostadsutskottets betänkande och avslag på reservationen.
          </note>
          <note>
            När 57,7 % i valet 1998 sade ja till ett länsbyte var vi många
            som blev glada. Vi trodde att det skulle bli ett snabbt länsbyte.
            Nästan 60 % av folket hade sagt ja till ett länsbyte. Det tycker
            jag är en mycket stor majoritet.
          </note>
          <note>
            För mig kändes det extra roligt eftersom jag hade motionerat
            i den här frågan redan innan folkomröstningen och sagt att oavsett
            vad man kom fram till borde folkviljan respekteras.
          </note>
          <note>
            Sedan har jag tyvärr tvingats motionera gång på gång under den
            här mandatperioden för att man skulle följa folkomröstningsresultatet
            och för att ärendet skulle hanteras snabbt. Så har tyvärr inte
            skett.
          </note>
          <note>
            Nej, regeringen har segdragit på frågan i två och ett halvt år.
            I april kom ett för många mycket oväntat nej. Man struntade i
            folkomröstningsresultatet, och detta trots att Kammarkollegiet
            var positivt i sin utredning.
          </note>
          <note>
            Det är därför extra viktigt och roligt att det här betänkandet
            innehåller någonting positivt. Med anledning av min motion ger
            man nu regeringen till känna riksdagens mening. Betänkandet innehåller
            en svidande kritik av regeringens agerande i Hebyfrågan.
          </note>
          <note>
            Enligt bostadsutskottets mening är regeringens beslut om Heby
            kommun "inte acceptabelt ur en demokratisk synvinkel". Det är
            hårda ord från en riksdag till en regering. Regeringen har visat
            att man struntar i folkomröstningsresultatet. Vissa uttalanden
            talar också tyvärr för att man tänker strunta i det som riksdagen
            säger i det här ärendet.
          </note>
          <note>
            Fru talman! Sverige är en parlamentarisk demokrati. Socialdemokraterna
            är inte ett majoritetsparti.
          </note>
          <note>
            Vi har ingen majoritetsregering. Därför vore det mycket klokt
            av regeringen att lyssna noga på vad riksdagen - Sveriges högsta
            beslutande organ - säger i dessa frågor.
          </note>
          <note>
            Att strunta i ett klart folkomröstningsresultat är illa. Det
            skadar vår demokrati. Om regeringen dessutom struntar i riksdagens
            beslut gör det saken ännu värre.
          </note>
          <note>
            Tyvärr tycks demokratiminister Britta Lejon helt ha fått sin
            uppgift om bakfoten. Man ska ju inte motarbeta den lokala demokratin,
            utan den borde uppmuntras. I stället för att spendera miljontals
            kronor på ganska märkliga demokratiprojekt borde hon vara här
            i kammaren och försvara folkomröstningsresultatet och peka på
            den fantastiska uppslutningen och det stora engagemang som frågan
            har väckt i Heby. Det hade gynnat demokratin och givit oss politiker
            ett bättre förtroende som hade kunnat bidra till ett större valdeltagande
            vid nästa års val. Men det här får precis motsatt effekt.
          </note>
          <note>
            Sanningen är väl att socialdemokraterna talar vitt och brett
            om demokratin och hur viktig den är. Men på senare tid har man
            börjat att bekänna färg och visa vad man egentligen menar. Demokratin
            är något man värnar om så länge folk tycker som regeringen. Så
            fort människor väljer någon annan linje som i många borgerliga
            kommuner eller i Hebyfrågan hittar socialdemokraterna skäl efter
            skäl för att utan pardon slå ned på den lokala demokratin och
            ägna sig åt centralstyrning.
          </note>
          <note>
            Fru talman! Det här betänkandet är en viktig seger för den lokala
            demokratin i Sverige.
          </note>
          <note>
            Det är min förhoppning att beslutet innebär att regeringen i
            sommar ger Heby kommun, när man skickar in sin nya ansökan, en
            annan behandling och ser till att Heby kommun får byta länstillhörighet
            i samband med valet. Om inte, kommer kampen att gå vidare i höst.
            Om det behövs kommer Heby att bli en stor fråga i nästa riksdagsval
            - en symbolfråga som kommer att visa på en maktfullkomlig centralistisk
            socialdemokratisk variant å ena sidan och en enad borgerlig front
            som sätter lokal demokrati och folkvilja i främsta rummet å den
            andra sidan.
          </note>
          <note>
            Jag hoppas dock att det här inte ska bli en valfråga utan att
            Heby ska få en annan och bättre behandling när man kommer in med
            sin nya ansökan.
          </note>
          <note type="speaker">
            Anf. 139 GÖRAN MAGNUSSON (s) replik:
          </note>
          <note>
            Fru talman! Jag tror att Charlotte Wall, som är ordförande i
            Länsbytarpartiet i Heby, har rätt när hon säger att Heby kommun
            kommer att leva vidare och fungera väl oberoende av om kommunen
            tillhör
          </note>
          <note>
            Västmanlands län eller Uppsala län.
          </note>
          <note>
            Min fråga till Per Bill är vilken konstitutionell ställning ett
            sådant här tillkännagivande har enligt Per
          </note>
          <note>
            Bills och utskottsmajoritetens uppfattning. Är det så att regeringen
            är bunden till detta tillkännagivande från riksdagens sida, är
            det i så fall en ny konstitutionell princip som bostadsutskottets
            majoritet knäsätter.
          </note>
          <note>
            Då tror jag att det vore klokt att fundera ett varv till på detta
            innan man är beredd att gå fram på det sättet.
          </note>
          <note>
            När det gäller demokratin är jag inte helt säker på att moderaterna
            har ett avsevärt mycket bättre record än vad socialdemokraterna
            har. Socialdemokraterna står för en man - en röst och direkt påverkan
            i riksdagen. Det som Per Bill och hans moderata kamrater slåss
            för är att även om det föreligger en majoritet här riksdagen för
            ett lagstiftningsärende ska en tredjedel av riksdagens ledamöter
            kunna flytta beslutet till en folkomröstning, trots att de partier
            som har fått majoritet i ett riksdagsval står bakom beslutet.
            Det kallar inte jag för att hylla något slags majoritetsparlamentarism,
            utan det är ett sätt för moderaterna att försöka begränsa den
            vanlige väljarens möjligheter att på valdagen påverka riksdagens
            sammansättning och riksdagens beslut.
          </note>
          <note>
            Jag tycker att Per Bill borde läsa en och annan moderatmotion
            innan han tar i alltför kraftigt i den här demokratifrågan.
          </note>
          <note type="speaker">
            Anf. 140 PER BILL (m) replik:
          </note>
          <note>
            Fru talman! Den senaste mandatperioden har varit skrämmande för
            många lokalpolitiker. Tyvärr har en del lokalpolitiker också slutat
            därför att de mer och mer ser hur makten förs över till riksdagen,
            hur Göran
          </note>
          <note>
            Persson bestämmer över alltmer. Via stopplagar och via olika
            typer av påverkan på borgerliga kommuner har man på alla upptänkliga
            sätt försökt att sätta demokratin i kommuner och landsting ur
            spel. Det har t.o.m. diskuterats att införa tvåtredjedelsmajoritet
            i vissa frågor - frågor som innebar att en moderat skulle drivas
            och inte en socialdemokratisk politik.
          </note>
          <note>
            Det visar väl hur desperata vissa socialdemokrater är att se
            till att det inte ska få finnas någon skillnad i den politik som
            bedrivs oavsett vad kommun- och landstingsval har gett för utslag.
          </note>
          <note>
            När det gäller den konstitutionella frågan har jag ingen annan
            åsikt än den som Carl-Erik Skårman har framfört.
          </note>
          <note type="speaker">
            Anf. 141 GÖRAN MAGNUSSON (s) replik:
          </note>
          <note>
            Fru talman! Jag måste konstatera att någon åsikt i den konstitutionella
            frågan, framförd av Carl-Erik
          </note>
          <note>
            Skårman, har jag inte uppfattat, så då förblir den här frågan
            obesvarad. Jag tror att det är på det sättet att även moderata
            politiker känner att de balanserar på en gräns här som det är
            svårt att klara av. Det är väl också anledningen till att lagstiftningsarbetet,
            som så käckt skulle ha startat för ett par månader sedan, har
            begravts och kommit av sig. Det har helt enkelt visat sig vara
            inkonstitutionellt.
          </note>
          <note>
            Jag vill, fru talman, uppehålla mig ett ögonblick vid detta med
            tvåtredjedelsmajoritet, som Per Bill gör så stort väsen av. Javisst,
            det är väl någonting som man kan diskutera, och det förekommer
            ju i olika sammanhang. Jag har tagit avstånd från den tanken.
          </note>
          <note>
            Men jag tar också avstånd från Per Bills älsklingstanke, nämligen
            att en tredjedel av denna kammare skulle kunna förhindra genomförandet
            av ett majoritetsbeslut. Det är lika galet ur demokratisk synpunkt.
          </note>
          <note>
            Det vore bra om Per Bill ägnade någon dag i sommar åt att tänka
            igenom sin demokratiska konstitutionella uppfattning i stället
            för att mest ägna sig åt att här tala om det som han upplever
            som avigsidor.
          </note>
          <note>
            När det gäller konstitutionella frågor och demokratifrågor har
            det funnits en tradition av samsyn i denna kammare kring vilka
            spelregler som ska gälla.
          </note>
          <note>
            Jag är rädd för att Per Bill är företrädare för dem som inte
            längre är så intresserade av denna samsyn.
          </note>
          <note type="speaker">
            Anf. 142 PER BILL (m) replik:
          </note>
          <note>
            Fru talman! Jag tror att Hebyärendet kommer att vara intressant
            ur konstitutionell synvinkel och att det finns mycket att lära
            av ärendet.
          </note>
          <note>
            Det är, tror jag, för väldigt många hebybor väldigt konstigt
            hur man först får möjlighet att folkomrösta i en fråga och att
            regeringen sedan talar om för dem att de nog egentligen inte skulle
            fått folkomrösta om detta, att redan det var dumt och att de dessutom
            kom fram till fel saker. Jag tror att det är väldigt svårt för
            de tusentals människor som har engagerat sig oerhört djupt och
            ägnat timmar, dagar, veckor och månader åt den här frågan att
            i efterhand få höra: Det är nog tveksamt om ni över huvud taget
            skulle ha fått folkomrösta om det här. Dessutom kom ni ju inte
            fram till det som vi ville. Därför struntar vi i resultatet.
          </note>
          <note>
            Jag tror att Sverige skulle vinna på att ta fram bra regler för
            hur och när det ska folkomröstas lokalt, därför att det är ju
            en ganska märklig tingens ordning att man först får folkomrösta,
            att det sedan utreds om man kom fram till rätt sak i folkomröstningen
            och att det därefter fattas beslut av regeringen.
          </note>
          <note>
            Jag tror att vi behöver tänka på de här frågorna ganska ordentligt
            om vi vill ha den lokala demokratin levande och att människor
            ska engagera sig i den här typen av frågor.
          </note>
          <note type="speaker">
            Anf. 143 YVONNE ÅNGSTRÖM (fp):
          </note>
          <note>
            Fru talman! Jag vill, liksom flera andra talare, uttrycka min
            glädje över att vi har fått till stånd en majoritet i utskottet
            i det här ärendet som handlar om läns- och landstingsindelningen.
          </note>
          <note>
            Vi i majoriteten är av den bestämda uppfattningen, som flera
            har sagt tidigare, att människor ska få bestämma så mycket som
            möjligt själva och att folkviljan måste få slå igenom i mycket
            större utsträckning än vad som sker i dag.
          </note>
          <note>
            Flera har tidigare redogjort för resultatet av omröstningen.
            Därför och eftersom det är ont om tid hoppar jag över det.
          </note>
          <note>
            Jag vill i all korthet framhålla att Folkpartiets bestämda uppfattning
            är att den uttalade viljan hos invånarna i Heby kommun, nämligen
            att få flytta över till Uppsala län, borde ha fått slå igenom
            i regeringens ställningstagande.
          </note>
          <note>
            På Dagens Nyheters ledarsida i dag stryker ledarskribenten under
            att det som har skett i Hebyfallet är ett av många exempel på
            att det råder kraftiga spänningar mellan lokalt och nationellt
            inflytande.
          </note>
          <note>
            Det är uppenbart att det svenska politiska systemet befinner
            sig i en kris, eftersom man gång efter annan misslyckas med att
            tillgodose folkviljan.
          </note>
          <note>
            Problemen behandlas bl.a. i Kommundemokratiska kommitténs betänkande,
            och kommittén ser det som angeläget att öka medborgarnas inflytande.
          </note>
          <note>
            Kommittén föreslår bl.a. att en rådgivande folkomröstning ska
            genomföras om 10 % av de röstberättigade kräver det. Om ett sådant
            förslag går igenom måste naturligtvis också regeringen ha lite
            större benägenhet att faktiskt följa folkviljan i t.ex. ett fall
            som Heby.
          </note>
          <note>
            Många tecken tyder dock på att regeringen inte är särskilt benägen
            att öka inflytandet på lokal och regional nivå. Det pågår just
            nu enligt tidningsuppgifter ett arbete i Näringsdepartementet
            som går ut på att stärka den statliga rollen i stället för den
            regionala och lokala. Medan landstings- och kommunpolitiker i
            hela landet är engagerade för att utöka och fortsätta försöken
            med regional självstyrelse tycks inte regeringen bry sig om det.
            I stället backar man och vill stärka landshövdingarnas roll. Det
            ska alltså bli så i framtiden att det är regeringen och dess förlängda
            arm landshövdingarna som bestämmer i vårt land och inte människor
            på det lokala och regionala planet.
          </note>
          <note>
            Fru talman! Sverige har ställt sig bakom den s.k.
          </note>
          <note>
            Istanbuldeklarationen, som antogs vid Habitatkonferensen i Istanbul
            1996. Där sägs bl.a. att: "Inom ramen för de legala förutsättningarna
            i varje land främjas en decentralisering till folkvalda lokala
            myndigheter och kommuner och en förstärkning av deras finansiella
            och institutionella kapacitet."
          </note>
          <note>
            Fru talman! Jag kommer just från New York, där jag och flera
            andra riksdagsledamöter har deltagit i uppföljningen i generalförsamlingen
            av Istanbulkonferensen. När man där har lyssnat till hur våra
            företrädare talar mycket väl om lokalt inflytande är det lite
            förvånande att agerandet här hemma inte alls stämmer med de orden.
          </note>
          <note>
            Fru talman! Jag är orolig över den utveckling som pågår, och
            jag yrkar bifall till utskottets hemställan.
          </note>
          <note type="speaker">
            Anf. 144 GÖRAN MAGNUSSON (s) replik:
          </note>
          <note>
            Fru talman! Först får jag konstatera att flera av de ledamöter
            som har talat vitt och brett, skulle jag vilja säga, om demokratin
            inte längre övervarar den här debatten. Jag är inte särskilt imponerad
            av det sättet att delta i debatten.
          </note>
          <note>
            Sedan vill jag fråga Yvonne Ångström vad den konkreta innebörden
            är av det tillkännagivande som riksdagen nu ska göra. Vad är den
            konkreta, praktiska innebörden? Jag har ställt frågan tre fyra
            gånger tidigare och fått en massa ord till svar, men jag har ännu
            inte förstått vad det egentligen handlar om.
          </note>
          <note>
            Den av Bengt Göransson ledda Demokratikommittén förordar rådgivande
            folkomröstningar. Vad majoriteten här förordar är ju snarast beslutande
            folkomröstningar. Det är klart att man måste skaffa sig regler
            och system för hur det här ska gå till i fortsättningen, och det
            vore intressant att veta om det är så att Yvonne Ångström och
            Folkpartiet vill ha beslutande folkomröstningar. Vilka ska i så
            fall delta i en folkomröstning om länstillhörighet?
          </note>
          <note type="speaker">
            Anf. 145 YVONNE ÅNGSTRÖM (fp) replik:
          </note>
          <note>
            Fru talman! För det första kan jag inte stå till svars för de
            ledamöter som har givit sig iväg från kammaren. Det tror jag att
            Göran Magnusson är alldeles överens med mig om.
          </note>
          <note>
            Sedan frågar Göran Magnusson om den konkreta innebörden. Jag
            har inte skrivningarna framför mig, men som jag har uppfattat
            det är det dels så att vi vill tillkännage för regeringen vilken
            uppfattning vi har när det gäller Heby kommun och den hantering
            som har skett, dels så att vi vill att man gör en förändring av
            lagstiftningen. Göran Magnusson är givetvis mycket skickligare
            på konstitutionella frågor än vad jag är. Jag kan lätt inveckla
            mig i felaktiga svar, det är jag övertygad om.
          </note>
          <note>
            Folkpartiet vill inte i dag ha beslutande folkomröstningar, men
            vi har fortfarande uppfattningen att om en majoritet har uttryckt
            folkviljan så är den majoriteten, i det här fallet på 57 %, lika
            viktig som varje annan majoritet. Annelie Enochson var också inne
            på det. Vi har det faktiskt så att 50,1 % är tillräckligt när
            man har val i beslutande i församlingar.
          </note>
          <note>
            Det måste vara på samma sätt i det här fallet.
          </note>
          <note type="speaker">
            Anf. 146 RIGMOR STENMARK (c):
          </note>
          <note>
            Fru talman! Demokrati är verkligen svårt, det är ett som är säkert.
            Demokrati handlar om makt. Demokrati kräver nämligen att några
            släpper ifrån sig makt, men det betyder också att andra får mer
            makt.
          </note>
          <note>
            Från Centerpartiets sida anser vi att besluten ska fattas så
            nära människorna som möjligt. I enlighet med det är det naturligt
            att kommunmedborgarna och det kommunala självstyret måste få ett
            stärkt inflytande. Det är dags för en radikal decentralisering
            av samhällets funktioner och beslutordningar. Demokrati kräver
            också lyhördhet och att vi har respekt för varandras åsikter.
            För att verklig demokrati ska råda krävs det handling och inte
            bara ord.
          </note>
          <note>
            Om demokrati i vardagen handlar ärendet här i dag. Betänkandet
            från bostadsutskottet är svaret på motioner om frågan om huruvida
            Heby kommun ska få byta län. Frågan är väl demokratiskt behandlad.
          </note>
          <note>
            Folket har fått säga sitt i en folkomröstning. Därefter har kommunfullmäktige
            beslutat hur man skulle gå vidare med en ansökan. En utredning
            har gjorts som visade att det inte finns några hinder, så egentligen
            borde sakfrågan vara helt klar. Regeringen borde ha sagt ett klart
            ja. Med det här betänkandet får regeringen ytterligare en chans.
          </note>
          <note>
            Fru talman! Från Centerpartiets sida hade vi helst sett att ett
            lagförslag om att föra över Heby kommun till Uppsala län hade
            funnits på riksdagens bord i dag.
          </note>
          <note>
            I det måste jag säga att jag instämmer i Göran Magnussons frågor
            tidigare. Det hade varit rejälare. Men som jag sade tidigare är
            demokrati svårt. Det kräver samarbete och kompromisslösningar
            emellanåt. Juridiska spetsfundigheter går inte heller att räkna
            bort.
          </note>
          <note>
            Därför är det förslag som nu förs fram det bästa möjliga för
            en majoritet i bostadsutskottet att föra fram.
          </note>
          <note>
            Önskvärt hade varit att det funnits ett enigt utskott, men det
            hör även till demokratins spelregler att finns det över 50 % i
            utskottet innebär det en majoritet. Så är det också här i riksdagen.
            Det måste jag säga att vi lever med nästan dagligen, vi som är
            riksdagsledamöter i opposition. Vi får finna oss i det.
          </note>
          <note>
            Jag vill passa på att faktiskt rikta en uppmaning till samtliga
            partier. Se upp med demokratifrågorna!
          </note>
          <note>
            Våga vara tydliga! Släpp fram medborgarnas krav!
          </note>
          <note>
            Jag tycker mig ana en rädsla för att släppa ifrån sig makten
            även på den nationella arenan från regeringen till riksdagen.
            Det är den politiskt valda församlingen, riksdagen, som är den
            lagstiftande församlingen.
          </note>
          <note>
            Fru talman! Som en av de motionärer som önskade att Heby kommun
            ska få tillhöra Uppsala län vill jag säga tack till kollegerna
            i utskottet, som verkligen jobbat med den här frågan på ett konstruktivt
            sätt. Det har arbetats intensivt. Det har gått åt mycket tid och
            många olika vägar har prövats. Nu utgår jag från att regeringen
            kommer att avgöra indelningsfrågor i enlighet med vad som sägs
            i det här betänkandet. Det måste till en ökning av medborgarnas
            inflytande även när det gäller förändringar av läns- och landstingsindelningar.
            Så måste bli fallet när Heby kommer in med en ny ansökan.
          </note>
          <note>
            Fru talman! Den här frågan har blivit ett riksintresse, för den
            är väldigt central i dag. Alla medborgare i vårt land vill ha
            och måste få mer att säga till om. Demokratifrågorna är dessutom
            stora i världens alla länder. Jag hade också förmånen att vara
            på ett
          </note>
          <note>
            FN-seminarium om samhällsplanering i förra veckan.
          </note>
          <note>
            Det var intressant att konstatera att flera länder tog upp att
            politiker på alla nivåer måste samarbeta för att reellt lyfta
            och hjälpa fram människornas deltagande och ta deras synpunkter
            på allvar.
          </note>
          <note>
            Då blir man lite snopen eller förvånad när det från
          </note>
          <note>
            Sveriges sida ställs frågan: Hur kan man på nationell nivå stödja
            lokala initiativ? Det undrar jag också.
          </note>
          <note>
            Men jag är tvärsäker på att vi kommer att lyfta fram den här
            frågan om och om igen om inte Sveriges regering tar till sig våra
            ord.
          </note>
          <note>
            Fru talman! Jag ber om ursäkt för att jag drog över min talartid
            med några sekunder.
          </note>
          <note type="speaker">
            Anf. 147 GÖRAN MAGNUSSON (s) replik:
          </note>
          <note>
            Fru talman! Får jag fråga Rigmor Stenmark varför det nu inte
            finns något lagförslag. Och i så fall: Är det på det sättet att
            detta är en direkt uppmaning till regeringen att fatta beslut
            på ett visst sätt i ett förvaltningsärende?
          </note>
          <note>
            Sedan finns det naturligtvis anledning att påminna om att det
            inte finns något land i världen som har den grad av kommunal självstyrelse
            som Sverige har. Här diskuterades ju som om det inte vore tillåtet
            med någonting i kommunerna. Det är ju en långtgående kommunal
            självstyrelse som faktiskt präglar författningssystemet i Sverige.
            Det vore ju klädsamt om talarna någon gång erinrade sig detta
            faktum. Vem som ska fatta beslut om indelningarna kan alltid diskuteras.
            Men den som ska fatta besluten måste alltså följa den lagstiftning
            som ju vid varje tidpunkt gäller.
          </note>
          <note>
            Och min fråga är: Har regeringen brutit mot den lagstiftning
            som nu gäller? Är det klokt av riksdagen att säga att regeringen
            ska tillämpa den nuvarande lagstiftningen som om den vore ändrad
            på det sätt som utskottsmajoriteten här föreslår?
          </note>
          <note type="speaker">
            Anf. 148 RIGMOR STENMARK (c) replik:
          </note>
          <note>
            Fru talman! För att göra det riktigt klart vad utskottets ställningstagande
            i dag gäller, Göran Magnusson, ska jag be att få läsa innantill
            från betänkandet, eftersom Göran Magnusson tydligen inte har gjort
            det.
          </note>
          <note>
            Jag läser från utskottets ställningstagande i övrigt på s. 23.
          </note>
          <note>
            "Utskottet har angivit den utgångspunkt som den förordade utredningen
            bör ha och i stora drag inriktningen på de överväganden som utskottet
            önskar.
          </note>
          <note>
            Skulle utredningen konstatera att den skisserade ordningen har
            avgörande nackdelar eller påvisa att det finns betydande fördelar
            med en annan modell bör förslag i enlighet med sådana ställningstaganden
            lämnas."
          </note>
          <note>
            Och som jag sade hade vi från Centerpartiets sida helt klart
            hellre önskat en färdig lag där det helt klart sades att Heby
            kommun ska föras över till Uppsala län. Men det fanns ingen majoritet,
            inte ens på oppositionssidan. Jag ska inte säga vilket parti som
            motarbetade vad. Men det fanns ingen majoritet, och det tycker
            jag att vi ska vara ärliga och säga.
          </note>
          <note>
            Jag tycker att det vore förskräckligt om Sverige inte skulle
            vara ett föregångsland när det gäller demokratifrågorna. Men eftersom
            man från Sveriges sida faktiskt på en FN-konferens frågar sig
            hur man från nationell sida kan stödja lokala projekt, så anser
            i alla fall jag att det finns en lång väg till att gå.
          </note>
          <note>
            När det gäller hur man har behandlat Hebyärendet så kan vi tyvärr
            inte säga att vi har kommit särskilt långt.
          </note>
          <note>
            Anf. 149 HELENA HILLAR ROSEN-
          </note>
          <note type="speaker">
            QVIST (mp):
          </note>
          <note>
            Fru talman! Jag skulle vilja att vi helt enkelt skiftar perspektiv.
            Vad jag menar med det ska jag förklara genom att tala om lite
            grann vad som står i 1 kap.
          </note>
          <note>
            1 § indelningslagen. En ändring i indelningen av kommuner får
            - i de fall att en kommun som närmast berörs av ändringen motsätter
            sig denna - meddelas endast om det finns synnerliga skäl för ändringen.
          </note>
          <note>
            Det som vi vill göra i detta ärende är att helt enkelt ändra
            perspektivet. När ett initiativ tas underifrån om en delning,
            eller som i detta fall ett länsbyte - det finns många anledningar
            att jämföra dessa saker - ska det finnas synnerliga skäl att inte
            göra denna ändring.
          </note>
          <note>
            Man måste helt enkelt byta perspektiv från ett uppifrånperspektiv,
            att man planerar Sverige uppifrån och talar om hur det ska vara
            indelat, till ett underifrånperspektiv om ett initiativ tas genom
            en folkomröstning och som i detta fall ett enat kommunfullmäktige
            ansöker om ett länsbyte.
          </note>
          <note>
            Jag förstår att frågan är oerhört intressant konstitutionellt,
            eftersom socialdemokraterna låter sig företrädas av en ledamot
            i konstitutionsutskottet i denna fråga. Varför det inte är fler
            här kan man ju undra.
          </note>
          <note>
            Göran Magnusson känner sig lite ensam här när det gäller konstitutionella
            frågor. Men självklart är ju vi andra också väldigt intresserade
            av konstitutionella frågor. Och tyvärr så kommer vi inte längre.
            Jag vet inte om konstitutionsutskottet hade kunnat hjälpa oss
            med en ändring i indelningslagen om vi hade frågat.
          </note>
          <note>
            Det hela är lite oklart.
          </note>
          <note>
            Det som är väldigt klart är att det är nya friska vindar som
            blåser. Göran Magnusson säger att detta är ett väldigt gammalt
            ärende. För mig är det inte det.
          </note>
          <note>
            Det är ganska nytt, eftersom jag är ny i riksdagen. Det gör ju
            inte regeringens ståndpunkt mer begriplig att det är ett gammalt
            ärende och att man har låst fast sig så och att man inte kan ändra
            sig på denna punkt.
          </note>
          <note>
            Men som sagt, de nya friska vindarna som blåser kommer väl till
            uttryck i Kommundemokratikommittén. Och såvitt jag har förstått
            så är alla partier eniga om att de vill göra en del förändringar.
          </note>
          <note>
            Att jag blev så besviken på regeringens ståndpunkt i denna fråga
            beror på att man faktiskt i direktiven till Kommundemokratikommittén
            säger att man ska se över bestämmelserna i indelningslagen, att
            man ska lägga fast förutsättningarna för att genomföra en indelningsändring
            samt att man ska föreslå de ändringar som kan anses motiverade.
            Kommittén ska därför se över hur de procedurer som har samband
            med kommunindelningar kan underlättas.
          </note>
          <note>
            Kommittén ska i sitt arbete också beakta den kommunala självstyrelsens
            betydelse för den svenska folkstyrelsen och i sina förslag till
            åtgärder ta hänsyn till kommunernas ansvar för att utveckla den
            lokala demokratin.
          </note>
          <note>
            Detta är ju väldigt tydliga saker. Därför hade jag väntat mig
            väldigt annorlunda tongångar från regeringen när det gäller detta
            ärende. Hur långt vi kommer med detta betänkande är ett tillkännagivande
            om att börja utreda den när frågan och en liten anvisning om vad
            riksdagsmajoriteten vill att det ska leda till.
          </note>
          <note>
            Jag tycker faktiskt att Socialdemokraterna och
          </note>
          <note>
            Vänsterpartiet i detta fall är lite efter. Jag hoppas därför
            verkligen att det leder fram till något helt annat.
          </note>
          <note>
            Göran Magnusson säger ju mycket riktigt att det alltid kan diskuteras
            vem som ska fatta beslut om indelning. Det är denna diskussion
            som vi vill påbörja på detta sätt.
          </note>
          <note type="speaker">
            Anf. 150 LENNART NILSSON (s):
          </note>
          <note>
            Fru talman! Om det ankommer på mig så klarar vi det.
          </note>
          <note>
            Jag vill till Göran Magnusson säga att om detta betänkande hade
            handlat om ett tillkännagivande om
          </note>
          <note>
            Heby kommun, då hade jag föreslagit en återremiss för att detta
            skulle granskas utifrån konstitutionell utgångspunkt. Det vågar
            man ju inte göra, även om utskottsmajoriteten i sin brödtext skriver
            så. Hela detta bygger på att det ska vara en utredning. Men efter
            att jag har lyssnat på denna debatt kan jag konstatera att det
            tydligen inte heller är mycket värt med en utredning, eftersom
            det här sägs att om Heby kommun kommer in med en ansökan i sommar
            så bör regeringen ta ställning till den utifrån vad möjligtvis
            en majoritet säger. Då är ju inte heller en utredning värd någonting,
            utan det handlar egentligen om en demonstrationspolitik utifrån
            att man vill sätta käppar i hjulet för regeringen.
          </note>
          <note>
            Egentligen är de frågor som Göran Magnusson har ställt de allvarliga.
            Man skriver ju i utskottsmajoritetens text att regeringens beslut
            i fråga om Heby kommun inte är acceptabel ur en demokratisk synvinkel.
            Göran Magnusson har ju utifrån den lagstiftning som regeringen
            har haft att rätta sig efter frågat flera här om det är rätt eller
            fel enligt gällande lagstiftning.
          </note>
          <note>
            Man kan då bara konstatera att majoritetstexten hänvisar till
            att det beslut som regeringen har fattat tidigare strider mot
            demokratiska principer. Då skulle jag egentligen vilja ställa
            en fråga till Göran Magnusson. Om det vore på detta sätt enligt
            majoritetens utgångspunkter, vore detta då inte ett fall för konstitutionsutskottet
            att granska om regeringen har handlat rätt enligt den lagstiftning
            som den har att följa?
          </note>
          <note>
            Fru talman! Jag kan bara konstatera att detta är mycket av en
            demonstration. Det har varit många turer. Man har inte kommit
            fram till det som man hade önskat att göra, nämligen att fatta
            beslut om
          </note>
          <note>
            Heby kommun, som riksdagen inte har att fatta beslut om.
          </note>
          <note>
            Med utgångspunkt i den diskussion som vi har haft här tidigare
            och med utgångspunkt i den reservation som vi socialdemokrater
            har tillsammans med
          </note>
          <note>
            Vänsterpartiet så yrkar jag bifall till reservationen.
          </note>
          <note type="speaker">
            Anf. 151 RIGMOR STENMARK (c) replik:
          </note>
          <note>
            Fru talman! Jag skulle vilja fråga Lennart Nilsson, som också
            har varit ute i världen och lyssnat på demokratifrågorna: Tycker
            Lennart Nilsson att vi har kommit tillräckligt långt i Sverige
            när det gäller att på nationell nivå lyssna till medborgarna ute
            i landet, till enskilda människor?
          </note>
          <note type="speaker">
            Anf. 152 LENNART NILSSON (s) replik:
          </note>
          <note>
            Fru talman! Svaret är nej.
          </note>
          <note type="speaker">
            Anf. 153 RIGMOR STENMARK (c) replik:
          </note>
          <note>
            Fru talman! Tack så mycket, Lennart Nilsson. Det var ett ärligt
            svar. Nej, vi har inte kommit tillräckligt långt. Min nästa fråga
            är hur vi ska göra för att det ska bli bättre. Kan Lennart Nilsson
            dela min åsikt att indelningslagen måste förändras?
          </note>
          <note>
            Jag tycker att vi ska ta bort frågan om regeringen har gjort
            fel. Regeringen har inte gjort något fel. Men indelningslagen
            är så formulerad att regeringen ska bestämma. Regeringen har inte
            gjort något fel. Det är ingenting att diskutera. Vad vi bör diskutera
            är hur vi ska kunna förbättra, så att människor ute i landet känner
            tilltro till oss politiker. Tyvärr gör de inte det i dag.
          </note>
          <note type="speaker">
            Anf. 154 LENNART NILSSON (s) replik:
          </note>
          <note>
            Fru talman! Det handlar inte enbart om indelningslagen. Mitt
            svar att vi inte har kommit tillräckligt långt innebär att vi
            ständigt måste arbeta för att utveckla demokratin på livets olika
            områden.
          </note>
          <note type="speaker">
            Anf. 155 ANNELIE ENOCHSON (kd) replik:
          </note>
          <note>
            Fru talman! Jag reagerade när Lennart Nilsson sade att vi vill
            sätta käppar i hjulet för regeringen och att vi har bedrivit demonstrationspolitik.
            Det har vi inte. Vi har gjort det lika lite som när det gällde
          </note>
          <note>
            Torslanda kommun. Där ansåg vi att det som folket tycker ska
            träda igenom. Vi vill att demokrati ska råda.
          </note>
          <note>
            Jag nämnde i mitt anförande fem olika saker som har skett i fallet
            med Heby kommun. Det var bl.a. en folkomröstning, Kammarkollegiet
            har sagt ja och en utredning har sagt ja. Det har också funnits
            andra saker. Ändå säger regeringen nej. Det är det vi reagerar
            så starkt emot.
          </note>
          <note>
            Om vi vill att demokratin ska kunna fortsätta, om det ska finnas
            tilltro till demokratin i Sverige måste vi låta människorna påverka.
            Det har de gjort i Heby.
          </note>
          <note>
            De gjorde det i Torslanda. Det fanns en majoritet i
          </note>
          <note>
            Torslanda. Det finns en majoritet här också. Men socialdemokraterna
            säger hela tiden nej och vill inte detta. Vill ni inte demokrati?
            Vill ni inte att människorna ska påverka utvecklingen i sin kommun?
          </note>
          <note type="speaker">
            Anf. 156 LENNART NILSSON (s) replik:
          </note>
          <note>
            Fru talman! Folkomröstningen om Torslanda har i och för sig inte
            med det här betänkandet att göra.
          </note>
          <note>
            Men vi kan konstatera att en majoritet av de som röstade i folkomröstningen
            i kommunen sade nej till en egen kommun i Torslanda.
          </note>
          <note type="speaker">
            Anf. 157 ANNELIE ENOCHSON (kd) replik:
          </note>
          <note>
            Fru talman! Okej, då lämnar vi Torslanda. I Heby kommun finns
            däremot en majoritet som är för. Det var 57,7 % i folkomröstningen.
            Gäller inte den majoriteten?
          </note>
          <note type="speaker">
            Anf. 158 LENNART NILSSON (s) replik:
          </note>
          <note>
            Fru talman! Demokrati handlar om att göra en avvägning mellan
            olika intressen. Det har varit regeringens utgångspunkt, som ni
            ifrågasätter ur demokratisk synvinkel. Ni menar att man har handskats
            felaktigt med ärendet ur demokratisk synvinkel. Det är ganska
            allvarligt.
          </note>
          <note type="speaker">
            Anf. 159 GÖRAN MAGNUSSON (s) replik:
          </note>
          <note>
            Fru talman! Det är naturligtvis inte odemokratiskt att ha en
            annan uppfattning än Annelie Enochson,
          </note>
          <note>
            Rigmor Stenmark eller någon annan i majoriteten.
          </note>
          <note>
            Man kan ha olika uppfattningar i demokratins namn.
          </note>
          <note>
            Lennart Nilsson för ett resonemang om KU-
          </note>
          <note>
            granskning. Vi har planerat den administrativa granskningen från
            KU i höst. Jag har då föreslagit att vi skulle titta på regeringens
            sätt att handlägga indelningsfrågor, för att se om regeringen
            har förbrutit sig mot lagen. Efter Rigmor Stenmarks uttalande
            kanske man inte behöver göra det. Hon säger att regeringen inte
            har gjort något fel.
          </note>
          <note>
            Den intressanta frågan uppstår så småningom, hur majoriteten
            i den här frågan kommer att hantera ett regeringsbeslut som går
            emot en ny ansökan från
          </note>
          <note>
            Heby, om det nu kommer någon. Då är det väl läge för en KU-anmälan
            mot beslutsfattande statsråd, kan jag tänka mig, om man nu menar
            allvar med resonemanget om hur regeringen ska fatta beslut i indelningsfrågan.
          </note>
          <note type="speaker">
            Anf. 160 CARL-ERIK SKÅRMAN (m) replik:
          </note>
          <note>
            Fru talman! Utan att göra några som helst anspråk på att undervisa
            i exegetik vill jag säga följande. Det som föreslås av utskottet
            är att riksdagen tillkännager för regeringen som sin mening vad
            utskottet anför.
          </note>
          <note>
            Utskottet lämnar förslaget med anledning av motionerna 2000/01:Bo302
            och 2000/01:Bo303. Det som utskottet har anfört i en central mening
            dessförinnan är att det enligt utskottet bör undersökas om det
            finns några bärande invändningar mot den skisserande ordningen.
          </note>
          <note>
            Efter förslaget gör utskottet också en kommentar såtillvida att
            man utgår från vissa konsekvenser, beroende på att riksdagen har
            uttalat sig om en opinion.
          </note>
          <note>
            Där skulle man möjligen med Göran Magnussons ord kunna fråga
            sig om det formellt är en nullitet.
          </note>
          <note type="speaker">
            Anf. 161 LENNART NILSSON (s) replik:
          </note>
          <note>
            Fru talman! Det är inte säkert att riksdagen i morgon fattar
            det beslut som Carl-Erik Skårman står för.
          </note>
          <note>
            Vi får se huruvida det blir som majoriteten föreslår eller som
            vi reservanter föreslår. Riksdagen kan inte fatta beslut om att
            Heby kommun ska tillhöra Uppsala län. Det är en regeringsfråga.
            Regeringen ska komma tillbaka till riksdagen.
          </note>
          <note>
            Vi måste vara överens om att det handlar om ett utredningsförslag
            som ni inte tycker är något värt.
          </note>
          <note>
            Regeringen ska ju säga ja till att Heby överförs till
          </note>
          <note>
            Uppsala län oavsett vad som händer med utredningen.
          </note>
          <note>
            Det tycker jag är illavarslande.
          </note>
          <note type="speaker">
            Anf. 162 CARL-ERIK SKÅRMAN (m) replik:
          </note>
          <note>
            Fru talman! Det är möjligt att uttalandet inte är något värt
            för bostadsutskottets vice ordförande.
          </note>
          <note>
            Likväl är det ett förslag om ett tillkännagivande som yrkar på
            en utredning och därtill en kommentar om vad riksdagen kan komma
            att förvänta sig genom sitt opinionsbildande uttalande.
          </note>
          <note type="speaker">
            Anf. 163 LENNART NILSSON (s) replik:
          </note>
          <note>
            Fru talman! Man ska ta utredningar på allvar. Men här sägs att
            Heby kommun kommer att göra en ny ansökan i sommar. Det är sommar
            nu, även om det inte ser så ut. Det betyder att en utredning inte
            är något värd för dem som driver frågan om Heby kommun, eftersom
            man anser att regeringen ska säga ja oberoende av vad en utredning
            kommer fram till.
          </note>
          <note type="speaker">
            Anf. 164 EWA THALÉN FINNÉ (m):
          </note>
          <note>
            Fru talman! Genomgående i debatten har det varit konstitutionella
            frågor och system mot människor. I
          </note>
          <note>
            frågan om Hebys länstillhörighet kan vi se alla ingredienser.
            Det finns en folkvilja som säger ja till att byta län. Kommunfullmäktige
            säger ja. Kammarkollegiet säger ja. Men systemet säger nej. Regeringen
            säger nej. De har all rätt att säga nej. Men man kan från moralisk
            utgångspunkt fundera i demokratiska termer. Det tillsätts demokratiutredningar
            därför att man är orolig över det demokratiska underskottet, över
            att människor hoppar av sina politiska uppdrag och över att många
            människor känner förakt mot politiker och de beslut som vi fattar.
          </note>
          <note>
            I Heby i dag känner man en mycket stor frustration.
          </note>
          <note>
            När regeringen sade nej blev vi förvånade. Ingen i bostadsutskottet,
            anser jag, trodde att regeringen skulle säga nej. Det ser man
            när man läser utskottstexten. Vad kunde vi göra? Tyvärr hade vi
            inte kunskap för att stifta en lag. En ren Hebylag var det inte
            riktigt konstitutionellt möjligt att stifta.
          </note>
          <note>
            Därför sade vi - en majoritet i riksdagen - att vi vill få till
            stånd en förändring av indelningslagen. Nu är det mer ett uttalande,
            precis som Göran Magnusson är inne på, därför att det är ganska
            komplicerat. Men vi anser att det borde till synnerliga skäl för
            att regeringen ska säga nej om tre kriterier är uppfyllda - en
            positiv folkopinion, en positiv kommunfullmäktige och ett kammarkollegium
            som säger ja.
          </note>
          <note>
            Vi har begärt denna utredning. Om det kommer in sådana ärenden
            igen tycker vi, utifrån vad man kan kalla ett moraliskt ställningstagande,
            att regeringen ska fundera över vad denna folkopinion och vad
            fullmäktigeopinionen betyder. Borde man inte kunna ta sig en funderare
            när det gäller att ändra sitt beslut?
          </note>
          <note>
            Man bryter inte mot någon lag om man ändrar sitt beslut. Det
            har man all rätt till.
          </note>
          <note>
            Det är ändå så att en majoritet i riksdagen skulle vilja fördjupa
            demokratin och synen på demokratin.
          </note>
          <note>
            Jag tycker att man måste ta det på allvar. Regeringen fattar
            vilket beslut den vill, men jag hoppas - det är bara en förhoppning
            - att den ändrar sig.
          </note>
          <note type="speaker">
            Anf. 165 HARALD NORDLUND (fp):
          </note>
          <note>
            Fru talman! Nej, regeringen har inte hanterat frågan om länsbyte
            för Heby kommun på ett formellt felaktigt sätt. I folkomröstning
            har medborgarna sagt att de vill byta län, men omröstningen är
            rådgivande.
          </note>
          <note>
            Medborgarna vill byta. Kammarkollegiet har föreslagit byte. Regeringen
            har att göra en helhetsbedömning.
          </note>
          <note>
            Men vilka är då skälen till regeringens nej när man har gjort
            denna helhetsbedömning? Jag har försökt finna dem. När jag inte
            fann dem i samband med beslutet tänkte jag att jag skulle hitta
            dem i reservationen från Socialdemokraterna och Vänsterpartiet.
          </note>
          <note>
            Där måste jag väl ändå hitta några skäl till att man vid denna
            helhetsbedömning säger nej.
          </note>
          <note>
            När jag läser i reservationen finner jag bl.a. följande: Det
            är enligt vår mening tveksamt om riksdagen över huvud taget bör
            göra ett uttalande av denna innebörd i ett förvaltningsärende.
            Motionerna bör sålunda avstyrkas redan på denna grund.
          </note>
          <note>
            Något mer sägs inte med substans i i reservationen. Det är det
            här som är så skrämmande. Man ska göra en helhetsbedömning, men
            anför egentligen inte några som helst skäl till sitt nej. Detta
            visar, fru talman, nödvändigheten av att söka former för att öka
            medborgarnas inflytande över länsindelningar.
          </note>
          <note>
            Särskilt tydligt blir det när jag lyssnar på Göran
          </note>
          <note>
            Magnusson. Göran Magnusson talade bl.a. om folkomröstning utlyst
            av annan - jag hoppas att jag hörde fel, men så uppfattade jag
            det - än den som har att besluta. Vad är detta för syn på medborgarinflytande?
          </note>
          <note>
            Fru talman! Medborgarna har sagt sitt, och det är tydligt vad
            de vill. Kammarkollegiet har sagt sitt. Om då regeringen vid helhetsbedömningen
            skulle ha starka skäl för att säga nej skulle jag kunna acceptera
            det, men det har inte angivits. Därför, fru talman, yrkar jag
            bifall till utskottets förslag.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 12 juni.)
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2000/01:136 Äldreförsörjningsstöd
          </note>
          <note>
            Skatteutskottets betänkande
          </note>
          <note>
            2000/01:SkU25 Vissa frågor inför den allmänna fastighetstaxeringen
            2003, m.m.
          </note>
          <note>
            Näringsutskottets betänkande
          </note>
          <note>
            2000/01:NU11 Statens ägande i Telia AB
          </note>
          <note>
            Konstitutionsutskottets betänkanden
          </note>
          <note>
            2000/01:KU23 Riksdagen inför 2000-talet
          </note>
          <note>
            2000/01:KU26 Ändrade regler om koncessionsavgift på televisionens
            område
          </note>
          <note>
            Finansutskottets betänkanden
          </note>
          <note>
            2000/01:FiU29 Utvecklingen inom den kommunala sektorn
          </note>
          <note>
            2000/01:FiU27 Tilläggsbudget 1 för budgetåret 2001
          </note>
          <note>
            2000/01:FiU28 Utvärdering av statens upplåning och skuldförvaltning
            av statsskulden 1995/96-2000
          </note>
          <note>
            Justitieutskottets betänkanden
          </note>
          <note>
            2000/01:JuU26 Sveriges tillträde till 1996 års EU-
          </note>
          <note>
            konvention om utlämning
          </note>
          <note>
            2000/01:JuU27 Sveriges tillträde till FN:s konvention om bekämpande
            av bombattentat och terrorister
          </note>
          <note>
            2000/01:JuU29 Reformeringen av domstolsväsendet
          </note>
          <note>
            2000/01:JuU30 Internationella brottmålsdomstolen
          </note>
          <note>
            2000/01:JuU31 Behandling av personuppgifter inom kriminalvården
          </note>
          <note>
            Trafikutskottets betänkande
          </note>
          <note>
            2000/01:TU16 Beslutsunderlag för investeringar i vägar och järnvägar
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 7 juni
          </note>
          <note>
            2000/01:1352 av Margareta Cederfelt (m) till finansminister Bosse
            Ringholm
          </note>
          <note>
            Fastighetsskatten
          </note>
          <note>
            2000/01:1353 av Margareta Cederfelt (m) till finansminister Bosse
            Ringholm
          </note>
          <note>
            Bostadsskatten
          </note>
          <note>
            2000/01:1354 av Jonas Ringqvist (v) till statsminister
          </note>
          <note>
            Göran Persson
          </note>
          <note>
            Kärnavfall till Ryssland
          </note>
          <note>
            2000/01:1355 av Murad Artin (v) till statsrådet Maj-
          </note>
          <note>
            Inger Klingvall
          </note>
          <note>
            Visumregler
          </note>
          <note>
            2000/01:1356 av Willy Söderdahl (v) till utrikesminister Anna
            Lindh
          </note>
          <note>
            Västsaharas fiskevatten
          </note>
          <note>
            2000/01:1357 av Maud Ekendahl (m) till socialminister Lars Engqvist
          </note>
          <note>
            Kriget mot narkotika
          </note>
          <note>
            2000/01:1358 av Anita Sidén (m) till justitieminister
          </note>
          <note>
            Thomas Bodström
          </note>
          <note>
            Insyn på fängelser
          </note>
          <note>
            2000/01:1359 av Anita Sidén (m) till justitieminister
          </note>
          <note>
            Thomas Bodström
          </note>
          <note>
            Brottsbekämpning
          </note>
          <note>
            2000/01:1360 av Anita Sidén (m) till utbildningsminister Thomas
            Östros
          </note>
          <note>
            Rätt till skadestånd
          </note>
          <note>
            den 8 juni
          </note>
          <note>
            2000/01:1361 av Gunilla Tjernberg (kd) till utbildningsminister
            Thomas Östros
          </note>
          <note>
            Institutionen för rymdfysik
          </note>
          <note>
            2000/01:1362 av Kerstin Heinemann (fp) till socialminister Lars
            Engqvist
          </note>
          <note>
            Läkemedel för barn
          </note>
          <note>
            2000/01:1363 av Inger René (m) till justitieminister
          </note>
          <note>
            Thomas Bodström
          </note>
          <note>
            Tvångsäktenskap
          </note>
          <note>
            2000/01:1364 av Helena Bargholtz (fp) till justitieminister Thomas
            Bodström
          </note>
          <note>
            SÄPO-registrerade
          </note>
          <note>
            2000/01:1365 av Margareta Viklund (kd) till statsrådet Maj-Inger
            Klingvall
          </note>
          <note>
            Barnens svåra situation
          </note>
          <note>
            2000/01:1366 av Margareta Viklund (kd) till statsrådet Maj-Inger
            Klingvall
          </note>
          <note>
            Barnarbete
          </note>
          <note>
            2000/01:1367 av Willy Söderdahl (v) till miljöminister Kjell
            Larsson
          </note>
          <note>
            EIB och miljöhänsyn
          </note>
          <note>
            2000/01:1368 av Willy Söderdahl (v) till finansminister Bosse
            Ringholm
          </note>
          <note>
            Europeiska investeringsbanken
          </note>
          <note>
            2000/01:1369 av Erling Wälivaara (kd) till socialminister Lars
            Engqvist
          </note>
          <note>
            Bristen på allmänläkare
          </note>
          <note>
            den 11 juni
          </note>
          <note>
            2000/01:1370 av Marietta de Pourbaix-Lundin (m)
          </note>
          <note>
            till försvarsminister Björn von Sydow
          </note>
          <note>
            Sotningsmonopolet
          </note>
          <note>
            2000/01:1371 av Anita Sidén (m) till justitieminister
          </note>
          <note>
            Thomas Bodström
          </note>
          <note>
            Eftervård för ungdomsbrottslingar
          </note>
          <note>
            2000/01:1372 av Marietta de Pourbaix-Lundin (m)
          </note>
          <note>
            till miljöminister Kjell Larsson
          </note>
          <note>
            Jakt på rovdjur i Norge
          </note>
          <note>
            2000/01:1373 av Marietta de Pourbaix-Lundin (m)
          </note>
          <note>
            till näringsminister Björn Rosengren
          </note>
          <note>
            Väg 73
          </note>
          <note>
            2000/01:1374 av Marietta de Pourbaix-Lundin (m)
          </note>
          <note>
            till statsrådet Britta Lejon
          </note>
          <note>
            Produktsäkerhetslag för offentliga tjänster
          </note>
          <note>
            2000/01:1375 av Chris Heister (m) till statsrådet
          </note>
          <note>
            Ingela Thalén
          </note>
          <note>
            Föräldrapenningen
          </note>
          <note>
            2000/01:1376 av Ulla Hoffmann (v) till statsrådet
          </note>
          <note>
            Maj-Inger Klingvall
          </note>
          <note>
            Tillämpning av utlänningslagen
          </note>
          <note>
            2000/01:1377 av Marianne Andersson (c) till utrikesminister Anna
            Lindh
          </note>
          <note>
            En rättsprocess mot de röda khmererna
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 18 september.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 6 juni
          </note>
          <note>
            2000/01:1304 av Catharina Elmsäter-Svärd (m) till justitieminister
            Thomas Bodström
          </note>
          <note>
            Maximistraff på människohandel
          </note>
          <note>
            2000/01:1318 av Henrik S Järrel (m) till justitieminister Thomas
            Bodström
          </note>
          <note>
            Arvsrätten
          </note>
          <note>
            den 7 juni
          </note>
          <note>
            2000/01:1284 av Anita Sidén (m) till justitieminister
          </note>
          <note>
            Thomas Bodström
          </note>
          <note>
            Straffsatser för innehav av kat
          </note>
          <note>
            2000/01:1291 av Anita Sidén (m) till justitieminister
          </note>
          <note>
            Thomas Bodström
          </note>
          <note>
            Säkerheten på landets anstalter
          </note>
          <note>
            2000/01:1295 av Harald Nordlund (fp) till miljöminister Kjell
            Larsson
          </note>
          <note>
            Transporter på järnväg
          </note>
          <note>
            2000/01:1299 av Inga Berggren (m) till näringsminister Björn
            Rosengren
          </note>
          <note>
            Vindkraftsindustrin
          </note>
          <note>
            2000/01:1300 av Lars Ångström (mp) till försvarsminister Björn
            von Sydow
          </note>
          <note>
            Anslag till minröjning
          </note>
          <note>
            2000/01:1305 av Agneta Lundberg (s) till miljöminister Kjell
            Larsson
          </note>
          <note>
            Pilotanläggning för produktion av etanol
          </note>
          <note>
            2000/01:1306 av Agneta Lundberg (s) till miljöminister Kjell
            Larsson
          </note>
          <note>
            Forskning om förnybara drivmedel
          </note>
          <note>
            2000/01:1307 av Agneta Lundberg (s) till miljöminister Kjell
            Larsson
          </note>
          <note>
            Hållbar transport- och miljöteknik
          </note>
          <note>
            den 8 juni
          </note>
          <note>
            2000/01:1297 av Lennart Fridén (m) till statsrådet
          </note>
          <note>
            Ingegerd Wärnersson
          </note>
          <note>
            Språkundervisningen i gymnasieskolan
          </note>
          <note>
            2000/01:1302 av Catharina Hagen (m) till statsrådet
          </note>
          <note>
            Ingegerd Wärnersson
          </note>
          <note>
            Statistikunderlag för gymnasiebidraget till friskolor
          </note>
          <note>
            2000/01:1303 av Catharina Hagen (m) till statsrådet
          </note>
          <note>
            Ingegerd Wärnersson
          </note>
          <note>
            Pensionskostnader för friskolor
          </note>
          <note>
            2000/01:1316 av Murad Artin (v) till utrikesminister
          </note>
          <note>
            Anna Lindh
          </note>
          <note>
            Assyriers/syrianers och kaldéers rätt att besöka Turkiet
          </note>
          <note>
            2000/01:1326 av Margareta Viklund (kd) till utrikesminister Anna
            Lindh
          </note>
          <note>
            Mänskliga rättigheter
          </note>
          <note>
            den 11 juni
          </note>
          <note>
            2000/01:1317 av Lars Leijonborg (fp) till statsrådet
          </note>
          <note>
            Maj-Inger Klingvall
          </note>
          <note>
            Dublinkonventionen
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 18 september.
          </note>
          <note>
            15 § Kammaren åtskildes kl. 18.05.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 4 § anf. 2 (delvis), av andre vice talmannen därefter
            t.o.m. 6 § anf. 29
          </note>
          <note>
            (delvis), av förste vice talmannen därefter till ajourneringen
            kl.
          </note>
          <note>
            12.54, av talmannen därefter t.o.m. 10 § anf. 84 (delvis), av
            förste vice talmannen därefter t.o.m. 11 § anf. 129
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
