<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--86</head>
          <docDate when="2001-03-27">2001-03-27</docDate>
        </div>
      </front>
      <body>
        <div>
          <note>
            18.00 - 18.59
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Information från regeringen om EU-
          </note>
          <note>
            toppmötet i Stockholm
          </note>
          <note>
            Anf. 1 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag ska inför kammaren ge en redogörelse för Europeiska
            rådets möte i Stockholm.
          </note>
          <note>
            De senaste åren har varit ekonomiskt framgångsrika för den europeiska
            unionen. Tillväxten har varit god, och 2 ½ miljoner nya jobb har
            skapats. Två tredjedelar av dessa har gått till kvinnor. Toppmötet
            i
          </note>
          <note>
            Stockholm har lagt en bas för hur denna goda utveckling ska förstärkas
            och hur moderniseringen av
          </note>
          <note>
            EU:s ekonomi ska drivas vidare. Toppmötet var det första i en
            serie av möten där var och en ska förverkliga den målsättning
            som slogs fast i Lissabon, att EU
          </note>
          <note>
            ska vara den mest konkurrenskraftiga ekonomin i världen år 2010.
            I Lissabon lade vi grunden, i Stockholm byggde vi den första av
            tio våningar.
          </note>
          <note>
            För att nå målet krävs en dubbel ansats, dels att reformera den
            europeiska ekonomins funktionssätt, dels att modernisera den europeiska
            sociala modellen.
          </note>
          <note>
            Full enighet rådde om att de övergripande målen förutsätter dels
            att unionen och medlemsstaterna binder sig vid målet om full sysselsättning,
            dels ett dynamiskt EU som måste bestå av aktiva välfärdsstater.
          </note>
          <note>
            Fyra nya områden har lagts till den dagordning som vi formade
            redan i Lissabon. De fyra nya inslagen är följande.
          </note>
          <note>
            Den demografiska utmaningen diskuterades för första gången ordentligt
            av stats- och regeringscheferna. Det är centralt att denna fråga
            kommer in i vårt långsiktiga arbete. Den demografiska frågan har
            väldiga konsekvenser, delvis naturligtvis statsfinansiellt.
          </note>
          <note>
            Det handlar om pensionssystemet. Det handlar om vården av de
            äldre. Det handlar också om en långsiktig tillgång på arbetskraft.
            Båda dessa perspektiv måste vi anlägga, och båda dessa pespektiv
            har vi diskuterat ifrån i Stockholm. Däri ligger den demografiska
            utmaning som unionen står inför.
          </note>
          <note>
            Vi har också lagt till bioteknikens betydelse för den europeiska
            ekonomin, och då har vi inte väjt för de svåra frågor som finns
            kopplade till denna teknik av moraliskt och etiskt slag.
          </note>
          <note>
            Vi har lagt till en hållbar utveckling och en miljödriven tillväxt.
            Det är också tillagt till Lissabonstrategin. Den bygger på två
            balanserande synsätt:
          </note>
          <note>
            ekonomisk reform och social sammanhållning. Men ingendera är
            möjlig utan att vi också har en ekologiskt hållbar utveckling.
            Därför läggs detta till.
          </note>
          <note>
            Det fjärde tillägget är viktigt i det pågående arbetet för att
            utvidga unionen. Beslut har fattats om att införliva också kandidatländerna
            i Lissabonstrategins målsättningar och processer.
          </note>
          <note>
            Det är dessa fyra tilläg som har gjorts till den dagordning som
            lades fast i Lissabon.
          </note>
          <note>
            Slutsatserna från toppmötet i telegramstil låter som följer.
            På det ekonomiska området en ny och enklare beslutsprocess för
            att anta gemensamma regler för finansmarknaderna. Detta får stor
            betydelse för genomförandet av en gemensam europeisk marknad för
            finansiella tjänster och riskkapital. Här är ett genombrott som
            blev möjligt efter det att finansministrarna hade enats om den
            s.k. Lamfalussyrapporten.
          </note>
          <note>
            Det gjordes dagen före toppmötet. Det är ett väsentligt steg
            framåt.
          </note>
          <note>
            Vi har också på toppmötet enats om målsättningar för att avreglera
            de europeiska gas- och elmarknaderna. Det manifesteras, men inga
            årtal anges. Det är ingen hemlighet - det har man kunnat följa
            i medierna - att vi är överens om att detta ska göras, men i fråga
            om takten för det skiljer vi oss åt.
          </note>
          <note>
            Vi kom också överens om att uppmana våra transport- och telekommunikationsministrar
            att under innevarande år anta ett direktiv om ytterligare öppnande
            av postmarknaderna. Det är inte minst viktigt för Sverige, som
            redan har gjort detta. Nu följer EU i övrigt efter.
          </note>
          <note>
            Vi var vidare överens om att flygtransporter i Europa skulle
            underlättas genom att etablera ett gemensamt europeiskt luftrum.
            Frågan kommer att tas upp på nytt i Göteborg. Den utestående frågan
            är en diskussion mellan Spanien och Storbritannien som är kopplad
            till Gibraltarfrågan. Förhoppningsvis finns en lösning fram vid
            Göteborgsmötet.
          </note>
          <note>
            För att främja en fungerande marknad ska snedvridande statliga
            stöd till näringslivet minska. Det ska ske senast 2003. Också
            där finns information via
          </note>
          <note>
            Internet med resultattavlor för att på så sätt visa i vilken
            riktning som utvecklingen går.
          </note>
          <note>
            Vi är också överens om att arbeta för en ny WTO-
          </note>
          <note>
            runda. Det arbetet intensifieras och återigen slås fast ökad
            frihandel och främjande av tillväxt och sysselsättning. Vi är
            också överens om att vi på nationell nivå ska påskynda lagstiftningen
            för den inre marknaden. Det kan låta som en självklarhet, och
            i den här kammaren är det en självklarhet. Vi har implementerat
            det mesta av den inre marknadens krav i vår egen nationella lagstiftning.
            Det har inte skett så i alla medlemsländer. Före 2003 ska 98 ½
            % av det regelverk som finns antaget vara implementerat i nationell
            lagstiftning.
          </note>
          <note>
            Vi har kommit överens om att utveckla e-Europe, främjande av
            elektronisk handel och dess tillväxtskapande effekter. För att
            det ska ske måste Internet bli säkrare. En redovisning av sådana
            åtgärder har vi beställt. Det kommer att göras under toppmötet
            i
          </note>
          <note>
            Göteborg.
          </note>
          <note>
            Transportministrarna fick i uppdrag att arbeta vidare för att
            förverkliga det nya satellitnavigeringssystemet Galileo. Där togs
            ett steg framåt under detta toppmöte när kommissionens president
            Romano
          </note>
          <note>
            Prodi kunde presentera ett bidrag till finansieringen från den
            privata sektorn. Det var ett viktigt framsteg som gjordes men
            inte tillräckligt. Det krävs fler och tydligare åtaganden från
            den privata sektorn för att detta ska vara möjligt. Vi kommer
            tillbaka till den saken.
          </note>
          <note>
            Sedan beslutade vi också att ta det andra steget i moderniseringen
            av järnvägssektorn. Vi ska genomföra den avregleringen före årets
            slut. Motsvarande har skett på godstransporter, och det ska nu
            gälla också persontransporter.
          </note>
          <note>
            Det här är i telegramstil några av de ekonomiska frågor som diskuterades.
            Därutöver fördes naturligtvis en diskussion om det ekonomiska
            läget i Europa, som snarast kan sammanfattas på så sätt att vi
            är medvetna om att det är en dålig utveckling i USA, medvetna
            om en dålig utveckling i Japan och att detta naturligtvis påverkar
            Europeiska unionens ekonomiska framtid. Samtidigt som vi är medvetna
            om detta är det en tillförsikt inför vår egen förmåga att hantera
            den ekonomiska utvecklingen.
          </note>
          <note>
            Europa står fundamentalt mycket starkt. Det är en helt ny situation
            i den europeiska ekonomin. Underskottens helvete är borta, inflationen
            är låg och tillväxten är fortfarande ganska hög, för att inte
            säga hög, i många medlemsländer.
          </note>
          <note>
            Även om det finns internationella signaler som ger anledning
            till oro finns det alltså också en fundamental styrka i den egna
            ekonomin som ger anledning till tillförsikt. I den balansen ska
            vi naturligtvis vidta strukturella åtgärder av det slag som jag
            nyss beskrev som gör den ekonomiska utvecklingen i Europa säkrare
            och stabilare.
          </note>
          <note>
            På det sociala området lades ett nytt mål för sysselsättningen
            fast. Det innebär att bland dem som är över 55 år i EU ska minst
            50 % vara sysselsatta år
          </note>
          <note>
            2010. I dag är det endast 38 % av den gruppen som är sysselsatta.
            50 % är för våra nationella mått en mycket blygsam målsättning
            - vi ligger ju klart över detta.
          </note>
          <note>
            Men en del andra länder har faktiskt inte en högre sysselsättningsgrad
            än 25 %.
          </note>
          <note>
            Ofta är det i dåliga förtidspensionssystem som människor hamnar
            redan i relativt unga år. Det gör det omöjligt för dem att utveckla
            sin inkomst. De hamnar i en socialt svår situation och i ett utanförskap.
            Att höja sysselsättningsgraden och ge människor tillfälle att
            vara kvar i arbetet en längre tid är alltså inte bara en viktig
            ekonomisk fråga - det är också en viktig social fråga. Det är
            en viktig fråga utifrån människors rätt till ett rikt liv.
          </note>
          <note>
            Vi etablerade ett nytt delmål till 2005 för den allmänna sysselsättningsgraden.
            Den ska vara 67 %, och för kvinnor 57 %.
          </note>
          <note>
            Till 2002 ska gemensamma mått etableras för att länderna i EU
            ska kunna jämföra tillgång till barnomsorg. Motsvarande mått ska
            sättas upp för omsorg av äldre. På vårt nyspråk, eller det språk
            som används ofta, blir det benchmarking. Man jämför alltså länderna
            och hur de presterar exempelvis när det gäller barnomsorg.
          </note>
          <note>
            Detta säger också någonting om i vilken riktning som Europa går.
            Det är intressant att det är den här typen av jämförelser som
            vi nu diskuterar. Det är en annan union än den vi såg för fem
            sex år sedan. Om jag då skulle ha sagt att vi skulle ha benchmarking
            omkring barnomsorg, och sysselsättningsmål för att höja människors
            livskvalitet så skulle det ha varit någonting som hade avvisats.
            Då var det enbart den strukturella ekonomiska diskussionen som
            gällde.
          </note>
          <note>
            På jämställdhetsområdet har vi beslutat om ett ökat tryck för
            att utplåna löneskillnaderna mellan kvinnor och män genom att
            även där ta fram gemensamma mått. På jämställdhetsområdet har
            vi dessutom beslutat om en skärpning av likabehandlingsdirektivet
            redan under detta år.
          </note>
          <note>
            Kvaliteten i arbetet ska främjas genom att åtgärder för att förbättra
            arbetsmiljön ska vidtas. Man ska öka kompetensutvecklingen, stärka
            jämställdheten och förbättra arbetsorganisationen. Gemensamma
            mått för kvaliteten i arbetet ska tas fram redan i höst av det
            belgiska ordförandeskapet.
          </note>
          <note>
            Detta är också väldigt viktigt. När vi talar om att människor
            ska ha möjlighet att vara kvar längre i arbetet handlar det nämligen
            inte bara om ett önsketänkande, utan det handlar i allra högsta
            grad också om en reformering av Europas arbetsplatser. En del
            människor tvingas lämna arbetslivet i förtid därför att det är
            för hårt och för krävande. Då missar man mycket av den kompetens
            som de kan bidra med.
          </note>
          <note>
            Det handlar om att utveckla arbetsplatserna. Hur ska det gå till?
            Här finns jämställdheten, mångfalden, arbetsorganisationen och
            kompetensutvecklingen -
          </note>
          <note>
            allt sådant som vi är vana vid att diskutera. Nu blir det också
            målsättningar för detta, utvecklade av det belgiska ordförandeskapet
            under hösten.
          </note>
          <note>
            Handikappades deltagande i arbetslivet ska främjas. Även för
            det ska gemensamma mått tas fram under detta år.
          </note>
          <note>
            En första avstämning av arbetet för att främja långsiktigt hållbara
            pensionssystem i Europa ska ske under toppmötet i Göteborg. Möjligen
            har vi redan gjort någonting i vårt land som andra tycker är intressant,
            även om vi naturligtvis ska ha respekt för att man i varje land
            kommer att utveckla sin ansats kring hur pensionssystemen ska
            hanteras. Vi har gjort någonting väldigt svårt när vi har reformerat
            det svenska pensionssystemet. Det är någonting som många naturligtvis
            diskuterar att göra, och även kommer att tvingas att göra på grund
            av den demografiska utvecklingen.
          </note>
          <note>
            När det gäller de utrikespolitiska frågorna förde vi först diskussioner
            med president Putin som rörde sig på två plan. Delvis handlade
            det om politisk utveckling, där vi naturligtvis återupprepade
            vår oro över utvecklingen i Tjetjenien och underströk vikten av
            att ett partnerskap mellan EU och Ryssland måste bygga på delade
            gemensamma värderingar om hur ett öppet demokratiskt samhälle
            fungerar.
          </note>
          <note>
            I den ekonomiska reformkatalogen finns det en öppning för Ryssland
            vad gäller EIB-finansierad utlåning, framför allt för miljöprojekt.
            Det kommer att betyda mycket för miljön, inte minst i Östersjöområdet.
          </note>
          <note>
            Vi underströk också vår beredskap att vara en nära allierad med
            Ryssland i dess förberedelser för ett
          </note>
          <note>
            WTO-medlemskap. Vi ska ge allt stöd vi kan. Däri ligger också
            att lösa gamla handelskonflikter som ligger oss emellan. Ett exempel
            på en sådan är de transsibiriska överflygningstillstånden.
          </note>
          <note>
            Vi diskuterade också det inkommande jubileet i
          </note>
          <note>
            Sankt Petersburg.
          </note>
          <note>
            Vi fick även tillfälle att lyssna till den ryske presidentens
            egen analys av situationen såväl i sitt eget land som på Balkan.
          </note>
          <note>
            Det var intressant att det var i gruppen av 15 som vi förde dialogen.
            Det är också principiellt viktigt att erinra sig att det också
            blir i gruppen av 15 som vi senare under året kommer att ha en
            överläggning med
          </note>
          <note>
            USA:s president George Bush i anslutning till Göteborgstoppmötet.
          </note>
          <note>
            Vi förde också en ingående diskussion under det utrikespolitiska
            avsnittet om situationen i FYROM, the former Yugoslav Republic
            of Macedonia. Vi fick även tillfälle att lyssna till dess president
            Trajkovski.
          </note>
          <note>
            Vi underströk oerhört noggrant den europeiska unionens solidaritet,
            men också våra krav på en politik som samlar hela befolkningen
            och tar hänsyn också till den albanska minoritetens rättigheter
            och sociala situation.
          </note>
          <note>
            Vi diskuterade också situationen i Mellanöstern.
          </note>
          <note>
            Det resulterade i ett uppdrag till Javier Solana, den höge representanten,
            att för unionens räkning undersöka vilka möjligheter unionen har
            att spela en aktivare roll i regionen. Unionen ska inte söka en
            roll, men spela en aktivare roll - särskilt om en sådan efterlyses.
            Hur ser vi gemensamt i gruppen av 15 på utvecklingen i denna region?
            Jag vill påstå att det också finns all anledning och är hög tid
            för unionen att göra en grundläggande politisk positionsbestämning.
          </note>
          <note>
            Vi diskuterade även utvecklingen på den koreanska halvön. Jag
            fick uppdraget av mina kolleger att för unionens räkning resa
            till Korea, såväl till nord som till syd, för att där uttrycka
            unionens stöd för en fortsatt avspänning av relationerna mellan
            dessa både länder. Jag ska också föra samtal med såväl nordsom
            sydsidan omkring ekonomisk utveckling och mänskliga rättigheter,
            och göra det i förvissning om att dessa samtal sker på högsta
            möjliga politiska nivå och att de sker mot bakgrund av att båda
            sidor är intresserade av att fortsätta den process som har påbörjats.
          </note>
          <note>
            Vi hade också vid vårt toppmöte tillfälle att diskutera situationen
            i Kyotoförhandlingarna. Det gjordes naturligtvis mot bakgrund
            av den nyligen inträffade utvecklingen i USA. Vi uttryckte vår
            stora oro över den och tog initiativet, inte bara från min och
          </note>
          <note>
            Prodis sida att sända ett brev, utan också att på toppmötet anta
            ett uttalande där vi sade att dessa förhandlingar snarast möjligt
            måste komma i gång igen.
          </note>
          <note>
            För att undersöka förutsättningarna för detta och för att driva
            på det kommer statsrådet Kjell Larsson i kommande vecka att göra
            en turné till de länder som är särskilt strategiska i sammanhanget.
            Det blir såväl
          </note>
          <note>
            USA som, vad jag vet, Korea och några andra. Jag tror också att
            han ska till Teheran. Det blir en global turné för att på så sätt
            få fart på dessa förhandlingar igen.
          </note>
          <note>
            Vi hade naturligtvis också en diskussion om jordbruksfrågorna.
            Det var som jag förutsett en diskussion som inte gick in i substans,
            eftersom det inte fanns några förutsättningar för det. Det var
            en diskussion som stannade vid att uttrycka solidaritet med de
            som är drabbade, förtroende för de myndigheter som agerar och
            förtroende för våra jordbruksministrar. Det var också en erinran
            om att de finansiella perspektiven, eller enklare uttryckt vår
            budget, i detta sammanhang är låsta. Det finns inga ytterligare
            resurser att hämta.
          </note>
          <note>
            Det var nödvändigt att göra den deklarationen, men den var kort.
            Den kom på inget sätt att vara det som dominerade mötets diskussioner.
            De kom att koncentrera sig på de två områden som var förutsatt
            från början: å ena sidan ekonomisk reform och modernisering av
            Europa samt socialt ansvar med miljömässiga inslag och å andra
            sidan de utrikespolitiska relationerna.
          </note>
          <note>
            Fru talman! Detta är i korthet vad jag uppfattade avhandlade
            sig i Stockholm under den om inte helg så början till weekend
            som vi såg i förra veckan. Sedan kan andra ha haft en annan bild
            av det. Från den begränsade utsiktspunkt jag hade vid kortändan
            av bordet var det detta som ändock tilldrog sig. Tack så mycket.
          </note>
          <note type="speaker">
            Anf. 2 ALF SVENSSON (kd):
          </note>
          <note>
            Fru talman! Jag vill tacka statsministern för en rejäl genomgång
            och information om vad som togs upp på toppmötet. Vi har via medierna
            fått utomordentlig information. Jag är tacksam för det.
          </note>
          <note>
            Det finns en frågeställning som jag gissar att ganska många bär
            på. Vad händer med utvidgningen utifrån den jordbrukspolitiska
            situation som har drabbat Europa? Jag vet att ni inte hade den
            frågan uppe på dagordningen, men den ska ändå snart upp. Det är
            fasansfulla scener vi ser dagligdags i TV. Vi vet att budgeten
            inte utvidgas. De resurser som finns där, finns där. Men det är
            klart detta kostar en del länder nere på kontinenten hisnande
            summor.
          </note>
          <note>
            Tror statsministern att det finns risk för att de länder som
            för närvarande drabbas särskilt hårt kommer att använda den nuvarande
            jordbrukspolitiska situationen med den dramatik och de kostnader
            de innebär för att skjuta upp utvidgningen? De länderna kanske
            inte alla är så positiva till utvidgningen som samtliga partier
            i Sveriges riksdag är.
          </note>
          <note>
            Anf. 3 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Låt mig först rikta ett tack till kammarens partier
            för ett väldigt gott samarbete före toppmötet. Vi har från regeringen
            känt att vi har haft stöd när vi har företrätt Sverige under detta
            toppmöte men också när vi har hållit i klubban för hela unionens
            räkning. Det är jag tacksam för.
          </note>
          <note>
            Det Alf Svensson tar upp är naturligtvis en svår fråga. Den har
            många dimensioner. Jag tror inte att vi ännu är i det läget att
            vi vågar värdera vad den jordbrukspolitiska krisen kostar och
            vilken slutlig ansträngning den kommer att ge till budgeten.
          </note>
          <note>
            Nu har vi bytt perspektiv lite under resans gång.
          </note>
          <note>
            För fyra fem veckor sedan var det BSE det handlade om. I dag
            är det mul- och klövsjuka. Det är möjligt att vi kommer att byta
            perspektiv ytterligare framöver, vad vet jag. Men det rena krisbekämpandet,
            som är kopplat till båda dessa två allvarliga utbrott, måste göras
            oavsett vilken jordbrukspolitik vi har.
          </note>
          <note>
            Jag hoppas verkligen inte att någon regering eller någon opinionsbildande
            kraft i något medlemsland tar denna krisbekämpning till intäkt
            för att säga att vi nu inte har råd eller tid med en utvidgning
            av unionen.
          </note>
          <note>
            Det vore dystert och felaktigt. Jag ser inte några sådana tecken
            nu.
          </note>
          <note>
            Det andra jag kan uttrycka ett önskemål om är att man inte kopplar
            utvidgningsprocessen till reformeringen av jordbruket. Det jordbrukspolitiska
            beslut vi nu har ska ses över år 2003. Det är vi i full gång med
            att göra. Perioden går ut år 2006.
          </note>
          <note>
            Skulle man få en koppling mellan utvidgning och ny jordbrukspolitik
            finns en väldig risk för att det kan komma att framstå som att
            vi skjuter utvidgningen väldigt långt framåt i tiden. Det finns
            heller inte någon som har uttryckt viljan att göra det.
          </note>
          <note>
            En jordbrukspolitisk reform är redan beslutad.
          </note>
          <note>
            Den ska genomföras. År 2003 är första stationen för utvärdering.
            Krisbekämpning är nödvändig. Den ska genomföras. Utvidgningen
            är politiskt önskvärd och riktig. Den ska genomföras. Det finns
            kopplingar mellan dessa. Men de är inte av sådant slag att de
            förhindrar någon av processerna. Det är min bedömning. Jag ser
            heller inte några sådana politiska tecken i Europa.
          </note>
          <note type="speaker">
            Anf. 4 ALF SVENSSON (kd):
          </note>
          <note>
            Fru talman! Jag är tacksam för svaret. Jag har ingen avvikande
            uppfattning mot den som statsministern deklarerade. Det låter
            kanske konstigt, men på något sätt skulle man inte bli alldeles
            häpen om den här katastrofen, som det är för vissa länder, togs
            med i diskussionen.
          </note>
          <note>
            Jag var alltså lite nyfiken på om det hade framskymtat när jordbrukspolitiken
            togs upp under de överläggningar som ägde rum. Jag är helt klar
            över, som statsministern säger, att ingen i dag kan beräkna kostnaden.
            Men att den blir gigantisk är helt uppenbart.
          </note>
          <note>
            Anf. 5 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag ska svara väldigt kort. Frågan diskuterades inte
            från detta perspektiv. Jag är glad för det. Det är logiskt och
            politiskt ansvarigt.
          </note>
          <note type="speaker">
            Anf. 6 LARS TOBISSON (m):
          </note>
          <note>
            Fru talman! Även jag tackar statsministern för redogörelsen.
          </note>
          <note>
            Stockholmsmötet kan sammanfattas med att det inte blev några
            stora misslyckanden men inte heller några klara framgångar. Det
            blev, som kommissionens president Prodi förutsåg, många målsättningar
            men få åtgärder, eller annorlunda uttryckt: mycket prat och lite
            resultat.
          </note>
          <note>
            Detta är första gången då vi ska avläsa var vi har kommit med
            Lissabonslutsatserna. Jag tror inte heller att statsministern
            kan ha den uppfattningen att vi nu har klarat av eller tillryggalagt
            en tiondel av vägen fram till det som ska bli det slutliga resultatet
            med den mest konkurrenskraftiga ekonomin i världen.
          </note>
          <note>
            Jag ska inte ge mig in på några enskildheter i ordförandeskapets
            mångordiga slutsatser. Jag vill diskutera den metod som används
            för att nå fram till dem.
          </note>
          <note>
            Göran Persson brukar tala mycket som mellanstatligt samarbete
            och vad som kallas den öppna samarbetsmetoden, dvs. mål, riktlinjer,
            indikatorer, resultattavla och kamratpåverkan.
          </note>
          <note>
            Men biter det på fransmän som har val om ett år?
          </note>
          <note>
            Är det meningsfullt och effektivt att stats- och regeringscheferna
            på detta sätt ägnar sig åt detaljer som man här har gjort? Principbeslutet
            om den inre marknaden fattades en gång genom en rättsakt efter
            noggrann förberedelsen av kommissionen.
          </note>
          <note>
            Varför inte gå till väga på samma sätt när man nu ska genomföra
            den inre marknaden? Varför ska alla beslut ta vägen över det europeiska
            rådet? Varför kunde man inte nöjt sig med att finansministrarna
            fattade beslutet om den finansiella marknaden?
          </note>
          <note>
            Finns det inte skäl att återgå till en ordning där kommissionen
            förbereder och genomför beslut som fattas av de enskilda ministerråden
            i förening med
          </note>
          <note>
            Europaparlamentet? Då kan Europeiska rådet ägna sig åt att vara
            ett informellt samrådsorgan som diskuterar långsiktiga riktlinjer
            och gör bedömningar för framtiden i sådana frågor som inte har
            detaljkaraktär.
          </note>
          <note>
            Anf. 7 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Mycket prat och lite konkretion - jag instämmer inte
            helt i den beskrivningen, men jag är naturligtvis inte heller
            av den uppfattningen att vi kom så långt som vi själva hade önskat.
            Men detta ligger också i samarbetets natur. Inget enskilt land
            får exakt så som det vill.
          </note>
          <note>
            Nu finns det inte heller någon politisk förutsättning för att
            lägga den här typen av genomförande på kommission. Tobisson pekade
            ut ett speciellt land och frågade: Vad biter på det, och vad biter
            inte på det?
          </note>
          <note>
            Om vi inte kan övertyga ett lands politiska företrädare vid sammanträdesbordet
            om att gå i en viss riktning eller titta på goda exempel, vad
            får oss då att tro att vi skulle kunna övertyga dem om att konstitutionellt
            släppa i väg hela beslutanderätten över detta till en kommission
            långt borta?
          </note>
          <note>
            Detta måste man förstå. Jag har många gånger sagt att unionen
            just nu präglas av två samtidiga processer. Den ena gäller den
            inre marknaden med dess logik och regelverk och kommissionens
            ställning, och den andra gäller ambitioner som inte direkt är
            kopplade till den inre marknaden utan till ekonomisk politik och
            social politik i övrigt och som vi har nationell beslutanderätt
            över. Vi behöver ha något slags metod för att jämföra oss med
            andra och för att driva utvecklingen framåt.
          </note>
          <note>
            Jag tror att vi kommer att ha det så här under överskådlig tid.
            Detta är säkert inte slutstationen för utvecklingen. Den kan se
            annorlunda ut, men unionen utvecklas gradvis hela tiden, och just
            nu tycker jag att vi tar kliv i rätt riktning, även om jag kan
            hålla med
          </note>
          <note>
            Tobisson om att det är värt att diskutera de här formerna. De
            är självklart inte ideala, men jag ser just nu inga som är bättre.
          </note>
          <note type="speaker">
            Anf. 8 LARS TOBISSON (m):
          </note>
          <note>
            Fru talman! Som statsministern presenterade det syftade Lissabonslutsatserna
            till att gifta samman en reformering av ekonomin med en förstärkning
            av den sociala sammanhållningen. Man kommer dock inte ifrån att
            det här är två områden med olika status inom det europeiska samarbetet.
            Sysselsättningspolitik och sociala frågor hör till den nationella
            beslutskompetensen, och där kan EU bara utfärda rekommendationer.
          </note>
          <note>
            Vad sådana är värda har vi själva sett när vi efter upprepade
            uppmaningar, som statsministern har varit med om att ge, om att
            sänka skattetrycket och skatten på arbete ändå funnit att regeringen
            ändå struntat i att göra detta på hemmaplan.
          </note>
          <note>
            När det gäller den inre marknaden har EU beslutskompetens, och
            besluten kan fattas med kvalificerad majoritet. Man kan alltså
            inte lägga in något nationellt veto. I sista hand kan EG-domstolen
            ingripa mot ett land som inte lever upp till sina förpliktelser.
          </note>
          <note>
            Varför föredrar statsministern att behandla även frågor som inte
            har det här kravet på enhällighet med soft law? Jag tänker då
            på den ekonomiska sidan.
          </note>
          <note>
            Varför inte låta behöriga EU-institutioner sköta detta själva
            på det sätt som var tänkt? Min poäng är att
          </note>
          <note>
            Europeiska rådet då får tid över till att diskutera angelägna
            och långsiktiga frågor som gäller jordbrukspolitiken, frihandelsförhandlingar
            och framför allt utrikes relationer.
          </note>
          <note>
            Anf. 9 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är möjligt att vi hamnar där någon gång i framtiden,
            men just nu finns det inga politiska förutsättningar för detta
            i Europa. Ibland har vi framställts som något slags avvikande
            nation i det här avseendet, som om vi skulle ha en överdrivet
            EU-
          </note>
          <note>
            skeptisk befolkning. Och visst är svenskarna kritiska och avvaktande
            i allra högsta grad, men vi är inte ensamma. Det finns inget folkligt
            stöd för att driva på det bygge som Tobisson skissar på, med i
            förlängningen klara federala drag.
          </note>
          <note>
            Den dag vi som politiker tror att man kan driva det här i strid
            med något slags folkmajoritet får vi en kris i unionen. Jag tror
            att vi just nu har den arbetsform som är politiskt möjlig och
            som ger resultat.
          </note>
          <note>
            Den är inte så rationell som vissa skulle önska sig, men den
            är ändå möjlig att förena både med de överstatliga inslag som
            vi har i form av den inre marknaden och med de krav på nationellt
            beslutsutrymme som finns när det gäller sociala frågor och grundläggande
            ekonomisk politik. Så kommer det enligt min bedömning också att
            se ut under överskådlig tid.
          </note>
          <note type="speaker">
            Anf. 10 GUDRUN SCHYMAN (v):
          </note>
          <note>
            Fru talman! Jag skulle återigen vilja fråga statsministern om
            jordbrukspolitiken, kanske inte i det perspektiv som Alf Svensson
            anlade, även om jag tycker att frågan om utvidgningens möjligheter
            i förhållande till en oreformerad jordbrukspolitik är väldigt
            relevant. Jag väljer i stället snarare det perspektiv som statsministern
            nu själv tog upp, nämligen hela projektets legitimitet och många
            människors motstånd, kritik och avvaktande hållning.
          </note>
          <note>
            Jag tror att denna hållning i mycket har förstärkts av det faktum
            att jordbrukspolitiken inte diskuterades på ett seriöst och djupgående
            sätt på det här mötet. Vi har haft och har fortfarande en situation
            när jordbrukspolitiken, sjukdomarna, stordriften, konsekvenserna
            av att behandla livsmedel som industriprodukter och av att behandla
            djur som varor som ska transporteras långa vägar är i vars och
            varannans mun i det medborgerliga samtalet, men de politiska ledarna
            diskuterar inte detta när de träffas.
          </note>
          <note>
            Jag skulle vilja veta vilka bedömningar som ligger bakom det
            beslutet. Jag är medveten om att det finns en agenda. Det sades
            1999 att detta inte ska upp förrän år 2003, men när det händer
            saker som rubriceras som både kris och katastrof borde det väl
            ändå vara rimligt att man förhåller sig till den verkligheten
            och till den stora medborgerliga oro som faktiskt finns.
          </note>
          <note>
            Jag skulle vilja höra hur regeringen diskuterade och hur ni i
            ordförandekretsen resonerade när ni gjorde den avvägningen att
            detta inte skulle debatteras.
          </note>
          <note>
            Jag skulle också vilja ställa en fråga utifrån den avvaktande
            hållning som många visar. Jag känner till regeringens ambitioner
            att föra en öppen politik och en dialog omkring de här frågorna.
            Hur gick det med
          </note>
          <note>
            Göran Perssons egna ambitioner att möta demonstranter och företrädare
            för alternativrörelser? Blev det något möte?
          </note>
          <note>
            Anf. 11 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Låt mig besvara den sista frågan först.
          </note>
          <note>
            Det blev för min del inte mycket av sådana möten, utan det blev
            för mig enbart en överläggning med de socialdemokratiska partierna
            och fackföreningsrörelsen. Därutöver hann jag sorgligt nog inte
            med att gå utanför lokalen för några möten. Lena Hjelm-Wallén
            deltog i flera sådana möten. Vi fick lösa detta från regeringens
            sida så att Lena Hjelm-Wallén tog hand om dialogen också med alla
            de grupper som, mer eller mindre berättigat, uttrycker kritik
            mot unionen.
          </note>
          <note>
            Jag tror också att det uppskattades av dem som fick möta regeringen
            på så sätt. Det uppskattades definitivt av regeringen, som fick
            deras synpunkter till livs.
          </note>
          <note>
            Vad återigen gäller jordbrukspolitiken blandar vi i regel ihop
            flera debatter. Den debatt som nu rasar är också en debatt om
            hur man hanterar en akut kris.
          </note>
          <note>
            Mul- och klövsjukan kommer tyvärr att existera även efter nästa
            jordbrukspolitiska beslut i EU. Man kan till en viss grad skydda
            sig mot den, men inte för evigt. Det är uppenbarligen en farsot
            som kommer och går.
          </note>
          <note>
            De inslag i jordbrukspolitiken som kanske ytterligare driver
            på sjukdomens utbredning förutsätter jag kommer att hanteras,
            men jordbrukspolitikens grundläggande konstruktion är så stor
            och så nationellt genomgripande i så många länder att den är ohyggligt
            komplicerad att hantera. Var vi på svenskt håll står är klart
            uttryckt. Vi vill ha en reformering.
          </note>
          <note>
            Jag tycker att Gudrun Schyman själv på ett bra sätt uttryckte
            den kritik som vi har riktat mot olika inslag i jordbrukspolitiken.
            Hade jag på Stockholmsmötet utifrån den positionen tagit up diskussionen
            på så sätt, hade vi dock omedelbart kört fast, och det arbete
            som redan pågår inom kommissionen med en översyn hade troligen
            blivit fördröjt. Det hade varit kontraproduktivt.
          </note>
          <note>
            Ibland är det ju så att när man tar ett ansvar för att regera
            och för att leda en organisation kan man inte omedelbart göra
            allting på en gång enbart efter eget huvud. Man måste söka efter
            en majoritet, i det här fallet efter en total samstämmighet för
            att kunna driva processen framåt. Det var det som gjorde att vi
            bestämde oss för att Stockholmsmötet inte i sak kunde göra någonting
            åt jordbrukspolitiken. Däremot kunde vi uttrycka vår solidaritet
            och naturligtvis vår oro, men vi kunde inte i sak göra någonting
            åt den nu. Då skulle vi gå in i en process som redan har påbörjats
            och troligen försämra och fördröja resultatet.
          </note>
          <note>
            Det är så det fungerar. Det är kanske inte så glamoröst som besked,
            men det är definitivt så som verkligheten ser ut.
          </note>
          <note type="speaker">
            Anf. 12 GUDRUN SCHYMAN (v):
          </note>
          <note>
            Fru talman! Jag förstår av statsministern att det är taktiska
            avvägningar som styr. Jag har full förståelse för att man gör
            taktiska avvägningar ibland. Men det här kanske inte var ett så
            bra tillfälle, eftersom det plötsligt fanns en möjlighet att möta
            det samtal som många människor för och den oro många människor
            känner.
          </note>
          <note>
            Man kan se på en kris på olika sätt. Man kan se den som ett hot,
            men man kan också se den som en stor möjlighet. Här fanns en möjlighet
            att använda krisen för att få i gång en djupare diskussion om
            jordbrukspolitiken och hur vi ska hantera våra livsmedel och djur.
            Vi kunde ha fått respekt för att en sådan diskussion sätts i gång
            tidigare, på ett mer effektivt sätt än enligt den gamla tidtabellen.
            Vi gör olika bedömningar där.
          </note>
          <note>
            Jag ska passa på och ta upp en annan fråga som rör jämställdheten,
            som statsministern tog upp. Är det inte märkligt att man säger
            att sysselsättningsgraden för män ska vara 67 % men för kvinnor
            57 %? Det verkar som om det ska vara skillnad på våra möjligheter
            att ta ett eget jobb med en lön att försörja sig på.
          </note>
          <note>
            Anf. 13 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Först om vad som är lämpligt och inte lämpligt i
            jordbrukspolitiken: Om vi hade gått i gång efter de riktlinjer
            som Gudrun Schyman talar om hade vi ganska snart hamnat i ett
            totalstopp. Den oro som det skulle ha skapat vid europeiska frukostbord
            hade varit väsentligt mycket större. Det är så här man får göra
            som ansvarig politiker. Det är enkelt att kräva att någon ska
            gå ut och säga ifrån och klippa till ordentligt. Men sedan då?
            Man kanske förorsakar en situation som är etter värre. Det är
            sådant man får väga in, när man har det yttersta ansvaret för
            ett sammanträde.
          </note>
          <note>
            Vi vill gå längre i jämställdhetsfrågorna. Vi har gått längre.
            Så här långt kom vi nu på europeisk nivå.
          </note>
          <note>
            Det är en ambitiös reformkatalog som skissas, med hela ansatsen
            från utbildningssystemen över familjepolitiken, barnomsorgen,
            arbetsplatsernas utformning osv. Det är en helt ny dagordning.
            Den kunde ha varit bättre. Men var glad, Gudrun Schyman, att vi
            nu har fått upp frågan på den europeiska dagordningen.
          </note>
          <note>
            Vilken kraft det ligger i det, när man börjar föra resonemang
            av detta slag i varje huvudstad. Vilken möjlighet att använda
            unionen för att hävda jämställdheten! Det är också värt att reflektera
            över.
          </note>
          <note type="speaker">
            Anf. 14 SVEN BERGSTRÖM (c):
          </note>
          <note>
            Fru talman! Jag vill också börja med att tacka statsministern
            för att han kommer hit till kammaren och informerar oss direkt
            och ger oss möjligheter att ställa frågor, även om vi har haft
            möjlighet att läsa ungefär samma sak i medierapporterna från mötet.
          </note>
          <note>
            Låt oss hoppas att inte Financial Times korrespondent
          </note>
          <note>
            Christopher Brown-Humes får rätt när han säger att mötet inte
            betydde någonting. Det gjordes vissa framsteg, som statsministern
            har redogjort för, t.ex. när det gäller avreglering på postområdet.
          </note>
          <note>
            Jag skulle vilja ta upp en annan sak. Efter Nicemötet sade statsministern:
            Låt oss hoppas och tro att det är sista gången som man får bilden
            av massmobilisering av poliser, hårda drabbningar mellan medborgare
            och poliser, demonstrationer osv.
          </note>
          <note>
            Efter Stockholmsmötet får man, även här, bilden av en närmast
            belägrad stad med tusentals beväpnade poliser som ska hålla människorna
            från det som statsministern har kallat kompisgänget av statsministrar,
            premiärministrar och presidenter. Nu blev det inte så stora och
            våldsamma demonstrationer här i Stockholm, inte minst därför att
            man inte fick demonstrera i närheten av mötet ute i Älvsjö. Ändå
            kan man läsa i
          </note>
          <note>
            Dagens Nyheter i dag hur det gick till när en medelålders kvinna,
            helt utanför alla demonstrationer, greps av polisen på Hamngatan
            i Stockholm, fördes ihop med ett hundratal demonstrerande ungdomar
            och transporterades ut till ett industriområde i Upplands
          </note>
          <note>
            Väsby, där hon tvingades ta taxi hem.
          </note>
          <note>
            Tror statsministern att EU:s legitimitet och anseende stärks
            eller försvagas av den bild som svenska folket får när EU:s toppmöten
            arrangeras på det sättet? Är det rimligt med en massiv mobilisering
            för att hålla människor skilda från dem som möts i EU-
          </note>
          <note>
            toppmötet?
          </note>
          <note>
            Anf. 15 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vi måste låta polisen göra en bedömning av vad som
            är rimligt och inte rimligt. Det är klart att det är frestande
            att ha uppfattningar om det som Sven Bergström redovisade. Men
            i samma ögonblick som jag har det, går jag in i en verksamhet
            som polisen har ansvar för.
          </note>
          <note>
            Jag har förtroende för den svenska polisen. Jag förutsätter att
            polisen löser den här uppgiften i överensstämmelse med den hotbild
            som man hade klart för sig existerade. Något annat kan jag inte
            utgå från.
          </note>
          <note>
            Däremot fruktade jag en situation av det slag vi såg i Nice,
            med bilar som brann, fönsterrutor som krossades och väldigt mycket
            våld i anslutning till demonstrationerna. Om det hade inträffat
            hade man med fog kunnat fråga sig om det stärkte känslan av att
            vi har ett samarbete i Europa som gör banden mellan människor
            starkare. Jag är tacksam för att det inte inträffade.
          </note>
          <note>
            Efter toppmötet ska jag ha en genomgång med dem som har ansvarat
            för säkerheten och försöka bilda mig en uppfattning om vad som
            var rätt och fel och vilken grund som fanns för än det ena än
            det andra. Men jag kommer inte att uttala mig om det offentligt
            förrän jag vet deras bevekelsegrunder.
          </note>
          <note type="speaker">
            Anf. 16 SVEN BERGSTRÖM (c):
          </note>
          <note>
            Fru talman! Statsministern undvek nogsamt frågan om han tror
            att EU:s legitimitet och anseende stärks eller försvagas av den
            bild som svenska folket får när toppmötet arrangeras så här. Jag
            upprepar den därför.
          </note>
          <note>
            Naturligtvis är det bra att säkerheten kan garanteras. Men när
            det sker så att oskyldiga människor drabbas, som vi kan läsa om
            i Dagens Nyheter i dag, känner alla att det inte är riktigt bra.
          </note>
          <note>
            Statsministern har sagt att det behövs åtgärder för att stärka
            EU:s anseende hos svenska folket, eftersom vi vet att det inte
            är särskilt högt. Jag för min del tror inte att detta bidrar till
            det. Samma helg som toppmötet arrangeras träder också Schengenavtalet
            i kraft.
          </note>
          <note>
            Det är en händelse som ser ut som en tanke.
          </note>
          <note>
            Schengenavtalet skulle ge oss passfrihet inom EU
          </note>
          <note>
            men betyder i praktiken att vi måste ha passet med oss hela tiden,
            för att kunna styrka att vi inte behöver det. Dessutom får det
            negativa effekter för flyktingar och människor som behöver en
            fristad någonstans i världen. Vi ser hur gränserna skärps och
            vi bygger fästning Europa.
          </note>
          <note>
            Stärker den bild som svenska folket får när toppmötet arrangeras
            så här EU:s legitimitet hos svenska folket?
          </note>
          <note>
            Anf. 17 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag svarade på den frågan i mitt första inlägg med
            en negation. Jag sade att om det andra hade inträffat, våldsamma
            kravaller och olika typer av våldshandlingar, hade det naturligtvis
            inte heller stärkt förtroendet. Jag tror inte att någon tycker
            om säkerhetspådraget, allra minst jag själv. Jag är mycket besvärad
            av det. Samtidigt måste jag ha förtroende för dem som har som
            arbetsuppgift att se till så att i demokratisk ordning utsedda
            möten får hållas, där man diskuterar den i demokratisk ordning
            överenskomna dagordningen.
          </note>
          <note>
            Om oskyldiga människor drabbas på det sätt som beskrivs i den
            tidningsartikel Sven Bergström läser upp är jag den förste att
            beklaga det. Jag förutsätter att de ansvariga myndigheterna, i
            så fall, ser till att den människan gottgörs på ett eller annat
            sätt. Det är självklart.
          </note>
          <note>
            Nog skulle det vara härligt om vi kunde ha ett helt öppet möte,
            som vi är vana vid att ha i Sverige. Visst vore det härligt. Förhoppningsvis
            kommer vi dit en dag. Men just nu känns det avlägset, det måste
            jag erkänna.
          </note>
          <note type="speaker">
            Anf. 18 ULLA-BRITT HAGSTRÖM (kd):
          </note>
          <note>
            Fru talman! Vi har i dag på vårt utomordentliga
          </note>
          <note>
            Helgonät fått en rapport om slutsatserna från mötet utskottsvis.
            Jag skulle vilja ställa en fråga om den inre marknaden. Kommissionen
            kommer under år 2002 att utifrån den värdering som nu pågår lägga
            fram ett förslag om hur de hinder som konstateras på den inre
            marknaden för tjänster ska undanröjas. Min fråga kan tyckas marginell.
            Men vi har i Sverige ett mycket lågt bostadsbyggande i förhållande
            till EU i övrigt. Det kommer att bli ett framtida hinder för vår
            välfärd.
          </note>
          <note>
            Min fråga är vad statsministern som ordförande har gjort för
            att stimulera handel med byggvaror.
          </note>
          <note>
            Det är inget statsråd som aktivt tar upp denna fråga. Men när
            det gäller en harmonisering av varor för att utveckla det hållbara
            samhälle som statsministern har talat om i sitt anförande - som
            jag också vill tacka för - är Sverige faktiskt bra. Att stimulera
            handeln skulle underlätta att komma snabbare fram med det hållbara
            samhället, för vi kan mycket när det gäller harmonisering.
          </note>
          <note>
            Anf. 19 Statsminister GÖRAN PER-
          </note>
          <note>
            SON (s):
          </note>
          <note>
            Fru talman! Jag ska villigt erkänna, som svar på
          </note>
          <note>
            Ulla-Britt Hagströms fråga, att jag inte kan detaljerna kring
            exakt vad som ska göras åt insatsvaror inom byggsektorn. Men jag
            vet att det är ett angeläget område att reformera, inte minst
            för Sveriges del, och det av flera skäl.
          </note>
          <note>
            Ett skäl är det som Ulla-Britt Hagström själv tar upp. Vi har
            anledning att med självförtroende se framför oss en möjlighet
            till export av god svensk teknologi inom byggsektorn.
          </note>
          <note>
            Samtidigt skulle jag gärna vilja importera lite av europeiska
            prisnivåer i svensk byggmaterialindustri.
          </note>
          <note>
            Om en avreglering, en öppning på den inre marknaden, resulterar
            i detta har vi fått stora välfärdsvinster i
          </note>
          <note>
            Sverige.
          </note>
          <note>
            Jag förutsätter att kommissionen kommer att diskutera den typen
            av åtgärder. Vi ser ju att varje marknad som öppnas också får
            ökad konkurrens och lägre priser, och därmed får vanligt folk
            som bara har sin inkomst att leva på lite mer för sina pengar.
            Och det tycker jag är bra.
          </note>
          <note type="speaker">
            Anf. 20 ULLA-BRITT HAGSTRÖM (kd):
          </note>
          <note>
            Fru talman! Eftersom jag har arbetat som lärare i
          </note>
          <note>
            30 år kanske jag vågar ge några goda råd till statsministern.
          </note>
          <note>
            Det ena är att bryta oligopolen. Vi har fyra stora byggherrar
            här i Sverige. Vi behöver lyfta fram de små.
          </note>
          <note>
            Det andra är att ta reda på mer om byggmomserna. De skiljer sig
            mycket åt. Sverige och Danmark har de allra högsta. I t.ex. Tyskland
            och Frankrike finns det olika möjligheter.
          </note>
          <note>
            Jag hoppas att statsministern tar med sig den här frågan. Det
            skulle underlätta mycket för att öka bostadsbyggandet, så att
            vi kommer i balans med övriga
          </note>
          <note>
            Europa.
          </note>
          <note>
            Anf. 21 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! När det gäller att bryta oligopolen är jag fullständigt
            överens med Ulla-Britt Hagström.
          </note>
          <note>
            Där finns säkert sådant vi kan göra med hjälp av kommissionen.
          </note>
          <note>
            Jag är inte säker på att byggmomsen är en faktor som i sig snedvrider
            konkurrens. Den tas ju ut på den produktion som faktist görs i
            Sverige, oavsett vem som gör den. Byggmomsen borde vara neutral.
          </note>
          <note>
            Den höjer kostnader, ja. Men det är också någonting som sedan
            tillförs det allmänna, som kan användas på annat sätt.
          </note>
          <note>
            Sedan tycker jag inte att Ulla-Britt Hagström på något sätt ska
            vara blygsam inför sina ambitioner att undervisa. Det är tvärtom
            en god egenskap hos en aktiv politiker.
          </note>
          <note>
            En ännu bättre egenskap är att vara en mycket läraktig elev,
            och det är jag. Jag tar gärna goda råd. Tack så mycket!
          </note>
          <note type="speaker">
            Anf. 22 WILLY SÖDERDAHL (v):
          </note>
          <note>
            Fru talman! EU ska bli världens mest konkurrenskraftiga del.
            Det handlar om en ekonomisk, social och nu också ekologisk hållbar
            utveckling. Det kom med på slutet.
          </note>
          <note>
            Jag hoppas mycket på det sistnämnda. Jag hoppas att det kommer
            att bli en mycket stark del och att det kommer igång redan på
            toppmötet i Göteborg.
          </note>
          <note>
            Men hittills kan man väl säga att det mest handlar om avregleringar.
            I en tidningsartikel före toppmötet läste jag att utvecklingen
            mot att bli mest konkurrenskraftig skulle ske genom att vår gemensamma
            marknad skulle bli mer lik den i USA.
          </note>
          <note>
            Jag undrar om det är riktigt att Europeiska rådet ser USA som
            en förebild vad gäller öppen marknad för kapital, arbetskraft
            och varor.
          </note>
          <note>
            Anf. 23 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! I en mening är USA en förebild. Man har en väl fungerande
            inre marknad. Som union är den amerikanska unionen av samma storleksordning
            som den europeiska, även om vi i alla andra avseenden egentligen
            skiljer oss åt. Där finns konkurrensvillkor och förutsättningar
            för att arbeta över hela den amerikanska unionen som inte sätter
            gränser och hinder.
          </note>
          <note>
            Låt oss ta det vi nu skapade, den europeiska inre finansiella
            marknaden. Det är ett sätt att åstadkomma en utveckling där vi
            i praktiken närmar oss amerikanska företags konkurrensvillkor.
          </note>
          <note>
            När det gäller vårt resonemang om ett Europapatent är det på
            samma sätt. När man i Europa kanske ska ha ett patent skyddat
            med 15 olika språk och med
          </note>
          <note>
            15 olika processer räcker det med en i USA. Det är den typen
            av jämförelser vi har gjort, och de är riktiga.
          </note>
          <note>
            Sedan vill vi inte ha den amerikanska sociala modellen. Det finns
            en europeisk som vi tycker är överlägsen utifrån många utgångspunkter.
            Vår ambition är att gifta ihop en bra dynamisk ekonomisk utveckling
            med ett ansvar för en socialt rättvis fördelningspolitik. Där
            har vi den europeiska dimension som jag tycker är värd att arbeta
            för.
          </note>
          <note type="speaker">
            Anf. 24 WILLY SÖDERDAHL (v):
          </note>
          <note>
            Fru talman! Det var just med den tanken jag ställde frågan -
            om ifall man väger ihop de här delarna.
          </note>
          <note>
            Vi har kanske inte ens en europeisk modell, utan vi har olika
            modeller i Europa för social välfärd. Man kan kanske dela in dem
            i tre modeller. Vi har en sydeuropeisk, en mellaneuropeisk och
            en nordisk modell när vi för debatten inom EU om våra sociala
            välfärdsmodeller.
          </note>
          <note>
            Av dessa modeller anser jag - och jag förmodar också statsministern
            - att den nordiska med generella system är bättre än övriga när
            det gäller främjande av sysselsättning och jämställdhet och kamp
            mot fattigdom.
          </note>
          <note>
            Jag är lite rädd för att det här kan bli en tulipanaros. Fordrar
            inte en gemensam marknad för varor, kapital och arbetskraft också
            ett gemensamt system på andra områden, t.ex. det sociala området?
            Jag blir rädd om vi vill ha den amerikanska modellen som förebild.
          </note>
          <note>
            Nu var det inte så för den sociala delen. Det är ju bra att jag
            får reda på det. Men på vilket sätt kan vi vara säkra på att det
            blir de generella systemen för välfärd som blir målet inom marknaden
            för den sociala välfärdspolitiken?
          </note>
          <note>
            Anf. 25 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Säker kan man aldrig vara på någonting. En sak vet
            jag. Vår generella modell kräver en bra ekonomisk utveckling.
            Utan en kraftig ekonomisk tillväxt som är stadig och ihållande
            klarar vi inte vår generella modell. Vi har sett historiskt att
            det fungerar så. Det är också lätt att teoretiskt visa att det
            fungerar på det viset.
          </note>
          <note>
            Jag är mest angelägen om att se till att vi får en ekonomisk
            utveckling som är kraftfull och att vi sedan på det område där
            vi utvecklar sociala modeller för Europa ytterst har nationell
            beslutanderätt, men där de goda exemplen förhoppningsvis smittar
            av sig.
          </note>
          <note>
            I en sådan process tycker inte jag att vi behöver ha dåligt självförtroende.
          </note>
          <note type="speaker">
            Anf. 26 KARL-GÖRAN BI-ÖRSMARK (fp):
          </note>
          <note>
            Fru talman! Jag vill också tacka statsministern för redovisningen
            av de framsteg man gjort och de beslut man fattat.
          </note>
          <note>
            Statsministern har sagt att det är ett hårt enträget vardagsarbete
            som måste till ibland. Det är säkert på det sättet.
          </note>
          <note>
            Samtidigt vet vi att under ett ordförandeskap måste man vara
            beredd på oförutsedda händelser. Det finns en beredskap för det.
            Det jag menar har inträffat som borde ha uppmärksammats kanske
            något mer, som vi har varit inne på här, är jordbrukspolitiken.
          </note>
          <note>
            Jag ska återkomma till det.
          </note>
          <note>
            Frågan om Makedonien var också uppe. Där gjorde man, vad jag
            kan bedöma, ett mycket bra arbete som fortsätter.
          </note>
          <note>
            Vi har hört statsministerns argument för att inte ta upp jordbrukspolitiken
            i det här skedet. Jag skulle ändå vilja fråga statsministern om
            det inte under ordförandeskapet ligger ett ansvar för att lägga
            fram någon form av analys och reformering av jordbrukspolitiken
            och av hur det bör gå till, så att man ökar tempot. Eller avvaktar
            man bara och låter det tempo som finns i EU i dag rulla på? Det
            verkar som om det finns en tveksamhet eftersom problemen är så
            stora.
          </note>
          <note>
            Det andra gäller det utrikespolitiska området. Ordförandeskapet
            har nu uppdrag när det gäller Mellanöstern. Där finns det säkert
            ett utrymme för EU att gå in, eftersom USA vad jag förstår tonar
            ned sitt engagemang under den nya presidenten.
          </note>
          <note>
            Det rör också Nord- och Sydkorea. Statsministern sade att vi
            ska försöka att få överläggningar på högsta möjliga politiska
            nivå. Det måste väl ändå vara så att när EU kommer dit med ordföranden
            är det stats- och regeringschefer som är aktuella.
          </note>
          <note>
            Vilket är mervärdet? Hur tänker sig statsministern lägga upp
            kontakten mellan Nord- och Sydkorea? Det är ett viktigt uppdrag,
            och det måste finnas någon mer uppgift än att bara åka dit och
            lyssna.
          </note>
          <note>
            Anf. 27 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Den sista frågan först. Självklart hade jag inte
            åkt dit på uppdrag av mina kolleger och jag hade inte fått den
            uppgiften om det inte hade varit så att jag hade haft en inbjudan
            från såväl Nordkoreas ledare Kim Jong Il som från Sydkoreas president
            Kim
          </note>
          <note>
            Dae Jung. Detta är en förutsättning. Annars är samtalen naturligtvis
            meningslösa.
          </note>
          <note>
            Det andra är att vi också har fått en bekräftelse på att man
            från båda sidor vill gå vidare med processen.
          </note>
          <note>
            Det tredje är att vi har sagt att vi förbehåller oss rätten att
            under de här överläggningarna ta upp allt från ekonomiskt samarbete
            till mänskliga rättigheter och missilfrågor. Det är en bred dagordning,
            bekantgjord i förväg och också i den meningen accepterad av våra
            samtalspartner.
          </note>
          <note>
            Sedan kommer vi att skilja oss åt i sak, det är jag övertygad
            om. Men avsikten är naturligtvis att med denna internationella
            närvaro ge stöd åt den process som syftar till att lösa den sista
            kvardröjande riktigt stora konflikten från det kalla kriget och
            andra världskriget.
          </note>
          <note>
            Jag ser fram emot det. Jag kan bidra, kanske blygsamt, men det
            är ändå ett bidrag. Jag ser fram emot det och känner ett stort
            allvar inför uppgiften, som ju är den gemensamma uppgiften för
            hela den europeiska unionen.
          </note>
          <note>
            Tempot i jordbruksfrågorna och hur den reformeringen ska gå till,
            var en fråga. Vi skulle vilja driva det mycket snabbare. Men var
            förvissad om en sak, ser jag möjligheten att under vår ordförandetid
            växla upp tempot gör vi naturligtvis det. Men om jag ser att en
            sådan åtgärd skulle betyda att vi omedelbart förstör den process
            som redan har påbörjats avstår jag gärna från inrikespolitisk
            poäng och en framgång här i Sveriges riksdag. I stället ser jag
            den process som resulterar i något ordentligt, konkret på europeisk
            nivå. Jag ser längre fram i tiden. Det är så det ser ut.
          </note>
          <note>
            Det bedrivs ingen demonstrationspolitik från ordförandegruppens
            sida under detta halvår. Vi syftar enbart till att komma framåt
            i sak. Och vi väljer den metod som vi tror bäst gynnar saken.
            Var vi står själva någonstans är mycket tydligt uttryckt. Nu ska
            jag också agera så att hela unionens intresse tas till vara.
          </note>
          <note>
            Det är vad det handlar om.
          </note>
          <note type="speaker">
            Anf. 28 KARL-GÖRAN BI-ÖRSMARK (fp):
          </note>
          <note>
            Fru talman! När det gäller den senare kommentaren av jordbrukspolitiken
            är jag ändå lite förvånad.
          </note>
          <note>
            Det låter som om statsministern verkligen tövar därför att problemen
            är så stora, att det kan bli kontraproduktivt osv. Men hur produktivt
            är det att vara passiv i den här frågan egentligen?
          </note>
          <note>
            Vi vet att vi har motstånd på annat håll. Vi vet att jordbruksbudgeten
            är mer än 50 % av EU:s budget.
          </note>
          <note>
            Det är en stor del. Det måste man även som ordförande vara beredd
            att ta i och försöka driva, inte minst mot bakgrund av, som statsministern
            säger, att vi vill att den här processen ska gå snabbare. Ordförandegruppen
            har ändå en möjlighet att driva på. Det ingår väl i ett ordförandeuppdrag.
            Det kan inte bara vara att var medlare hela tiden, utan man måste
            också föra fram sina egna synpunkter. Jag tycker att statsministern
            är lite väl passiv. Jag tar det inte som demonstrationspolitik.
            Jag accepterar att den koppling som sker till mul- och klövsjukan
            inte är den mest lyckosamma.
          </note>
          <note>
            Slutligen vill jag bara säga lycka till när det gäller de viktiga
            förhandlingarna mellan Nord- och Sydkorea. Det är en otroligt
            viktig uppgift.
          </note>
          <note>
            Anf. 29 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag blir, inte besviken, inte förvånad, bara lite
            ovillig att återigen upprepa argumenten. Jag tror nog att K-G
            Biörsmark förstår vad jag säger.
          </note>
          <note>
            Vi ska nå resultat också i jordbrukspolitiken. Jag vet hur vi
            inte når resultat. Det är med demonstrationspolitik. Hade vi velat
            ägna oss åt detta skulle vi ha gjort det med stor medial framgång
            under det veckoslut som har gått. Men jag är säker på att det
            hade resulterat i rakt motsatt utveckling i sak. Så fungerar det.
            Det är inte så kul, kanske. Men det är som livet självt, brukar
            jag säga, det finns ett och annat som man får vänta med att göra
            tills man har läge. Det är så också med jordbrukspolitiken.
          </note>
          <note type="speaker">
            Anf. 30 RONNY OLANDER (s):
          </note>
          <note>
            Fru talman! Jag blev väldigt glad när statsministern inledningsvis
            tog upp frågan om demografin, åldersstrukturen, hur befolkningen
            är sammansatt åldersmässigt. Det är en oerhört viktig och central
            fråga. Men om man lyssnar av den svenska politiska debatten märker
            man att det knappast förs några resonemang. Det är i alla fall
            inte något som tränger igenom vare sig massmedialt eller politiskt.
            Min fråga är egentligen: Hur resonerar ni stats- och regeringschefer
            i denna för Europas befolkning oerhört viktiga fråga?
          </note>
          <note>
            Om man ser utifrån svenska förhållanden var det sex stycken som
            arbetade eller studerade på en som var pensionär år 1960. År 2000
            var det 3,75 arbetande på en pensionär. År 2010 blir det 2,2 på
            en och om en eller en och en halv generation, år 2030, är det
            en arbetande på 1,75 pensionärer.
          </note>
          <note>
            Den som då jobbar och sliter kan inte sköta mig som fyrtiotalist
            i vården eller omsorgen. Så här stor är frågan.
          </note>
          <note>
            Anf. 31 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Ronny Olander har beskrivit det på ett utmärkt sätt.
            Då har ändå inte Sverige den sämsta situationen. Det finns länder
            som är hårdare drabbade än vi, med ohyggligt låga födelsetal.
          </note>
          <note>
            Jag har sagt det många gånger och jag säger det igen, pensionssystem
            i all ära, statsfinansiell sanering i all ära, tillväxttal i all
            ära, om det inte finns människor, män och kvinnor, som är beredda
            att ägna sig åt arbete inom vård och omsorg så har vi ingen trygghet
            för ålderdomen. Det här är en oerhört stor fråga.
          </note>
          <note>
            Två sätt angriper vi den på. Vi går systematiskt igenom vad som
            har gjorts på vård- och omsorgsområdet och i pensionssystemen,
            ser efter hur de bäst ska konstrueras för att inte bara erbjuda
            trygghet utan också stimulera till arbete.
          </note>
          <note>
            På det andra området undersöker vi hur vi utnyttjar den arbetskraft
            som faktiskt finns i Europa, där vi har all anledning att komma
            ihåg att 14 miljoner människor fortfarande är arbetslösa. Fortfarande
            är det så att jättelika grupper inte ens är inne i statistiken
            över de arbetslösa. Fortfarande är det så att i stora delar av
            Europa finns inte kvinnorna på arbetsmarknaden. Fortfarande är
            det så att i stora delar av Europa står de äldre utanför arbetskraften.
          </note>
          <note>
            Det finns oerhört mycket att göra. Låt oss göra det, snabbt och
            tillsammans, men inte blunda för det faktum som Ronny Olander
            så oerhört tydligt beskriver med svenska siffror. De är värre
            i många andra medlemsländer. Därför finns det all anledning att
            ta tag i detta.
          </note>
          <note type="speaker">
            Anf. 32 RONNY OLANDER (s):
          </note>
          <note>
            Fru talman! Jag är oerhört tacksam för det svar som statsministern
            ger. Det visar verkligen att det finns anledning att ta upp de
            här frågorna till diskussion. Inte minst behöver vi diskutera
            hur människor ska orka fram till pensionsåldern, 65-årsåldern,
            och ha en positiv syn på arbetsmiljöfrågor, både i Sverige och
            ute i Europa. Likadant vad gäller sjuktal och barnafödande.
          </note>
          <note>
            Om jag förstod det statsministern sade inledningsvis rätt skulle
            Belgien som ordförandeland ta fatt stafettpinnen. Det som hade
            varit intressant hade varit om det till Göteborgsmötet kanske
            funnits några riktlinjer över ståndpunkter så att man till Belgiens
            ordförandegrupp kunnat säga: Ta över stafettpinnen!
          </note>
          <note>
            Vi har lagt en del av grunden till ett vidare arbete.
          </note>
          <note>
            Anf. 33 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! I en del kommer Göteborgstoppmötet att ta ytterligare
            ett steg framåt och det gäller pensionssystemen. Där finns en
            första ordentlig rapport.
          </note>
          <note>
            Arbetets innehåll och reformeringen av arbetslivet ligger redan
            nu under arbete för den belgiska ordförandeperioden. De kommer
            vid toppmötet i Laeken att presentera vad de menar och vad vi
            menar med indikationer på kvalitet i arbetslivet. Det blir jämställdhet,
            mångfald, livslångt lärande och kamp mot alla former av diskriminering.
            Sådant kommer att finnas i det resonemanget.
          </note>
          <note type="speaker">
            Anf. 34 SVEN-ERIK SJÖSTRAND (v):
          </note>
          <note>
            Fru talman! Jag har en ganska kort fråga till statsministern.
          </note>
          <note>
            I punkt 3 i slutsatserna från helgens toppmöte står det att även
            ansökarländerna ska medverka i förfarandet enligt Lissabonstrategin.
            Vad innebär detta?
          </note>
          <note>
            Jag skulle vara tacksam om statsministern kunde utveckla den
            ståndpunkten.
          </note>
          <note>
            Anf. 35 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det innebär att de kommer in i alla de jämförelser
            som görs via allt det arbete med att ta fram underlag och statistiska
            redogörelser som föregår toppmöten. På så sätt får de också en
            stimulans av den öppna samordningsmetoden som Lissabonprocessen
            är ett uttryck för. Vi vet att de snart är medlemmar fullt ut,
            och de sitter då med vid bordet och kan påverka slutsatsernas
            slutliga utformning. Redan nu är det en signal om att komma in
            i processen därför att de är på väg in som medlemmar.
          </note>
          <note type="speaker">
            Anf. 36 SVEN-ERIK SJÖSTRAND (v):
          </note>
          <note>
            Fru talman! Jag tackar statsministern för svaret.
          </note>
          <note>
            En följdfråga blir då följande. Blir då utfyllandet av ett stort
            antal strukturella indikatorer ett villkor för medlemskap inom
            EU, dvs. det blir ett krav på kandidatländerna att klara jämförelsetalen?
          </note>
          <note>
            Anf. 37 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Villkoren för medlemskap i EU finns fastlagda i de
            dokument vi redan har antagit. De finns med i fördragen. De jämförelser
            som nu sker är på inget sätt förknippade med villkor för medlemskap.
          </note>
          <note>
            De är någonting helt annat.
          </note>
          <note type="speaker">
            Anf. 38 MARIANNE ANDERSSON (c):
          </note>
          <note>
            Fru talman! Jag vill också tacka för informationen. Jag har några
            frågor.
          </note>
          <note>
            Först är det Mellanöstern. Jag blev glad över att
          </note>
          <note>
            EU nu samlar sig till att försöka göra en mera aktiv insats i
            Mellanösternkonflikten. Det är en ohållbar situation där. Det
            är hög tid att så blir fallet. Vad betyder det att EU-länderna
            samlar sig och är eniga om hur man ska agera och att man ska agera
            i Mellanönstern?
          </note>
          <note>
            Min nästa fråga gäller den nya WTO-runda som
          </note>
          <note>
            EU nu ska arbeta för. Statsministern sade att frihandel främjar
            sysselsättning och utveckling. Finns det någon ökad känsla för
            u-ländernas behov i det sammanhanget än vad vi har sett tidigare
            från EU-ländernas sida?
          </note>
          <note>
            Sedan var det diskussionen om demonstrationerna. Vi kan tänka
            oss att det i Göteborg troligen kommer att bli fler demonstrationer
            än i Stockholm. Då är det viktigt att försöka ha en dialog. De
            allra flesta demonstrationerna är folkliga uttryck för viktiga
            saker som är värda att tas på allvar.
          </note>
          <note>
            Om man vet om att det finns en beredskap för någon form av dialog
            - det kan ske praktiskt med hjälp av teknisk utrustning osv. -
            skulle det medverka till en bättre stämning. Ingen av oss vill
            ha ett avspärrat
          </note>
          <note>
            Göteborg, fast jag inser att det kommer att vara mycket poliser
            där också.
          </note>
          <note>
            Anf. 39 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vi har ambitionen, precis som Marianne Andersson
            säger, att ha dialogen. Nu var det inte så mycket demonstrationer
            i Stockholm och inte heller ett så hårt tryck på dialog. Lena
            Hjelm-Wallén har genomfört många möten med olika typer av grupperingar.
            Hon har mött dem, samtalat med dem, lyssnat till dem och förmedlat
            deras synpunkter.
          </note>
          <note>
            Vi vill arbeta i den riktningen, samtidigt som jag inser att
            mina förutsättningar under själva toppmötets gång nog är något
            mer begränsade än vad jag först lite idealistiskt trodde att de
            var. Vi ska inte ge upp.
          </note>
          <note>
            Sedan kommer Göteborgstoppmötet att ha en större allmän uppmärksamhet.
            Det blir ett stort möte med inte bara stats- och regeringschefer
            från nuvarande medlemsländerna utan även från ansökarländerna
            och ovanpå det USA:s president. Någonting mer kan ju ytterligare
            tillkomma.
          </note>
          <note>
            Jag hoppas att det mötet också kommer att avlöpa lika fredligt
            som Stockholmstoppmötet.
          </note>
          <note>
            Sedan var det frågan om Mellanöstern. Vi får ta reda på vad unionen
            kan göra. Hittills har det varit ganska bekvämt. Båda sidor i
            konflikten, israeler och palestinier, har ju inte önskat att unionen
            skulle engagera sig djupare i något slags insats för att underlätta
            fredsprocessen. USA har spelat den rollen.
          </note>
          <note>
            Nu hade vi en israelisk regering som avgick nyligen och som uttryckte
            önskan att EU borde spela en aktivare roll. Vi var oerhört nära
            ett avgörande toppmöte i Stockholm i januari. Det var bara timmar
            från det. Då hade vi verkligen spelat en roll.
          </note>
          <note>
            Om de nu kommer tillbaka - vilket vi inte vet om de gör, men
            låt oss säga att de gör det - är det bra att veta att vi inom
            unionen ser på detta på i stort sett samma sätt. Det vore dystert
            annars. Annars har vi inga förutsättningar att spela en roll.
          </note>
          <note>
            När de gäller WTO-rundan och u-länderna finns det, som Marianne
            Andersson vet, ett motstånd mot att gå fram snabbare med att ta
            bort tullar för de fattigaste länderna. Vi tänker fortsätta att
            driva den frågan. Leif Pagrotsky har nått en framgång - inte fullt
            ut, men ändock en framgång - i ansträngningarna för att ge de
            fattigaste länderna bättre villkor i handeln med Europa. Vi borde
            kunna fortsätta den politiken också i ett WTO-perspektiv.
          </note>
          <note type="speaker">
            Anf. 40 MARIANNE ANDERSSON (c):
          </note>
          <note>
            Fru talman! Jag tackar för svaret när det gäller handelsfrågorna.
          </note>
          <note>
            När det gäller Mellanöstern undrar jag om inte det skulle kunna
            gå att ta initiativ och inte bara vänta på inbjudan. Mellanöstern
            är en krutdurk, och det är en ohållbar situation där. Människor
            är oerhört frustrerade och vanmäktiga över sin situation, inte
            minst den ekonomiska situationen för palestinierna. Därför vore
            det bra om det gick att ta någon form av initiativ i frågan.
          </note>
          <note>
            När det gäller dialogen vid toppmötet i Göteborg förstår jag
            mycket väl de problem som finns med att hinna med och klara av
            den. Men man skulle kunna tänka sig någon form av storbilds-TV,
            så att människor kan se att vi tar detta på allvar. Det skulle
            kunna hjälpa till att neutralisera den "svans" som alla är rädda
            för ska komma och förstöra för dem som verkligen är seriösa i
            sina demonstrationer.
          </note>
          <note>
            Anf. 41 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vi är helt överens om att seriösa demonstrationer
            är ett vitalt inslag i en öppen demokrati. De som försöker att
            misskreditera sådant bör naturligtvis bemötas. Om de metoder som
            Marianne
          </note>
          <note>
            Andersson föreslår är de vi ska använda vet jag inte, men vi
            tar till oss dem som ett gott uppslag. Vi tackar för dem.
          </note>
          <note>
            Också i Mellanöstern är oerhört många av EU:s länder med bilateralt,
            inte minst Sverige har varit det genom åren. Här tas ständigt
            olika typer av kontakter.
          </note>
          <note>
            Detta måste bygga på att det yttersta ansvaret för processen
            ligger hos regeringen Israel och den palestinska myndighetens
            företrädare. Utan konstruktivt bidrag därifrån och en vilja att
            gå in ordentlig i processen, har utomstående små möjligheter att
            med kraft driva fram något slags förhandlingssituation. Vi är
            i ett farligt läge. Vi följer det från dag till dag, och vi tar
            initiativ i det läge vi tror att det gynnar saken och för den
            framåt.
          </note>
          <note type="speaker">
            Anf. 42 KENT HÄRSTEDT (s):
          </note>
          <note>
            Fru talman! Först vill jag med några få ord uttala min uppskattning
            över statsministerns och EU:s beslut att sända en delegation till
            Nord- och Sydkorea.
          </note>
          <note>
            Eftersom jag har varit en flitig resenär till Korea, kan jag
            med eftertryck säga att Sveriges och EU:s insats -
          </note>
          <note>
            vad den nu kommer att bliva - kommer att vara välkommen och efterlängtad.
            Inte minst i ljuset av att
          </note>
          <note>
            USA tyvärr blir försiktigare i sitt engagemang på den koreanska
            halvön kommer EU:s roll att vara betydelsefull. Koreahalvön och
            den 50-åriga konflikten är potentiellt en av världens allvarligaste
            konflikthärdar, och jag tror att EU:s roll kan vara mycket betydelsefull.
          </note>
          <note>
            Fru talman! Statsministern har redan varit inne på att man under
            mötet har berört den ekonomiska utvecklingen i USA, Japan och
            Europa. Jag skulle vilja fråga statsministern i vilken utsträckning
            den ekonomiska utvecklingen i Öst- och Centraleuropa diskuterades.
            Vi vet, genom vittnesmål och rapporter från en rad internationella
            organisationer, att en överväldigande del av länderna i forna
            Sovjetunionen i dag möter mycket stora svårigheter. Berördes på
            något sätt de humanitära och ekonomiska umbäranden som de här
            länderna i dag genomlever?
          </note>
          <note>
            I t.ex. Unicefs rapport nämns att man pratar om den växande generationen
            i öst som en generation i fara. Jag tror att det är väsentliga
            frågor att diskutera både vad gäller EU:s bistånd och i ljuset
            av en kommande EU-utvidgning.
          </note>
          <note>
            Anf. 43 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! När det först gäller det koreanska initiativet har
            Sverige naturligtvis en speciell förutsättning, bl.a. mot den
            bakgrunden att vi sedan mycket lång tid tillbaka har haft tre
            permanenta diplomatiska representationer på halvön, i Seoul, i
            Panmunjon och i Pyongyang. Det gör att vi har följt utvecklingen
            nära, med goda informationer och goda relationer. Vi bör på så
            sätt kunna utöva ett gott ordförandeskap när
          </note>
          <note>
            EU nu visar sin ambition att agera.
          </note>
          <note>
            Jag tycker också att det är alldeles utmärkt att EU
          </note>
          <note>
            gör det. Vi har ofta talat om att den utrikespolitiska dimensionen
            i EU förutsätter enhällighet, och så är det och så ska det vara.
            Men när vi väl lyckas skapa den enhälligheten blir det desto kraftfullare.
            Här är ett område där vi faktiskt kan och vill göra en insats.
            Det är ett svenskt initiativ som ett svar på en koreansk dialog,
            men det är med full uppbackning från hela unionen. Jag ser, som
            jag sade, med stort allvar fram mot uppgiften.
          </note>
          <note>
            Det är riktigt att den ekonomiska utvecklingen i
          </note>
          <note>
            Östeuropa varierar något från land till land. Min bedömning just
            nu är ändock att den ryska ekonomin utvecklas väl, att de baltiska
            länderna har varit nere och vänt och att den polska ekonomin utvecklas
            väl.
          </note>
          <note>
            Det sker naturligtvis från en mycket låg nivå, där social standard
            av vårt mått inte alls är för handen.
          </note>
          <note>
            Det är en totalt olik situation.
          </note>
          <note>
            Det här var en av de saker som vi i grunden fick en genomgång
            av tillsammans med president Putin, som naturligtvis också tog
            upp detta under toppmötet.
          </note>
          <note>
            Där uttryckte vi också vikten av att ekonomisk utveckling måste
            gå hand i hand med att värderingen av ett demokratiskt samhällsskick
            och rättsstaten hävdas.
          </note>
          <note type="speaker">
            Anf. 44 KENT HÄRSTEDT (s):
          </note>
          <note>
            Fru talman! Vad gäller EU:s roll i relation till konflikten på
            Koreahalvön tror jag att statsministern kanske är en aning blygsam,
            eftersom jag vet att det inte alltid har funnits en gemensam uppfattning
            inom den europeiska unionen. Möjligen är det ett svenskt gott
            hantverk som har gjort att vi har lyckats få en enhällighet vad
            gäller att skicka en delegation till
          </note>
          <note>
            Koreahalvön. Jag tycker att det är värt positiva ordalag.
          </note>
          <note>
            Vad gäller den humanitära och ekonomiska utvecklingen delar jag
            naturligtvis statsministerns uppfattning att det ser lite olika
            ut. Men min poäng är att det inte går att dra slutsatser av att
            det ser bra ut vad gäller BNP-utvecklingen, utan man måste gå
            bortom
          </note>
          <note>
            BNP-talen och se vem ekonomin kommer till del. I
          </note>
          <note>
            många fall kommer den inte de unga och uppväxande generationerna
            i Östeuropa till del i dag.
          </note>
          <note>
            Anf. 45 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Nej, det är riktigt, som Kent Härstedt säger, att
            det är brister i fördelningspolitiken. Det skapar en socialt mycket
            besvärlig situation, som leder fram till konflikter som är svåra
            att hantera i ett öppet samhälle. Det är en allvarlig situation.
          </note>
          <note>
            Desto mer tillfredsställande är det att kunna konstatera att
            president Putin har prioriterat exempelvis en sådan sak som pensionsutbetalningar,
            att människor som bara har sin pension att leva på, om än knapp,
            får den i tid och på ett korrekt sätt. Det är en bra signal.
          </note>
          <note>
            Barnens situation exempelvis runt Östersjön i länder som ändock
            har nått en viss ekonomisk utveckling när man ser på den totala
            kaka som de har att fördela lämnar mycket övrigt att önska. Det
            finns all anledning för Sverige att vara pådrivande och kritisk
            och att hålla debatten uppe. Det är precis så som Kent
          </note>
          <note>
            Härstedt säger, att BNP-nivån i ett land säger inte någonting
            om hur de sämst ställda hanteras - ingenting. Det enda vi vet
            är att de har förutsättningar eller inte har förutsättningar att
            bedriva en anständig politik. Om de gör så eller inte är olika
            från fall till fall, och det krävs en internationell precis som
            en nationell debatt.
          </note>
          <note>
            Överläggningen var härmed avslutad.
          </note>
          <note>
            2 § Justering av protokoll
          </note>
          <note>
            Justerades protokollen för den 20 och 21 mars.
          </note>
          <note>
            3 § Anmälan om sammansatta konstitutionsoch utrikesutskottet
          </note>
          <note>
            Talmannen anmälde att av en till kammarkansliet inkommen promemoria
            framgick att konstitutionsutskottet och utrikesutskottet jämlikt
            riksdagsordningen
          </note>
          <note>
            4 kap. 8 § genom separata beslut den 15 mars 2001
          </note>
          <note>
            hade överenskommit att genom deputerade i sammansatt utskott
            gemensamt bereda vissa EU-frågor.
          </note>
          <note>
            Konstitutionsutskottet hade härutöver beslutat att för beredning
            i det sammansatta utskottet överlämna ett antal motioner när det
            gäller EU.
          </note>
          <note>
            Promemorian med två bilagor hade delats ut till kammarens ledamöter.
          </note>
          <note>
            Promemorian hade följande lydelse:
          </note>
          <note>
            Sammansatt konstitutions- och utrikesutskottet
          </note>
          <note>
            2 bil.
          </note>
          <note>
            Konstitutionsutskottet och utrikesutskottet har jämlikt riksdagsordningen
            4 kap 8 § i separata beslut den 15 mars 2001 överenskommit att
            genom deputerade i sammansatt utskott gemensamt bereda vissa
          </note>
          <note>
            EU-frågor. Konstitutionsutskottet har härutöver beslutat att
            för beredning i det sammansatta utskottet överlämna ett antal
            motioner rörande EU (bil. 1).
          </note>
          <note>
            Till deputerade i det sammansatta utskottet har utsetts de i
            bifogade förteckning upptagna riksdagsledamöterna (bil. 2).
          </note>
          <note>
            Det sammansatta utskottet, som benämns Sammansatta konstitutions-
            och utrikesutskotteet (KUU), har vid konstituerande sammanträde
            denna dag utsett följande precidium:
          </note>
          <note>
            Per Unckel (m), ordförande
          </note>
          <note>
            Viola Furubjelke (s), vice ordförande
          </note>
          <note>
            Göran Magnusson (s), vice ordförande
          </note>
          <note>
            Göran Lennmarker (m), vice ordförande
          </note>
          <note>
            Stockholm den 22 mars 2001
          </note>
          <note>
            Bertil Wennberg Thomas Hörberg
          </note>
          <note>
            Bilaga 1 hade följande lydelse:
          </note>
          <note>
            Utdrag ur protokoll från utskottssammanträde
          </note>
          <note>
            2000/01:31
          </note>
          <note>
            § 5 Sammansättning av utskott - KUU. Överlämnande av motioner
          </note>
          <note>
            Enligt tidigare beslut om gemensam beredning av vissa EU-frågor
            i sammansatt utskott med utrikesutskottet beslutar utskottet att
            utse följande deputerade från konstitutionsutskottet:
          </note>
          <note>
            Ledamöter
          </note>
          <note>
            Suppleanter
          </note>
          <note>
            Göran Magnusson (s)
          </note>
          <note>
            Kenth Högström (s)
          </note>
          <note>
            Barbro Hietala Nordlund (s)
          </note>
          <note>
            Britt-Marie Lindkvist (s)
          </note>
          <note>
            Pär Axel Sahlberg (s)
          </note>
          <note>
            Anders Bengtsson (s)
          </note>
          <note>
            Per Unckel (m)
          </note>
          <note>
            Nils Fredrik Aurelius (m)
          </note>
          <note>
            Inger René (m)
          </note>
          <note>
            Per-Samuel Nisser (m)
          </note>
          <note>
            Kenneth Kvist (v)
          </note>
          <note>
            Mats Einarsson (v)
          </note>
          <note>
            Ingvar Svensson (kd)
          </note>
          <note>
            Björn von der Esch (kd)
          </note>
          <note>
            Per Lager (mp)
          </note>
          <note>
            Åsa Torstensson (c)
          </note>
          <note>
            Helena Bargholtz (fp)
          </note>
          <note>
            Konstituterande sammanträde hålls torsdagen den
          </note>
          <note>
            22 mars 2001.
          </note>
          <note>
            Utskottet beslutar vidare att överlämna motionerna 2000/01:K219,
            K274 yrkandena 1, 3-4, K280,
          </note>
          <note>
            K306 yrkandena 1, 3-9, K309, K333, K366, K383,
          </note>
          <note>
            K398 yrkandena 5-9, U510 yrkandena 2-5, 8-11
          </note>
          <note>
            och 13, U511 yrkandena 1-4 och 21, U512 yrkandena
          </note>
          <note>
            12-14, U513 yrkandena 15-16 och So538 yrkande 8
          </note>
          <note>
            från allmänna motionstiden 2000.
          </note>
          <note>
            Denna paragraf förklaras omedelbart justerad.
          </note>
          <note>
            Vid protokollet
          </note>
          <note>
            Kerstin Siverby
          </note>
          <note>
            Justeras
          </note>
          <note>
            Per Unckel
          </note>
          <note>
            Rätt utdraget intygar:
          </note>
          <note>
            Kerstin Siverby
          </note>
          <note>
            Bilaga 2 hade följande lydelse:
          </note>
          <note>
            Parti
          </note>
          <note>
            Från KU
          </note>
          <note>
            Från UU
          </note>
          <note>
            (s)
          </note>
          <note>
            Ordinarie:
          </note>
          <note>
            Göran Magnusson
          </note>
          <note>
            Barbro Hietala Nordlund
          </note>
          <note>
            Pär Axel Sahlberg
          </note>
          <note>
            Suppleanter:
          </note>
          <note>
            Kenth Högström
          </note>
          <note>
            Britt-Marie Lindkvist
          </note>
          <note>
            Anders Bengtsson
          </note>
          <note>
            Ordinarie:
          </note>
          <note>
            Viola Furubjelke
          </note>
          <note>
            Sören Lekberg
          </note>
          <note>
            Birgitta Ahlqvist
          </note>
          <note>
            Suppleanter:
          </note>
          <note>
            Berndt Ekholm
          </note>
          <note>
            Carina Hägg
          </note>
          <note>
            Marianne Jönsson
          </note>
          <note>
            (m)
          </note>
          <note>
            Ordinarie:
          </note>
          <note>
            Per Unckel
          </note>
          <note>
            Inger René
          </note>
          <note>
            Suppleanter:
          </note>
          <note>
            Nils Fredrik Aurelius
          </note>
          <note>
            Per-Samuel Nisser
          </note>
          <note>
            Ordinarie:
          </note>
          <note>
            Göran Lennmarker
          </note>
          <note>
            Lars Tobisson
          </note>
          <note>
            Suppleanter:
          </note>
          <note>
            Liselotte Wågö
          </note>
          <note>
            Sten Tolgfors
          </note>
          <note>
            (v)
          </note>
          <note>
            Ordinarie:
          </note>
          <note>
            Kenneth Kvist
          </note>
          <note>
            Suppleant:
          </note>
          <note>
            Mats Einarsson
          </note>
          <note>
            Ordinarie:
          </note>
          <note>
            Lars Ohly
          </note>
          <note>
            Suppleant:
          </note>
          <note>
            Eva Zetterberg, andre vice talman
          </note>
          <note>
            (kd)
          </note>
          <note>
            Ordinarie:
          </note>
          <note>
            Ingvar Svensson
          </note>
          <note>
            Suppleant:
          </note>
          <note>
            Björn von der Esch
          </note>
          <note>
            Ordinarie:
          </note>
          <note>
            Holger Gustafsson
          </note>
          <note>
            Suppleant:
          </note>
          <note>
            Jan Erik Ågren
          </note>
          <note>
            (c)
          </note>
          <note>
            Ordinarie:
          </note>
          <note>
            -
          </note>
          <note>
            Suppleant:
          </note>
          <note>
            Åsa Torstensson
          </note>
          <note>
            Ordinarie:
          </note>
          <note>
            Marianne Andersson
          </note>
          <note>
            Suppleant:
          </note>
          <note>
            -
          </note>
          <note>
            (fp)
          </note>
          <note>
            Ordinarie:
          </note>
          <note>
            -
          </note>
          <note>
            Suppleant:
          </note>
          <note>
            Helena Bargholtz
          </note>
          <note>
            Ordinarie:
          </note>
          <note>
            Karl-Göran Biörsmark
          </note>
          <note>
            Suppleant:
          </note>
          <note>
            -
          </note>
          <note>
            (mp)
          </note>
          <note>
            Ordinarie:
          </note>
          <note>
            Per Lager
          </note>
          <note>
            Suppleant:
          </note>
          <note>
            -
          </note>
          <note>
            Ordinarie:
          </note>
          <note>
            -
          </note>
          <note>
            Suppleant:
          </note>
          <note>
            Marianne Samuelsson
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2000/01:325
          </note>
          <note>
            Till riksdagen
          </note>
          <note>
            Interpellation 2000/01:325 av Tasso Stafilidis (s)
          </note>
          <note>
            om homosexuella flyktingar från Iran.
          </note>
          <note>
            Interpellationen kommer att besvaras fredagen den 27 april 2001.
          </note>
          <note>
            Skälet till dröjsmålet är utlandsresor och ordförandeskapsrelaterade
            engagemang.
          </note>
          <note>
            Stockholm den 21 mars 2001
          </note>
          <note>
            Utrikesdepartementet
          </note>
          <note>
            Maj-Inger Klingvall
          </note>
          <note>
            Interpellation 2000/01:319
          </note>
          <note>
            Till riksdagen
          </note>
          <note>
            Interpellation 2000/01:319 av Johnny Gylling om filterprogram
            för Internet.
          </note>
          <note>
            Interpellationen kommer att besvaras tisdagen den
          </note>
          <note>
            3 april 2001.
          </note>
          <note>
            Skälet till dröjsmålet är tjänsteresor och att det varit oklart
            vilket statsråd som skall besvara interpellationen.
          </note>
          <note>
            Stockholm den 22 mars 2001
          </note>
          <note>
            Justitiedepartementet
          </note>
          <note>
            Britta Lejon
          </note>
          <note>
            5 § Svar på interpellation 2000/01:290 om försvarsmaterielaffärer
            med andra länder
          </note>
          <note>
            Anf. 46 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Henrik S Järrel har frågat mig vilka åtgärder regeringen
            avser att vidta för att stödja och utveckla hanteringen av s.k.
            offset (motköp) eller kompensationsåtaganden vid större affärer
            med försvarsmateriel. Frågorna gäller också vilka initiativ försvarsministern
            avser att vidta för att infoga svensk motköpspolicy inom ramen
            för det utvidgade europeiska försvarsmaterielsamarbetet.
          </note>
          <note>
            Bakgrunden till frågorna är att det enligt Henrik S
          </note>
          <note>
            Järrel saknas långsiktiga lösningar i form av resurser och organisation
            för den praktiska hanteringen av motköp. Järrel berör också frågan
            om principerna för svenska offsetkrav.
          </note>
          <note>
            Internationellt har användning av offset blivit allt vanligare.
            Det är dock inte självklart att offsetkrav alltid ska tillämpas.
            Det kan uppstå nackdelar i form av ett högre pris i och med att
            Sverige ställer krav på offset. Lagen om offentlig upphandling
            anger att affärsmässighet ska utgöra grunden för statlig upphandling.
            Affärsmässigheten måste bedömas från fall till fall. Det är viktigare
            att Försvarsmaktens krav på operativ förmåga uppnås än att få
            till stånd offset i en anskaffning.
          </note>
          <note>
            När det gäller de anskaffningar som Henrik S Järrel tar upp i
            sin interpellation vill jag hävda att Försvarets materielverk
            har hanterat frågorna om kompensationsåtaganden och industriell
            samverkan. Jag vill dock ge Henrik S Järrel rätt i att det finns
            anledning att uppmärksamma frågan ytterligare. Åtgärder har också
            vidtagits på senare tid.
          </note>
          <note>
            Regeringen fattade sålunda den 31 mars 1999 beslut om inriktningen
            för Försvarsmaktens och Försvarets materielverks agerande avseende
            kompensationsåtaganden vid upphandling av försvarsmateriel från
            utlandet. I beslutet anges att syftet med att ställa krav på kompensationsåtaganden
            bör vara att säkerställa försvarsteknologisk kompetens i Sverige
            inom de av riksdagen prioriterade teknologiområdena. Svenska krav
            på kompensationsåtaganden bör enligt beslutet normalt förekomma
            vid större upphandlingar utomlands om minst 100 miljoner kronor.
          </note>
          <note>
            Efter regeringsbeslutet har Försvarets materielverk tillsatt
            en referensgrupp för offsetfrågor med deltagare även ur Försvarsmakten
            och Försvarets forskningsinstitut. Denna grupp håller nu på att
            utarbeta riktlinjer för tillämpningen av regeringens inriktning.
            Försvarsindustriföreningen deltar i arbetet. Jag anser att referensgruppen
            är en sådan organisationsform som interpellanten efterlyser.
          </note>
          <note>
            Vidare har resurserna i Försvarets materielverk för att följa
            upp och utveckla tillämpningen av offsetkraven förstärkts. Jag
            uppfattar att interpellanten menar att man härutöver bör särskilt
            avsätta ekonomiska resurser för att allmänt stödja kompensationsåtaganden
            vid civil industri. Sådana åtgärder faller dock inte inom ramen
            för den av regeringen angivna försvarspolitiska inriktningen för
            krav på offset.
          </note>
          <note>
            Utveckling av former för kompensationsåtaganden sker inom ramen
            för EU-samarbetet och även bilateralt. Som exempel på det sista
            kan jag nämna en beställning från Försvarets materielverk på splitterskyddade
            fordon från Finland med krav på motköp om 100 % och finska offsetkrav
            på motsvarande nivå vid beställning av stridsfordon 90. Andra
            exempel på kommande affärer där krav på kompensationsåtaganden
            ställs från Sverige är anskaffning av nya helikoptrar och det
            samnordiska ubåtsprojektet Viking.
          </note>
          <note>
            Jag anser sammantaget att initiering, genomförande och uppföljning
            av kompensationsåtaganden vid import av försvarsmateriel fungerar
            tillfredsställande.
          </note>
          <note>
            Fru talman! Formerna för offset kan dock komma att förändras
            i och med omstruktureringen av försvarsindustrin nationellt och
            internationellt samt det ökade bi- och multilaterala utvecklingssamarbetet
            på materielområdet. De effekter som Henrik S. Järrel söker, såväl
            försvars- som näringspolitiskt, kan komma att uppnås på andra
            sätt än genom traditionell offset. Genom att flera länder, däribland
            Sverige, deltar redan i upphandlingsfasen och beställer ny materiel
            gemensamt med andra länder skapas förutsättningar för industrisamarbete
            genom hela projekt.
          </note>
          <note>
            Deltagande länder och industrier ges därmed förutsättningar att
            medverka utifrån sina egna kompetenser och förutsättningar. Utvecklingen
            kan därför i viss mån sägas gå från traditionell offset till ett
            mer ömsesidigt beroende, vilket också har säkerhetspolitiska fördelar.
            Att särskilt avsätta resurser för offsetkrav är därför bara en
            del i att uppnå de försvars- och näringspolitiska effekter som
            frågeställaren efterlyser.
          </note>
          <note>
            Materielförsörjningsutredningens slutbetänkande remissbehandlas
            för närvarande. I utredningen föreslås att behov och betydelse
            av offset bör utredas närmare, bl.a. mot bakgrund av internationell
            praxis på området.
          </note>
          <note>
            Jag vill inte nu föregripa remissbehandlingen av utredningen,
            men utesluter inte att en fortsatt översyn av offsetinstrumentet
            måste göras. Jag vill dock betona att den exportstödjande verksamheten,
            det internationella materielsamarbetet och offsetkraven måste
            ses som en helhet. Tillsammans bör de åstadkomma de effekter som
            Henrik S Järrel efterlyser.
          </note>
          <note type="speaker">
            Anf. 47 HENRIK S JÄRREL (m):
          </note>
          <note>
            Fru talman! Först vill jag tacka försvarsministern för svaret.
            I huvudsak andas svaret att vi är på ungefär samma linje, försvarsministern
            och jag, men jag är möjligen lite otåligare än vad försvarsministern
            är.
          </note>
          <note>
            Frågan är inte så ny att man inte har kunnat göra någonting tidigare.
            Såvitt mig bekant har denna fråga stötts och blötts och bollats
            mellan Närings- och Försvarsdepartementen i olika tider.
          </note>
          <note>
            Däremot kan man hålla med försvarsministern om att själva förhållandet
            att man börjar använda sig av motköp är en relativt ny företeelse.
          </note>
          <note>
            Jag vill dock peka på våra nordiska grannländer, som jag också
            gör i interpellationen, och säga att såväl Norge som Finland tillämpar
            en 50 miljonersgräns som krav för offset. Där går beloppsgränsen.
            I
          </note>
          <note>
            Danmark går den redan vid 25 miljoner. Nu säger försvarsministern
            att man från regeringens sida har föreslagit att 100 miljoner
            vore en lämplig gräns.
          </note>
          <note>
            Man kan naturligtvis diskutera var den gränsen ska gå.
          </note>
          <note>
            Men det viktiga, och det jag vill försöka lyfta fram i denna
            debatt, är att man inte kan se detta som en renodlad försvarspolitisk
            fråga. Den är i viss mån också näringspolitisk. I synnerhet i
            en tid när försvaren rustas ned inte bara i Sverige utan även
            i vår omvärld är det angeläget att kunna få möjligheten att låta
            den industri som framför allt verkar åt försvarsindustrin och
            som besitter en hög teknologisk kompetens komma fram genom att
            den också kan framställa civila produkter.
          </note>
          <note>
            Nu säger försvarsministern, vilket jag gläder mig åt, att det
            är en framtid som i högre grad kommer att kännetecknas av att
            formerna flyter samman när det gäller militär teknologi och civil
            teknologi. Där är vi ense i bedömningen. Då är det angeläget att
            man skapar former för att just underleverantörer till de stora
            försvarsindustrierna får en möjlighet att inte minst övervintra
            i ett läge av neddragningar när det gäller försvarsmaterielbeställningarna.
          </note>
          <note>
            När försvarsministern talar om att åtgärder har vidtagits på
            senare tid och hänvisar till ett beslut av den 31 mars 1999 och
            vi i dag skriver den 27 mars
          </note>
          <note>
            2001 tycker jag att det tyder på att regeringen har tagit god
            tid på sig att fundera över detta. Man hade kunnat komma fram
            tidigare med någon mera substantiell materia för att klara av
            motköpsproblematiken.
          </note>
          <note>
            Vi är dock ense om att det handlar om att säkerställa försvarsteknologisk
            kompetens, som försvarsministern säger i sitt svar.
          </note>
          <note>
            Att Försvarets materielverk nu har tillsatt en referensgrupp,
            som anförs i svaret, för att utarbeta riktlinjer för tillämpningen
            är ju bra och gott och väl.
          </note>
          <note>
            Men vad jag har erfarit är att kompetensen på Försvarets materielverk
            när det gäller motköp och offset är starkt beskuren på grund av
            sjukdom, pensionsavgångar och liknande. Här går svaret från försvarsministern
            lite stick i stäv med de intryck och informationer som jag har.
          </note>
          <note type="speaker">
            Anf. 48 HARALD BERGSTRÖM (kd):
          </note>
          <note>
            Fru talman! Frågorna om principerna för motköpsaffärer i samband
            med upphandling av försvarsmateriel är viktiga. Jag vill poängtera
            att de är det inte enbart för försvarsindustrin utan också för
            det övriga näringslivet. I flera områden i vårt land har frågan
            också en regionalpolitisk dimension.
          </note>
          <note>
            Försvarsministern använder redan i inledningen av svaret på interpellation
            290 uttrycket
          </note>
          <note>
            "kompensationsåtaganden vid större affärer med försvarsmateriel."
            Det är naturligtvis riktigt att det inte precis är små åtaganden
            vi talar om när det handlar om totalbelopp på miljarder kronor.
          </note>
          <note>
            Som representant för och ledamot från en landsdel med både mycken
            och kompetent småindustri vill jag påminna försvarsministern om
            att offset ofta innebär att många småorder tillsammans bildar
            en stor massa.
          </note>
          <note>
            Då kan små industrier med produktion av civila produkter vara
            mycket intressanta.
          </note>
          <note>
            Jag noterade också att försvarsministern i sitt muntliga svar
            uteslöt en bit av det skriftliga svaret, nämligen om hur nära
            civil och militär produktion ofta är varandra.
          </note>
          <note>
            För att exemplifiera vad jag menar med resonemanget om civila
            produkter vill jag nämna ett litet företag jag själv i all anspråkslöshet
            köpte slangklämmor av till en maskin jag hade i produktion. Det
            här är ca 15 år sedan. Säljare var ett företag med ett tjugotal
            anställda hemma i Småland. Men det visade sig att detta lilla
            företag vid den tiden var världsledande på att tillverka just
            slangklämmor. Bevisligen används ju slangklämmor både i civila
            och militära applikationer av olika slag, t.ex. i bilmotorer.
            Men som produkt betraktas naturligtvis en slangklämma som icke
            försvarsmaterial.
          </note>
          <note>
            Jag vill också påminna om att små företag ofta har ganska svårt
            att ta sig ut på världsmarknaden även om de kanske har produkter
            och en teknik som är världsunik. Sett i detta perspektiv är den
            fråga som Henrik
          </note>
          <note>
            S Järrel har ställt angående "en konkurrenskraftig, smidig organisation
            för att hantera motköp, industriell samverkan och andra former
            av kompensationsåtaganden" mycket viktig.
          </note>
          <note>
            Jag satt i förra veckan i ett intensivt samtal med en god vän
            som i flera år har försökt samordna just sådana här affärer, offset.
            Med ett slags koppleriverksamhet har han försökt vara en länk
            för att sammanföra flera små svenska företag med köpare av materiel
            i Tyskland under Leopardaffärens motköpsåtagande. Det han efterlyser
            är just någon form av samordning, kanske den som försvarsministern
            talar om som referensgruppen för offsetfrågor.
          </note>
          <note>
            Hur långt borta i tiden är denna grupps riktlinjer?
          </note>
          <note>
            Det blir väl inte en organisation enbart för de stora företagen?
            Och det är väl inte enbart försvarsmateriel den kommer att beröra?
            Som försvarsministern mycket riktigt påpekar i det skriftliga
            svaret på interpellationen och som jag också har påvisat med mitt
            enkla exempel är inte gränserna mellan militära och civila produkter
            alltid så lätt att dra.
          </note>
          <note>
            Om det är riktigt, som antyds i tidningsartiklar, att det lutar
            åt avslut nu i april månad i fråga om ett nordiskt samköp av helikoptrar
            borde väl en organisation som den tänkta vara i funktion för att
            ta hand om offsetavtalen i denna uppgörelse. Vad anser försvarsministern
            om det?
          </note>
          <note>
            Anf. 49 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag tackar för inläggen, som är viktiga i den här
            frågeställningen. Interpellanten och Harald Bergström tog upp
            frågan om beloppsgränser för kompensationsaffärer.
          </note>
          <note>
            Vi har valt en högre nivå än de andra nordiska länderna, och
            jag anser att det är ganska rimligt när man tänker på vilka, jag
            vågar nästan säga, fundamentalt annorlunda försvarsindustriella
            strukturer våra länder har. Vi har en försvarsindustri som arbetar
            brett och på en mycket hög teknologisk nivå. Våra grannländer
            har av olika skäl en annan struktur, vilket också kan avläsas
            av att de har andra nivåer både när det gäller leveranser till
            det egna landet och i exporthänseende. Det är sannolikt en betydelsefull
            anledning.
          </note>
          <note>
            En annan anledning till att vi har valt den här nivån är att
            de som arbetar med de här upphandlingsfrågorna konstaterar att
            man, om man går ut med kompensationskrav, får räkna med att den
            som man har ett önskemål om att få ett lågt pris ifrån inte är
            lika intresserad av att erbjuda ett lågt pris. Kompensationskrav
            kan betyda att det kan innebära högre priser på det som vi ska
            köpa. Och då ställs ju frågan:
          </note>
          <note>
            Ska vi finansiera det åtagandet över försvarsanslaget?
          </note>
          <note>
            Jag anser att det går att förklara varför vi har valt en annan
            högre nivå.
          </note>
          <note>
            Jag vill också ta upp frågan om vad som sker. Vår bedömning är
            att det regeringsbeslut som fattades
          </note>
          <note>
            1999 är under genomförande. Det system som Materielverket har
            och den rådgivande gruppen osv. fungerar. Om Materielverket inte
            har personal som kan hantera de här frågorna är det naturligtvis
            en sak för myndighetsledningen. Jag ska självklart kontrollera
            på nytt om det är så att Materielverket inte har varit i stånd
            att göra det som enligt regeringen ska ske. Vi har gett inriktningen
            att Materielverket kontinuerligt bör följa upp varje kompensationsåtagande
            för att kontrollera att leverantörens åtaganden uppfylls på ett
            korrekt sätt. Materielverket bör också göra en ekonomisk utvärdering
            efter avslutad upphandling vari kompensationsåtagandet ingått.
            Och detta bör underställas den här referensgruppen. Det är klart
            att om det finns uppgifter om att det här inte fungerar för den
            myndighet som ska göra detta är jag beredd att ytterligare undersöka
            det här.
          </note>
          <note>
            Låt mig bara få avsluta det här inlägget med en viktig sak. Utgångspunkten
            från vår sida är att det ska handla om materiel som säkerställer
            försvarsteknologisk kompetens i Sverige. Kraven bör därför i första
            hand inriktas på de av riksdagen prioriterade teknologiområdena
            som är väsentliga att bevara i landet.
          </note>
          <note>
            Jag uteslöt några meningar i mitt skriftliga svar för att kunna
            klara sexminutersgränsen. Det finns inget annat ställningstagande
            från mig än att vi har anledning att bevaka det som den här Materielförsörjningsutredningen
            pekar på, det ökade samspelet mellan civila och militära komponenter.
            Företag som normalt inte levererar produkter till försvarssektorn
            kan därmed i större utsträckning än hittills komma att engageras
            i materielförsörjningen. Därför är engagemanget för dessa företags
            deltagande som underleverantörer viktigt och betydelsefullt. Jag
            har ingen annan mening än den som Materielförsörjningsutredningen
            har. Det är också det som gör att vi kan komma att gå vidare i
            den frågeställningen.
          </note>
          <note type="speaker">
            Anf. 50 HENRIK S JÄRREL (m):
          </note>
          <note>
            Fru talman! Det var väl bra att försvarsministern fick reda ut
            den där lilla parentesen i sitt första inlägg som aldrig kom upp
            i det talade ordet.
          </note>
          <note>
            Så här säger försvarsministern: Det är viktigare att
          </note>
          <note>
            Försvarsmaktens krav på operativ förmåga uppnås än att få till
            stånd offset i en anskaffning.
          </note>
          <note>
            Det kan jag hålla med om, men jag ser å andra sidan inte att
            det nödvändigtvis måste föreligga något motsatsförhållande. Det
            är naturligtvis bra om man kan sträva efter att försvarets operativa
            förmåga ska uppnås genom försvarsupphandlingar, materielupphandlingar.
            Men samtidigt kan man säkerställa att det kan ske ett motköp som
            gagnar svensk teknologi, försvarsteknologi och också svenskt näringsliv.
            Det finns ju en rad underleverantörer till den stora svenska försvarsindustrin,
            som för övrigt inte i alltför hög grad längre är så svenskägd,
            som kan behöva hjälp på traven. Det är mindre företag som genom
            beställningar och ett utvecklat samarbete kan upprätthålla och
            förbättra sin kompetens men som också genom handelsutbytet mellan
            länder, köpar- och säljarländer, kan förmera och förbättra de
            näringspolitiska förhållandena för säljar- eller köparlandet.
          </note>
          <note>
            Sedan talar försvarsministern om att priset kan riskera att skrämma
            bort en del presumtiva beställare.
          </note>
          <note>
            Det må vara så. Å andra sidan kan kvalitetsaspekten kanske uppväga
            priset, så att man är beredd att köpa en sak till ett något högre
            pris om den är av mycket hög kvalitet. Det är ju det som vi ska
            tävla med -
          </note>
          <note>
            kunnande, know-how och kvalitet. Det är ju där vår spetsteknologiska
            kompetens ska komma till uttryck, vilket riksdagen också har sagt
            i sitt försvarspolitiska beslut där man pekar ut fem speciella
            högteknologiområden där vi ska vara bra.
          </note>
          <note>
            Jag vill peka på den motköpsgrupp som bildades i samband med
            Jas-affären om Jas-motorerna. Den fick rätt många år på sig men
            blev klar två år tidigare och kom fram till ett utomordentligt
            gott resultat för Sverige. Det berodde på att det var utomordentligt
            kompetenta personer som satt som samordnare mellan industrierna,
            mellan köparland och säljarland, för att klara administrationen
            och för att ge impulserna till dem som verkligen skulle göra affärerna.
            En sådan grupp skulle jag gärna se att vi hade i Sverige också.
          </note>
          <note>
            Vi kan ju snegla lite på Finland som i sitt näringsdepartement
            lär ha en grupp som nästan uteslutande sysslar med offset och
            motköpsaffärer och som därigenom får möjlighet att kontinuerligt
            bygga upp en kompetens för den här sakens skull. Det behövs en
            övergripande kompetens.
          </note>
          <note>
            Jag menar inte att inte också industrin och företagen har ett
            ansvar här, försvarsministern. Men jag tycker att en liten promille
            eller två av en stor försvarsaffär mycket väl kan avsättas för
            att köpa upp ett sådant här samordnande kansli - en kompetens
            som har ett övergripande koppleriansvar, för att uttrycka det
            lite nonchalant.
          </note>
          <note type="speaker">
            Anf. 51 HARALD BERGSTRÖM (kd):
          </note>
          <note>
            Fru talman! Jag ska bara säga några få ord.
          </note>
          <note>
            Vi har ju att göra med motköps- och offsetaffärer i två varianter.
            Den ena är när vi själva köper försvarsmateriel, och den andra
            är när vi säljer försvarsmateriel till utlandet. Min gode vän
            och tidigare arbetskamrat jobbade med offsetaffärer då vi hade
            köpt Leopardstridsvagnarna. Jag kan inte förstå att det kan vara
            så väldigt stor skillnad på civil och militär produktion i det
            fallet, eller att det skulle innebära att vi ställde speciella
            krav på att upprätthålla svensk försvarsteknologisk kunskap. Här
            är det ju fråga om att sälja för ungefär motsvarande det vi betalar,
            eller den överenskomna summan. Det är i det perspektivet jag mest
            ser det här med offsetaffärerna.
          </note>
          <note>
            Jag ser detta också utifrån näringspolitisk synvinkel. Jag är
            inte verksam som försvarspolitiker utan sitter i näringsutskottet.
            Jag vill än en gång trycka på förhållandet att detta ingalunda
            är betydelselöst regionalpolitiskt. Vi har en hel del industri
            som mycket väl kan hävda sig med sina slangklämmor, fru talman,
            i det här sammanhanget.
          </note>
          <note>
            Anf. 52 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag vill kommentera med utgångspunkt i några offsetaffärer
            som har respektive inte har ägt rum från svensk sida.
          </note>
          <note>
            Vid upphandlingen av sonarsystem till våra Visbykorvetter har
            Materielverket bedömt att krav på motköp skulle resultera i en
            dyrare produkt eller att produkten med bäst prestanda inte kunde
            väljas. Där har vi ett exempel där myndigheten menar att det hade
            varit motverkande sina syften att gå den vägen.
          </note>
          <note>
            Å andra sidan har vi frågan om Leopardstridsvagnarna, som Henrik
            Järrel och kanske också Harald
          </note>
          <note>
            Norberg tidigare tagit upp. Jag har efterforskat hur utvecklingen
            har blivit. Här menar sig Materielverket ha god kontroll på offset
            knuten såväl till grundbeställningar som till optioner som utlösts.
            Grundbeställningen från 1994 omfattade 30 % s.k. direkt offset,
            25 % s.k. civil offset och 45 % s.k. indirekt offset. Dessutom
            ingick en s.k. frivillig del om 20 %
          </note>
          <note>
            offset, dvs. totalt 120 %. Det har också skett tilläggsbeställningar
            när regeringen och Materielverket har beslutat om systemmateriel,
            bärgarvagnar och testsystem. Även då har det ställts krav på hundraprocentig
            industrisamverkan.
          </note>
          <note>
            Jag drar fram detta därför att det är exempel som jag har fått
            på hur balanserat ett land som vi, med våra höga försvarsteknologiska
            krav, kan ställa kraven ekonomiskt och operativt - men också,
            när det är lämpligt, på hur långt vi kan gå i s.k. offsetåtaganden.
          </note>
          <note>
            Jag anser att det finns en principiell inriktning angiven i det
            regeringsbeslut som togs 1999 och som verkar sedan dess, nämligen
            att Materielverket och dess rådgivande referensgrupp svarar mot
            de krav som andra länder har andra organisationsformer för.
          </note>
          <note>
            Interpellanten nämnde Finland, och jag anser att vårt system
            i princip fungerar på samma sätt. Det finns även ett affärsråd
            som från kommersiell synpunkt inom Materielverket behandlar offsetkrav.
          </note>
          <note>
            Jag vill ändå, och då är vi inne på detaljer som slangklämmor,
            säga att jag har respekt för att detta kan bli en del. Men inriktningen
            är ändå, om jag får säga det, strategisk åt båda hållen. Vi låter
            vår försvarsindustri genomgå en omdaningsprocess för att den ska
            vara starkt konkurrenskraftig internationellt, samtidigt som den
            kan förse oss med utomordentligt högkvalificerad materiel i syfte
            att ibland kunna göra offsetaffärer. Det är på den likställda
            foten som vi vill kunna få åtaganden från sådana som säljer till
            oss: Ni ska använda er av svensk försvarsindustri för att denna
            ska kunna fortsätta att utvecklas på en sådan här högteknologisk
            nivå. Den inriktningen finns i regeringens beslut från 1999, och
            jag tror att det är klokt att ha det som en hög ambition för Sveriges
            vidkommande.
          </note>
          <note type="speaker">
            Anf. 53 HENRIK S JÄRREL (m):
          </note>
          <note>
            Fru talman! När försvarsministern i svaret anför att affärsmässigheten
            måste bedömas från fall till fall har jag i sak inte några allvarligare
            invändningar. Jag tycker också att man ska bedöma den från fall
            till fall.
          </note>
          <note>
            Bekymret är bara att om man tillämpar affärsmässigheten och tycker
            att den är motiverad väldigt sällan blir ju den kompetens som
            ska dras i gång när den väl ska utnyttjas tyvärr kanske inte riktigt
            uppdaterad.
          </note>
          <note>
            Man mister alltså i kompetens. Det fordras en viss kontinuitet
            för att upprätthålla kompetensen även när det gäller att hantera,
            administrera och koppla samman motköpen. Därför, menar jag, är
            det viktigt att man har en kontinuerlig syn på hur frågan fortlöpande
            ska hanteras.
          </note>
          <note>
            Sedan vill jag säga att Leopardaffären i och för sig verkar rimlig
            i sitt upplägg. Dock kan påpekas att på den civila sidan - den
            militära är inte helt avslutad i motköpsdelen, men där verkar
            det mesta gå på räls -
          </note>
          <note>
            återstår i runda slängar 2 miljarder kronor som ska upphandlas
            till 2003 års utgång. Det börjar alltså bli lite knappt om tid
            om ingenting händer.
          </note>
          <note>
            När försvarsministern i sitt svar säger att han sammantaget anser
            att initiering, genomförande och uppföljning av kompensationsåtaganden
            vid import av försvarsmateriel fungerar tillfredsställande är
            jag inte riktigt böjd att hålla med honom. Det finns brister,
            som jag uppfattar det, annars skulle jag aldrig ha ställt den
            här interpellationen. Vidare vill inte försvarsministern föregripa
            Materielförsörjningens slutbetänkande, och det kan jag förstå.
            Det kan vara skäligt. Men han utesluter inte, jag vill gärna hänga
            upp mig på det, att en fortsatt översyn av offsetinstrumentet
            måste göras, bl.a. med hänsyn till de förändringar som nämnts
            tidigare i svaret.
          </note>
          <note>
            Fru talman! Sammantaget är nog försvarsministern och jag relativt
            ense. Men man får nog höja hastigheten något.
          </note>
          <note>
            Anf. 54 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Först vill jag säga att jag vet att jag debatterar
            med Harald Bergström. Möjligen sade jag någonting annat i mitt
            förra inlägg. Jag ber vördsamt att det kan rättas i protokollet.
          </note>
          <note>
            Jag vill också tacka för de avslutande orden från interpellanten.
            Jag uppfattar också den debatt vi tre har fört i dag på det sättet
            att ni har vissa synpunkter men att ni ändå tycker att det är
            ett relativt rimligt fögderi som försvarsministern i dag har att
            redovisa inför kammaren.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:305 om hemvärnets rekrytering
          </note>
          <note>
            Anf. 55 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Rolf Gunnarsson har frågat mig hur jag har tänkt
            att inrikta Försvarsmaktens verksamhet för att klara nyrekryteringen
            till hemvärnet i framtiden.
          </note>
          <note>
            Inledningsvis vill jag framföra att det är av stor vikt att den
            frivilliga försvarsverksamhetens roll förnyas i takt med totalförsvaret
            i övrigt. Den frivilliga försvarsverksamheten måste utveckla nya
            förmågor och kompetenser för att kunna bidra till vår förmåga
            att möta nya hot och risker.
          </note>
          <note>
            Med sin anpassade beredskap utgör hemvärnet en viktig resurs
            vid väpnat angrepp. Hemvärnet kan också stödja samhället i fred
            såväl vid svåra påfrestningar som vid t.ex. räddningstjänst. Vi
            har sett utmärkta prov på detta i samband med översvämningarna
            i Värmland under hösten och i södra Norrland och Dalarna i somras.
          </note>
          <note>
            I propositionen Det nya försvaret (prop.
          </note>
          <note>
            1999/2000:30) angav regeringen att hemvärnet skulle uppgå till
            90 000 personer för att inom ett år kunna växa till 125 000. Samtidigt
            påpekade regeringen att det krävdes en djupare analys av frivillgverksamhetens
            organisation och uppgifter mot bakgrund av den ändrade inriktningen
            av totalförsvaret. Regeringen tillsatte därför en utredning (dir.
            1999:95, dir.
          </note>
          <note>
            2000:25) med uppgift att bl.a. lämna förslag om den frivilliga
            försvarsverksamhetens, inklusive hemvärnets, framtida inriktning
            och uppgifter.
          </note>
          <note>
            Frivilligorganisationsutredningen har lämnat sitt betänkande
            i mars 2001 (SOU 2001:15). Utredningen anser bl.a. att ungdomsverksamhet
            och meritvärdering kan vara viktiga medel för att förbättra rekryteringen
            till frivilliga försvarsorganisationer och till hemvärnet. Utredningen
            föreslår att Försvarsmakten,
          </note>
          <note>
            Överstyrelsen för civil beredskap, Försvarshögskolan och Frivilligförsvarets
            centrala samordningsorgan särskilt utreder detta. Utredningen
            anser vidare att frivilligorganisationerna och hemvärnet bör utveckla
            sin förmåga att ställa upp med resurser utifrån samhällets behov.
            Kommuner och statliga myndigheter bör öka sin ambition att nyttja
            frivilliga inom samhällsberedskapen. Utredningen understryker
            dock att hemvärnet även fortsättningsvis bör vara en del av
          </note>
          <note>
            Försvarsmakten och ha utbildning och övning för höjd beredskap
            och krig som huvuduppgift. Betänkandet ska remissbehandlas varefter
            regeringen kommer att ta ställning i ärendet.
          </note>
          <note>
            Ett annat ingångsvärde i detta sammanhang är det förslag som
            redovisas i Pliktutredningens betänkande
          </note>
          <note>
            (SOU 2000:21) rörande rekryteringen till hemvärnet.
          </note>
          <note>
            Pliktutredningen föreslår bl.a. att tjänstgöringsskyldiga vid
            mönstringen ska kunna ange tre månaders hemvärnsutbildning som
            ett alternativ som kan prövas vid sidan om andra slag av grundutbildning
            inom
          </note>
          <note>
            Försvarsmakten eller hos civila myndigheter. Pliktutredningens
            betänkande har remissbehandlats och bereds för närvarande i Regeringskansliet.
          </note>
          <note>
            Fru talman! Jag ser det som positivt att det sker en föryngring
            inom hemvärnet liksom att Försvarsmakten satsar på rekrytering
            och utbildning av hemvärnschefer. Detta tillsammans med den nya
            materiel som för närvarande tillförs hemvärnsförbanden - bl.a.
          </note>
          <note>
            fordon och sambandsutrustning - anser jag vara viktiga förutsättningar
            för att hemvärnet även fortsättningsvis ska vara attraktivt för
            både gamla och nya medlemmar.
          </note>
          <note>
            Avslutningsvis vill jag framhålla att jag är angelägen om en
            bred debatt kring hemvärnet. De två utredningar som jag har refererat
            till och det breda remissförfarandet av utredningarna säkerställer
            detta. Jag anser att det är mycket viktigt med en bred folkförankring
            i denna fråga. Allt detta sammantaget lägger grunden till en god
            utveckling av det framtida hemvärnet.
          </note>
          <note type="speaker">
            Anf. 56 ROLF GUNNARSSON (m):
          </note>
          <note>
            Fru talman! Jag tackar statsrådet för svaret på min interpellation.
            Statsrådet och jag har ju tidigare debatterat den här frågan ett
            antal gånger, och som läget är tror jag kanske att vi kommer att
            mötas i talarstolen en och annan gång också i framtiden.
          </note>
          <note>
            Som jag skriver i min interpellation är vi i dag långt ifrån
            siffran 125 000 hemvärnsmän. Vi är också långt ifrån siffran 90
            000, som är ett annat mål. De siffra som jag fick fram då interpellationen
            skrevs var
          </note>
          <note>
            67 000, och bland dessa var det 40 % som gjorde sina s.k. kontraktstimmar.
            Läget är alltså rätt bekymmersamt på rekryteringsfronten. Vi har
            en bra bit kvar för att nå de mål som vi har satt upp.
          </note>
          <note>
            Jag instämmer med mycket i det svar som statsrådet har givit
            här, bl.a. när det gäller hemvärnets inriktning att också stödja
            samhället vid svåra påfrestningar i fred, t.ex. i samband med
            räddningstjänst.
          </note>
          <note>
            Både statsrådet och jag har ju varit ute och sett flera goda
            exempel på att hemvärnet har gjort ovärderliga insatser. Jag tänker
            på översvämningarna i mitt hemlän Dalarna och också på översvämningarna
            i södra
          </note>
          <note>
            Norrland och i Värmland.
          </note>
          <note>
            Hemvärnsmännens insatser blir mer värda, om jag uttrycker det
            lite slarvigt, i ett sådant på försvarskartan vitt område som
            Dalarna har blivit efter det senaste försvarsbeslutet. Det känns
            precis som att en fungerande hemvärnskår är ett måste i ett sådant
            samhälle. Det är också så när det gäller försvarsviljan och förankringen
            av försvaret att det är viktigare med en fungerande hemvärnskår
            i områden där försvaret försvunnit, om jag uttrycker det så, alltså
            där förband och regementen har lagts ned.
          </note>
          <note>
            Det finns en sak i statsrådets svar som jag skulle vilja ha förtydligad.
            Det är kanske jag som är dum som inte förstår, men det är det
            här med att kommuner och statliga myndigheter bör öka sin ambition
            att nyttja frivilliga inom samhällsberedskapen. Om statsrådet
            ville utveckla det vore jag tacksam. Det är säkert bara jag som
            inte förstår, men det skulle vara intressant att höra.
          </note>
          <note>
            En sak i min interpellation som statsrådet däremot inte tog upp
            nu var en del som har med Falun och
          </note>
          <note>
            Dalarna att göra. Själva korttidsutbildningen är ju ingen dalafråga
            i stort, men det har kommit upp tankar från dalregementsgruppen,
            det tror jag att försvarsministern känner till, om att man inom
            befintlig budget skulle utbilda soldater i tre månader med inriktning
            mot hemvärnet. Det skulle vara intressant att höra statsrådets
            åsikter på och synpunkter kring detta.
          </note>
          <note>
            Korttidsutbildningen är ju en bit som också tas upp i
          </note>
          <note>
            Pliktutredningen.
          </note>
          <note>
            Anf. 57 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag välkomnar fortsatta debatter omkring hemvärnet.
            Det är en mycket viktig del i vårt försvar, och det håller också
            på att få en ännu mer framträdande roll genom att det kommer att
            vara en viktig del i de nationella skyddsstyrkorna. Jag har ju
            gjort många studiebesök, senast för några dagar sedan då jag på
            nytt såg hur hemvärnet har en ökad rörlighet och högre kompetens,
            vilket gör att man också kan lösa mer kvalificerade uppgifter
            i Försvarsmakten.
          </note>
          <note>
            Jag är mycket positiv till det.
          </note>
          <note>
            När det gäller att stimulera till ett ökat engagemang för användning
            av de frivilliga försvarsorganisationerna får jag genast på näthinnan,
            tycker jag, vad som hände vid den stora järnvägsolyckan i Borlänge.
          </note>
          <note>
            Där var det hemvärnet, ursprungligen var det Stora
          </note>
          <note>
            Tunas hemvärnsbataljon, som under civil ledning, räddningsledare
            och polismyndigheten, skötte avspärrningen av detta mycket stora
            område. Det fanns även andra delar av det frivilliga försvaret
            som var engagerade. Jag tror att alla är överens om att det var
            en komponent av avgörande betydelse i hanteringen av en mycket
            svår olycka, eller en olycka som skulle ha kunnat få mycket svårare
            verkningar än den i verkligheten fick.
          </note>
          <note>
            Jag vill också säga något som svar på det engagemang som interpellanten
            hänvisar till när det gäller dalregementsgruppen i Falun och dess
            tankar på att själv genomföra tremånadersutbildningar. Både jag
            och överbefälhavaren, vet jag, är mycket positiva till att den
            här verksamheten fortsätter. Det har funnits en del lyckade försök,
            och det har funnits en del försök som kanske inte har varit lika
            lyckade. Jag besökte nyligen Boden. Där avser man nu att ha fler
            omgångar. Man är förhoppningsfull om att man också ska kunna nå
            riktig nyrekrytering av hemvärnsmän.
          </note>
          <note>
            Det är också mycket positivt att militärdistriktsstaberna och
            militärdistriktsgrupperna engagerat tar sig an denna fråga. Jag
            vet att Försvarsmakten överväger att flytta utbildningsansvaret
            för tremånadersutbildningen från utbildningsregementena till militärdistrikten.
            Jag ser för dagen inga principiella svårigheter med det. Är det
            så att man anser att man har personella, fysiska och ekonomiska
            förutsättningar så har jag inga erinringar mot att något sådant
            sker.
          </note>
          <note>
            Det är min förhoppning att dalregementsgruppen ska lyckas övertyga
            övriga i Försvarsmakten så fort som möjligt om att man har förutsättningar
            att ta på sig den viktiga uppgiften.
          </note>
          <note type="speaker">
            Anf. 58 ROLF GUNNARSSON (m):
          </note>
          <note>
            Fru talman! Jag tackar statsrådet även för det positiva svaret
            när det gäller korttidsutbildningen. Om vi håller oss till Falun
            och dalregementsgruppen har man ju skissat väldigt intensivt på
            den här tremånadersutbildningen för värnpliktiga. Jag tror personligen
            att det vore en bra grund för rekryteringen till hemvärnet eftersom
            vi vet att denna sviktar.
          </note>
          <note>
            I den utbildningsskiss som har tagits fram av gruppen i Falun
            pekas på ämnen som vapentjänst, strid, skyddstjänst, sjukvårdstjänst,
            skyddsvaktsutbildning, fysisk träning, orientering, soldatundervisning
            och stöd till samhället. Det är ämnen som jag tror att det skulle
            vara bra att ge undervisning om under den korta och, hoppas jag,
            intensiva utbildning som det skulle handla om.
          </note>
          <note>
            Man skulle också kunna informera om svensk säkerhetspolitik,
            det militära försvarets roll som säkerhetspolitiskt instrument,
            det militära försvarets uppgifter, hur försvaret styrs av statsmakterna,
            totalförsvarets mål, uppgifter och organisation i stort samt armé-,
            marin- och flygstridskrafternas uppgifter inbördes.
          </note>
          <note>
            Detta tycker jag också. Detta är alltså hämtat från dalregementsgruppens
            skisser, och jag tycker, precis som statsrådet var inne på, att
            det är bra om man kan genomföra det här med de resurser som i
            dag finns på utbildningssidan. Jag tror alltså att det skulle
            vara bra att ha detta som en grund att stå på.
          </note>
          <note>
            Statsrådet vet ju att det antal som genomför sin värnplikt minskar.
            Det varierar ju från län till län, och siffran för mitt hemlän
            är "dålig" och vikande. Detta skulle också ge en möjlighet på
            en vit försvarskarta att få folket lite mer engagerat. Jag har
            ju sett hur försvarsdiskussionerna i länet nästan har upphört
            sedan Dalregementet och Dalabrigaden lades ned.
          </note>
          <note>
            Om vi ska enas om något stort försvarsanslag i framtiden, så
            tror jag att det är viktigt att vi har en förankring hos folket
            i dessa frågor.
          </note>
          <note>
            Jag försöker vara kortfattad, eftersom jag vet att det finns
            andra som vill tala före uppehållet. Jag nöjer mig därför med
            detta och tackar statsrådet för svaret.
          </note>
          <note>
            Och vi kommer väl, som statsrådet var inne på, att återkomma
            i denna viktiga fråga.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2000/01:300 om functional food
          </note>
          <note type="speaker">
            Anf. 59 Jordbruksminister MARGARETA WINBERG (s):
          </note>
          <note>
            Fru talman! Michael Hagberg har frågat mig om jag är beredd att
            för Sverige skapa ett program för functional food.
          </note>
          <note>
            Frågan hur påståenden kring hälsa ska få göras i samband med
            märkning och marknadsföring av livsmedel är viktig för såväl industri
            som konsumenter.
          </note>
          <note>
            Industrins behov av att kunna märka och marknadsföra livsmedel
            med särskilda hälsoegenskaper måste balanseras mot konsumenternas
            behov av riktig information och ett tydligt regelverk som inte
            kan misstolkas.
          </note>
          <note>
            Livsmedelsindustrin har i dag möjlighet att göra allmänna hälsopåståenden
            vid marknadsföring och märkning av livsmedel i enlighet med tvåstegsmodellen.
            Denna modell utgår från en hänvisning till ett etablerat samband
            mellan kost och hälsa. I anslutning till ett sådant påstående
            påpekas produktens sammansättning. Som exempel kan nämnas: "Mättade
            fettsyror höjer blodets kolesterolhalt. Produkt X har låg halt
            mättat fett och låg total fetthalt."
          </note>
          <note>
            Utöver dessa påståenden finns även produktspecifika fysiologiska
            påståenden och produktspecifika hälsopåståenden. Dessa är dock
            inte tillåtna att använda i dag.
          </note>
          <note>
            Livsmedelsbranschen, med Stiftelsen Svensk Näringsforskning (SNF)
            i spetsen, föreslog år 1998, att det nuvarande programmet med
            allmänna påståenden i form av tvåstegspåståenden ska utvidgas
            med möjligheter att även få göra produktspecifika fysiologiska
            påståenden.
          </note>
          <note>
            Min inställning är att det långsiktiga målet ska vara att en
            gemenskapslagstiftning införs på området vilken ska vara mer omfattande
            än den är i dag. Detta kan dock ta lång tid. Därför bör utvecklingen
            på området följas noga, även internationellt, för att se vilka
            möjligheter till ändringar som kan göras på nationell nivå.
          </note>
          <note>
            Kontakter mellan myndigheter och företrädare för konsumentorganisationer
            och livsmedelsbranschen sker för att undersöka behov och förutsättningar
            inom detta område. Arbetet syftar till att få fram ett underlag
            till sommaren som sedan ska ligga till grund för ett beslut hur
            Sverige ska gå vidare när det gäller hälsopåståenden i samband
            med marknadsföring och märkning av livsmedel.
          </note>
          <note type="speaker">
            Anf. 60 MICHAEL HAGBERG (s):
          </note>
          <note>
            Fru talman! Fru minister! Det tar mycket tid att vara debattör,
            och ministern har fått vara länge i kammaren, men jag vet att
            den här frågan intresserar jordbruksministern. Det finns därför
            anledning att ha en ordentlig diskussion om detta.
          </note>
          <note>
            I mitten av mars hade vi en livsmedelspolitisk debatt här i kammaren.
            Inför den insåg jag av erfarenhet från tidigare debatter att frågan
            om functional food var en av de frågor som skulle komma upp och
            diskuteras ordentligt.
          </note>
          <note>
            Konsumenterna, industrin, alltså producenterna, och handeln kräver
            i princip samma sak, att de ska få schysta regler att luta sig
            mot när det gäller denna typ av produkter. Och samhällets företrädare
            kräver också att vi ska få fasta regler för marknadsföring och
            märkning av dessa produkter. Många av dessa produkter har bevisligen
            haft hälsobefrämjande effekter.
          </note>
          <note>
            Därför måste man ha sådana regler. Konsumenter, handel och producenter
            tycker att regler saknas. 1986
          </note>
          <note>
            hade vi en hearing i jordbruksutskottet där vi diskuterade livsmedelsfrågorna.
            Huvuddelen av diskussionerna handlade då om gränslandet mellan
            livsmedel och medicin. Jag tyckte nog att Livsmedelsverket och
          </note>
          <note>
            Medicinalstyrelsen hamnade rätt nära varandra när det gäller
            att det inte ska vara så svårt att få ned dessa gränsregler på
            papper, att märka produkter och skriva program för hur de ska
            kunna användas.
          </note>
          <note>
            Men sedan har det inte hänt så mycket. Jag vet att man har diskuterat
            detta mycket på departementet, och jag vet att ministern också
            vill ha ett program.
          </note>
          <note>
            Men eftersom det är så många andra institutioner som också vill
            det skulle jag vilja ställa en fråga. Vem ska få ansvaret att
            driva frågorna om ett program när det gäller functional food?
            Vem ska ha ansvaret för att driva på att någon form av märkning
            ska ske? Är det departementet, Livsmedelsverket eller producenterna?
            När det gäller producenterna så är det Stiftelsen
          </note>
          <note>
            Svensk Näringsforskning, som jordbruksministern nämner i sitt
            interpellationssvar. Jag tycker att de regler som den stiftelsen
            vill införa om tvåvägssystemet och egenåtgärdsprogrammen kan fungera
            riktigt bra. Om man kan så att säga frottera dessa idéer gentemot
            Livsmedelsverket och departementet tror jag att vi skulle kunna
            göra flera stora framsteg. Därför skulle jag vilja fråga ministern:
            Vem ska ha ansvaret för att vi ska få regler och ett gott program
            för functional food för framtiden?
          </note>
          <note type="speaker">
            Anf. 61 RONNY OLANDER (s):
          </note>
          <note>
            Fru talman! Jag vill börja med att instämma med jordbruksministern
            när det gäller att det skulle vara bäst om man kunde få en gemensam
            internationell lagstiftning på området functional food. Även jordbruksministerns
            ambitioner att ha ett underlag klart till sommaren är bra. Men
            går det sedan inte att få en överenskommelse på EU-nivå är det
            min bestämda åsikt att vi snabbt behöver en egen svensk reglering.
          </note>
          <note>
            EU-länder som England och Holland har redan valt den vägen och
            har reglerat hanteringen av functional food nationellt. Detta
            är en snabbt växande näring och en viktig fråga både för Skåne
            och för Sverige.
          </note>
          <note>
            Jag tycker att man kan sammanfatta resonemang kring functional
            food i tre olika punkter.
          </note>
          <note>
            Den första är att functional food-produkter får produceras men
            inte marknadsföras. Därmed förlorar konsumenten sin rätt till
            relevant information. Och jag tycker på något sätt att konsumentsäkerheten
            därmed kanske sätts i fara.
          </note>
          <note>
            Den andra är att functional food är ett attraktivt sätt att ta
            ut ett mervärde för olika produkter. Det lockar såväl seriösa
            som oseriösa producenter. Därför måste de seriösa producenterna
            få ett tillförlitligt regelverksprogram som slår fast vad functional
            food är.
          </note>
          <note>
            Den tredje och sista är att functional food är att betrakta som
            en ny forskningsdisciplin och kan innebära stora potentiella besparingar
            för samhället i form av minskade kostnader för sjukvården.
          </note>
          <note>
            Detta har, om jag har förstått det rätt, diskuterats under ungefär
            sex års tid. Vore det inte rimligt att man snart kom till ett
            resultat? Risken är annars uppenbar att vi kan bli omsprungna
            och utkonkurrerade.
          </note>
          <note>
            Naturligtvis förstår jordbruksministern vilken fråga som jag
            nu vill ställa. Vad händer efter sommaren, och hur lång tid kan
            man förvänta sig att det tar innan vi har ett regelverk eller
            program för svenskt vidkommande?
          </note>
          <note type="speaker">
            Anf. 62 INGA BERGGREN (m):
          </note>
          <note>
            Fru talman! Det är inte första gången som jag här i riksdagen
            diskuterar frågan om functional food.
          </note>
          <note>
            Under de senaste åren har jordbruksministern blivit påmind om
            detta likaväl som miljö- och jordbruksutskottet har behandlat
            motioner som jag har skrivit om att man till regeringen ska tillkännage
            hur angeläget det är att införa regler om functional food, eller
            hur
          </note>
          <note>
            Michael Hagberg?
          </note>
          <note>
            Sent ska syndaren vakna, säger man. Jag tycker att det känns
            väldigt stimulerande och bra att även
          </note>
          <note>
            Ronny Olander nu har tagit till sig den här frågan.
          </note>
          <note>
            Senast förra veckan diskuterade man frågan i ett betänkande.
            Men svaret då var ack så defensivt. Utskottet konstaterade att
            man senast hösten 1999 hade uttalat att det fanns anledning för
            riksdagen att även fortsättningsvis noga följa utvecklingen på
            området.
          </note>
          <note>
            Så fortsatte man: Utskottet är inte nu berett att föreslå några
            slutgiltiga eller preciserade ställningstaganden från riksdagens
            sida.
          </note>
          <note>
            Därför känns det extra intressant att vi redan här i dag står
            med frågan i handen så att säga. Nog tycker jag att utskottet
            hade kunnat agera något mer framåtsyftande, så att vi verkligen
            hade kunnat bilda opinion för att de här reglerna ska sjösättas
            så fort som det någonsin går.
          </note>
          <note>
            Precis som Ronny Olander har sagt, är det flera länder i Europa
            som redan har sjösatt liknande regler med egna åtgärdsprogram
            när det gäller produktspecifika påståenden, nämligen Nederländerna,
            Storbritannien och Belgien.
          </note>
          <note>
            Konsumenternas stora intresse för mat och hälsa talar för att
            det verkligen är på tiden att Sverige inför temporära regler för
            functional food i avvaktan på gemensamma EU-regler. Margareta
            Winberg skriver i svaret till Michael Hagberg att gemenskapslagstiftning
            skulle vara det långsiktiga målet. Det kan dock ta lång tid, skriver
            Margareta Winberg vidare. Jag menar att detta ökar nödvändigheten
            av interimistiska regler. Eller hur, Margareta Winberg? Konsumenterna
            efterfrågar mer och mer välgrundad och tydlig information om mat
            och livsmedelsprodukter. Varför då dröja med förslaget om hälsopåståenden?
          </note>
          <note>
            Jag har ytterligare en fråga. Vad avser statsrådet med att man
            till sommaren ska få fram ett underlag som ska ligga till grund
            för hur Sverige ska gå vidare när det gäller hälsopåståenden?
            Innebär det att statsrådet övervägar att lägga fram förslag om
            temporära regler för functional food när riksdagen återsamlas
            till hösten?
          </note>
          <note type="speaker">
            Anf. 63 Jordbruksminister MARGARETA WINBERG (s):
          </note>
          <note>
            Fru talman! Det har ju funnits lite olika uppfattningar om detta.
            Jag vet att det har funnits personer här i kammaren som har drivit
            detta, och Inga Berggren har varit en av dem, vilket jag uppskattar.
          </note>
          <note>
            Det har funnits frågeställningar kring detta som man har behövt
            reda ut. T.ex. vilka kriterier som ska gälla för att ett livsmedel
            ska kunna marknadsföras eller märkas med ett produktspecifikt
            fysiologiskt påstående? Hur dokumenterar man att en specifik produkt
            har en direkt effekt på hälsan och är säker för konsumenten? Vem
            ska ansvara för tillsynen? Hur ska beslut kunna överklagas? Vilka
            sanktionsmöjligheter ska finnas?
          </note>
          <note>
            I mitt svar sade jag att vi skulle kunna se en lösning till sommaren.
            Nu kan jag glädja interpellanten och meddebattörerna med att det
            nog kommer att gå fortare än så. Det möte som har varit på mitt
            departement i dag har resulterat i att stiftelsen, som numera
            heter Swedish Nutrition Fundation, åtogs sig uppdraget att ta
            fram ett förslag till en branschöverenskommelse. Den ska utformas
            i ett samarbete mellan den här stiftelsen, branschen och konsumenterna
            och i kontakt med Livsmedelsverket. Man tror att man kan komma
            fram ganska fort. I de diskussioner som har varit i dag säger
            man att man tror att det här frivilliga regelverket kan börja
            tillämpas redan under våren.
          </note>
          <note>
            Det är jag mycket glad över.
          </note>
          <note type="speaker">
            Anf. 64 MICHAEL HAGBERG (s):
          </note>
          <note>
            Fru talman! Fru minister! Detta är svåra frågor.
          </note>
          <note>
            De ska diskuteras och undersökas. Man ska verkligen sätta sig
            in i dem innan man kastar ut båten i sjön.
          </note>
          <note>
            Det är bra att ni har gjort ett grundligt arbete på departementet.
          </note>
          <note>
            Det var ett oerhört glädjande besked som jag fick om att ministern
            redan nu under våren ska kunna presentera ett program som SNF
            ska vara något slags motor i. Jag tycker att de förslag som de
            har kommit med i diskussionerna om functional food är riktigt
            bra. Jag vill tacka för det. Det är med glädje jag också tackar
            för ordet och sparar lite tid.
          </note>
          <note type="speaker">
            Anf. 65 RONNY OLANDER (s):
          </note>
          <note>
            Fru talman! Jag måste få säga en sak till Inga
          </note>
          <note>
            Berggren när det gäller vem som är först och vem som är sist.
            I Bibeln står det att de som är sist ska komma först. Men jag
            gör inga andra jämförelser.
          </note>
          <note>
            Att vi från Skåne engagerat oss i den här frågan beror naturligtvis
            på att 40 % av svensk livsmedelsproduktion sker i Skåne. Skånes
            Livsmedelsakademi anser att frågan om functional food är en av
            de viktigaste frågorna i framtiden.
          </note>
          <note>
            Låt mig ta ett litet exempel. Jag tog med ett åskådningsmaterial
            från Skånemejerier som är ett kooperativ och består av 1 100 mjölkbönder.
            Det kanske är ett mindre företag i branschen om man jämför med
            de rejält stora. Man samarbetar i forskningen med Lunds universitet
            och andra högskolor.
          </note>
          <note>
            I framtiden kommer kost, hälsa, livsstil, förebyggande åtgärder
            och konsumenternas behov av sakliga information osv. att ha betydelse.
            Men man måste också ta upp villkoren för producenterna när det
            gäller att producera functional food.
          </note>
          <note>
            Kan jag nu resa hem till Skåne, jordbruksministern, och säga
            att den här frågan är löst innan sommaren? Det skulle vara ett
            oerhört glädjande besked.
          </note>
          <note>
            Jag hoppas att inte fru talman misstycker om jag till sist tar
            fram den här apelsinen. Om jag sätter på en etikett på den där
            det står att den förebygger skörbjugg och går bort till Hötorget
            och ska sälja den, får jag inte göra det om jag har förstått saken
            rätt. Den måste säljas på apoteket eftersom jag gör ett sådant
            påstående, och om jag har förstått saken rätt går det då under
            läkemedelsförordningen. Jag ville bara visa detta. Jag hoppas
            att jag nu kan resa hem till Skåne och meddela de glädjande nyheterna.
          </note>
          <note type="speaker">
            Anf. 66 INGA BERGGREN (m):
          </note>
          <note>
            Fru talman! Ingen kan känna sig gladare än jag som har drivit
            den här frågan. Margareta Winberg har verkligen arbetat hårt med
            den. Det är glädjande att vi kan sjösätta en branschöverenskommelse
            som nu i slutändan bearbetas av SNF. Jag har stort förtroende
            för dem.
          </note>
          <note>
            Jag önskar alla lycka till, inte minst konsumenterna, producenterna
            och handeln som nu vet vad de har att rätta sig efter. Det långsiktiga
            arbetet inom EU och internationellt måste naturligtvis också ha
            sin gång.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.28 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            8 § Svar på interpellation 2000/01:317 om byggande av bostäder
            i Stockholmsregionen
          </note>
          <note>
            Anf. 67 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Sten Andersson har frågat mig på vilket underlag
            jag baserar påståendet om byggnation av bostäder i Stockholm med
            omgivning.
          </note>
          <note>
            Jag vill först framhålla att jag delar Sten Anderssons uppfattning
            att det byggs för lite, inte minst i
          </note>
          <note>
            Stockholmsområdet.
          </note>
          <note>
            Enligt Boverkets bostadsmarknadsenkät fanns det i januari år
            2001 bostadsbrist i 61 kommuner, och i ytterligare 30 kommuner
            bedöms det vara bostadsbrist på centralorten eller i innerstan,
            men i stort sett balans på bostadsmarknaden i sin helhet. Detta
            innebär att under de senaste två åren har dessa kategorier kommuner
            ökat med ca 70 %. Alla kommuner utom två i Stockholms län redovisar
            bostadsbrist.
          </note>
          <note>
            Den begränsade tillgången till bostäder i de mest expansiva regionerna
            kan komma att utgöra ett allvarligt hinder för en fortsatt snabb
            sysselsättningstillväxt.
          </note>
          <note>
            Situationen på bostadsmarknaden i Stockholm är inte överraskande.
            Redan i mitten och slutet av 90-
          </note>
          <note>
            talet kunde vi se att bostadsbyggandet var alldeles för lågt.
            Vid flera tillfällen under den tiden har regeringen satt in stimulansåtgärder
            för att hålla i gång bostadsbyggandet.
          </note>
          <note>
            Betydande aktörer som i god tid hade kunnat bidra till en ökad
            bostadsproduktion är de kommunala bostadsföretagen i Stockholm.
            Även om glädjande signaler på senare tid tyder på ett ändrat förhållningssätt
            har det under denna period i praktiken rått byggstopp inom denna
            falang. Dessutom har de dränerats på kapital och samtidigt uppmuntrats
            av borgerligt styrda kommunstyrelser att sälja ut sina hyresbostäder.
          </note>
          <note>
            Regeringen har under den senaste tiden genomfört åtgärder för
            att stimulera till ökat bostadsbyggande.
          </note>
          <note>
            Ett investeringsbidrag om 400 miljoner kronor för anordnande
            av bostäder för studenter finns för åren
          </note>
          <note>
            2001-2002. Ett investeringsbidrag för bostadsinvesteringar som
            främjar ekologisk hållbarhet finns för åren
          </note>
          <note>
            2001-2003 och omfattar 635 miljoner kronor. I årets vårproposition
            har regeringen aviserat ett förslag om införande av ett femårigt
            investeringsbidrag om totalt
          </note>
          <note>
            2,5 miljarder kronor för byggande av hyresbostäder.
          </note>
          <note>
            Avslutningsvis vill jag påpeka att bostadsförsörjningen på den
            lokala nivån är ett kommunalt ansvar.
          </note>
          <note>
            Staten tar sitt ansvar genom olika stimulansåtgärder, och nu
            är det upp till kommuner och byggare att sätta i gång byggandet
            av hyresrätter.
          </note>
          <note type="speaker">
            Anf. 68 STEN ANDERSSON (m):
          </note>
          <note>
            Fru talman! Vid flera tillfällen har både finansministern och
            Lars-Erik Lövdén här i kammaren sagt att det byggs för lite i
            Stockholm med omgivningar och att orsaken till detta är den förda
            borgerliga politiken i många kommuner.
          </note>
          <note>
            Jag delar uppfattningen att det byggs för lite i
          </note>
          <note>
            Stockholm. Men när det gäller varför det byggs för lite är vi
            säkert inte överens.
          </note>
          <note>
            Sedan noterade jag också att med tanke på det tonläge som Lars-Erik
            Lövdén och finansministern haft i denna kammare är svansföringen
            i svaret i dag lite lägre.
          </note>
          <note>
            Hur mycket har det byggts i Stockholms kommun med omgivningar
            under olika majoriteter? I Stockholms stad har majoriteterna av
            och till skiftat, och jag tror inte att skillnaden har varit så
            stor. Tvärtom har det byggts mera under den borgerliga majoriteten
            än under den tid som socialdemokraterna har haft makten. Om man
            jämför kommunerna runt Stockholm byggs det mest per 1 000 invånare
            i de kommuner som har borgerligt styre.
          </note>
          <note>
            Man frågar sig varför det byggs så lite. Till att börja med är
            det svårt att bygga i kapp konjunktursvängningar. Stockholmsområdet
            är attraktivt. Hit flyttar folk i stor omfattning. Det är praktiskt
            taget omöjligt för en kommun att bygga i kapp så fort det uppstår
            behov. Byggnation är faktiskt en långsiktig verksamhet. Men det
            stora problemet är inte detta.
          </note>
          <note>
            Okej, jag kan hålla med att det behövs en ökad konkurrens inom
            byggsektorn. Men det stora problemet som är helt avgörande i dag
            för om man ska bygga eller inte bygga är statliga och kommunala
            skatter och avgifter. De utgör en stor del av byggkostnaden. Är
            det någonting som skulle stimulera till ett ökat byggande vore
            det att staten verkligen tog sitt ansvar och sänkte dessa skatter
            samtidigt som kommunerna sänkte en del av sina avgifter.
          </note>
          <note>
            Nu säger statsrådet att han har lösningen på problemet. Man ska
            införa ett investeringsbidrag på 500
          </note>
          <note>
            miljoner kronor om året under fem år. När man pratar med byggare
            om detta är de minst sagt tveksamma.
          </note>
          <note>
            Jag frågar mig: Hur mycket nybyggnation hade statsrådet tänkt
            sig att få i gång genom detta investeringsbidrag? Man har väl
            tänkt någonting på departementet. Hur mycket lägre skulle hyran
            bli för en fyrarummare på 95 kvadratmeter, om nu förslaget om
            investeringsstöd går igenom?
          </note>
          <note>
            Fru talman! Till sist det kanske mest allvarliga:
          </note>
          <note>
            Sådana här stöd löper risk att ge tröskeleffekter. Den dag som
            stödet försvinner blir det ett gap mellan dem som bygger efter
            stödets borttagande och de hyror som gäller för de bostäder som
            byggdes med stöd. Är då inte risken, Lars-Erik Lövdén, att vi
            hamnar i den subventionskarusell som vi har haft under många år
            och som till mycket stora delar är skuld till den situation som
            vi har i dag på hyres- och bostadsmarknaden i Sverige?
          </note>
          <note type="speaker">
            Anf. 69 CARL-ERIK SKÅRMAN (m):
          </note>
          <note>
            Fru talman! Oftast är det intressant att diskutera bostäder och
            delta i bostadsdebatter. Det finns så mycket ideologi och grundläggande
            syn på människornas livsvillor att det alltid har ett värde att
            diskutera bostäder. Men tonen har störts lite grann på senare
            tid, därför att det har varit så mycket gnäll och ständigt pågående
            skällande på Stockholm och de borgerliga kommunerna i Stockholms
            län. Det påstås nämligen att det inte byggs några bostäder.
          </note>
          <note>
            Vi har hört finansministern säga att han inte ser något bostadsbyggande
            någonstans, trots att han under sin tunnelbanefärd till hemmet
            i Enskede borde ha sett att det byggs i Hammarbys sjöstad. Om
            han åker andra vägen över Liljeholmen borde han se att det pågår
            bostadsbyggande där. Han borde ha deltagit i diskussionen i södra
            Stockholm om bebyggelsen på
          </note>
          <note>
            Långbro. Även statsråd från landsorten kan måhända ha varsnat
            att det pågår ett byggande.
          </note>
          <note>
            Trots detta säger man att det inte byggs någonting i Stockholm.
            SCB redovisar att vid utgången av 2000
          </note>
          <note>
            pågick det ett byggande av 7 089 lägenheter i Stockholms län.
            Av dessa byggdes 1 218 lägenheter i socialistiskt styrda kommuner,
            dvs. i borgerligt styrda kommuner höll man på att bygga resterande
            5 871
          </note>
          <note>
            lägenheter. I Stockholms stad, som ju är borgerligt styrd, höll
            man på bygga 1 308 lägenheter. I detaljplan för 1999 finns det
            framtaget 3 791 lägenhetsplaner. Fram t.o.m. år 2005 finns det
            planer på 18 000
          </note>
          <note>
            lägenheter. Så nog byggs det även om det behöver byggas mer.
          </note>
          <note>
            Det är mot den här bakgrunden fel att påstå att det inte byggs
            någonting i Stockholm och i borgerliga kommuner i Stockholms län.
            Det borde vara slut på det ständiga gnället på borgerliga kommuner
            i Stockholm, därför att här bygger man faktiskt även om vi alla
            skulle önska att man byggde mer.
          </note>
          <note>
            Anf. 70 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag kan ibland också på min kammare tänka att det
            vore bra om staten och kommunerna tog ett gemensamt ansvar och
            gick i samma riktning. Det hade nog främjat bostadsproduktionen
            och bostadsförsörjningen.
          </note>
          <note>
            Men man kan inte komma ifrån att det finns grundläggande ideologiska
            skiljaktigheter mellan våra partier när det gäller vilka instrument
            man ska använda för att få fart på bostadsbyggandet. Man kan inte
            heller komma ifrån att den bostadspolitik som bedrivs av moderatledda
            kommuner i Stockholm är helt annorlunda än den bostadspolitik
            som socialdemokratin står för. Det sker en massiv utförsäljning
            av allmännyttan och omvandling till bostadsrätter, påspädning
            av segregationen och under en period förbud för allmännyttan att
            bygga. Det är mark- och avgiftskostnader som är skyhöga, till
            orimlighetens gräns. Det är klart att den typen av politik måste
            ju en socialdemokrat som står för en helt annan inställning bemöta
            och argumentera mot.
          </note>
          <note>
            Samtidigt ser jag - det vill jag understryka - betydelsen av
            att vi även fortsättningsvis i Sverige formar en bostadspolitik
            i nära samverkan mellan stat och kommun. Det är kommunerna som
            har det grundläggande ansvaret för bostadsförsörjningen. Staten
            ska ta ansvar genom att svara för en rimlig finansiering och för
            lagstiftningsinstrument som möjliggör ett bostadsbyggande. Det
            är det ansvaret som regeringen nu är på väg att ta efter en reträtt
            av många olika regeringar på 90-talet på bostadspolitikens område.
          </note>
          <note>
            Det handlar om investeringsbidraget till studentbostadsbyggandet
            som moderaterna röstade emot här i kammaren, men som jag nu ser
            leder till 10 000 nya studentlägenheter. Jag kan äntligen konstatera
            att
          </note>
          <note>
            Stockholms kommun börjar att få fart på sitt studentbostadsbyggande.
            Jag kan försäkra Sten Andersson och Carl-Erik Skårman att den
            farten hade det aldrig blivit utan studentinvesteringsbidraget.
          </note>
          <note>
            Det handlar om en snabbare planprocess och tredimensionell fastighetsbildning.
            Det handlar om rimliga finansieringsvillkor också för hyresrättsproduktionen.
            Det investeringsbidrag som regeringen har aviserat inför vårpropositionen
            ska ses som ett uttryck för vår medvetenhet om att hyresrätten
            inte är neutral och har rimliga finansieringsvillkor i förhållande
            till andra upplåtelseformer. Detta konstaterar också fastighetsbeskattningskommittén.
          </note>
          <note>
            Sten Andersson säger att det här är ett tillfälligt bidrag och
            att det blir tröskeleffekter. Vi är inriktade på att skapa en
            långsiktig fastighetsbeskattning och en bostadsfinansiering som
            är neutral mellan boendeformerna och som därmed också skapar bättre
            förutsättningar för produktion av hyresrätter.
          </note>
          <note>
            Sedan måste jag avsluta med att konstatera att det som nu byggs
            i Stockholmsregionen - det gäller kanske inte bara i Stockholmsregionen
            utan också på vissa andra håll i landet - är lägenheter som är
            väldigt exklusiva och dyra. Man vänder sig till en viss kategori
            av inkomsttagare.
          </note>
          <note>
            Vi måste nu gemensamt, både stat och kommun, ta ansvar för att
            det kommer till stånd en bostadsproduktion också för normalinkomsttagare.
            Och det är möjligt. Jag reser ju runtom i landet och ser att det
            går att bygga på det viset om viljan finns.
          </note>
          <note>
            Jag utgår från att kommunerna nu tar sitt ansvar när det gäller
            mark- och exploateringskostnader och anslutningsavgifter, så att
            vi kan pressa produktionskostnaderna och därmed se till att vi
            får en hyresrättsproduktion som vänder sig också till normalinkomsttagare.
          </note>
          <note type="speaker">
            Anf. 71 STEN ANDERSSON (m):
          </note>
          <note>
            Fru talman! Jag noterar att statsrådet knappt svarade på frågan
            om påståendet att det inte har byggts någonting i Stockholm under
            de senaste åren. Det finns faktiskt protokoll på att han har gjort
            sådana påståenden.
          </note>
          <note>
            Sedan är det säkert så att man i hög grad har byggt villor och
            bostadsrätter i de här kommunerna. Men det beror på det faktum
            att det är efterfrågestyrt. Och jag tror att drygt 80 % av Sveriges
            riksdags ledamöter i dag bor i villor och egnahem därför att de
            tycker att det är bra. Jag tror inte att det är någon skillnad
            på vårt bostadstänkande och på det som finns utanför det här huset.
          </note>
          <note>
            Sedan blev jag glad när han nämnde detta med tredimensionell
            byggnation. Det är nämligen ett förslag som har kommit från den
            ärade Carl-Erik Skårman och från mig tidigare. Har ni nu nappat
            på det, så tackar vi samfälligt för det.
          </note>
          <note>
            Fru talman! När det gäller detta med priser på hyresrätter tack
            vare de nya bidragen, tror verkligen statsrådet Lövdén att det
            är någon människa som inte har så stor inkomst som kommer att
            kunna efterfråga en ny bostad, även om man räknar med den hyressänkning
            som ett investeringsbidrag rimligtvis måste innebära?
          </note>
          <note>
            Sedan hörde jag att statsrådet har åkt runt i Sverige och sett
            på lyckade projekt. Jag har också läst om lyckade projekt, men
            när man sedan går in och tittar på dem ser man att orsaken till
            att de är lyckade många gånger är subventioner som man inte har
            velat ta fram från början. Det är bättre att vi har ett system
            som gör att vi vet vad som gäller och hur man kan göra jämförelser.
          </note>
          <note>
            I den här debatten i dag har statsrådet dessbättre tagit tillbaka
            påståendet att det inte byggs någonting eller mycket lite i Stockholm,
            och det tackar jag för.
          </note>
          <note type="speaker">
            Anf. 72 CARL-ERIK SKÅRMAN (m):
          </note>
          <note>
            Fru talman! Visst är det skillnad i ideologi mellan socialdemokrater
            och borgerliga partier när det gäller bostäderna. Exempelvis var
            det ju Annika Billström i
          </note>
          <note>
            Svenska Bostäders styrelse som satte hyrorna i S:t
          </note>
          <note>
            Eriksområdet på ett sådant sätt att all byggnation avstannade
            i Stockholm.
          </note>
          <note>
            Dessutom, fru talman, är bostadspolitik numera huvudsakligen
            en fiskal fastighetspolitik. Någon har räknat ut att från 2001
            till 2020 kommer statens inkomster i Stockholmsområdet från fastighetsskatt,
            reavinstskatt, förmögenhetsskatt, moms, företagsskatt att bli
            ungefär 500 miljarder kronor. Biträdande finansministern, bostadsministern
            och statsrådet Lövdén kommer med 2½ miljarder som den stora utmaningen
            som ska få kommunerna i bl.a. Stockholmsområdet att bygga.
          </note>
          <note>
            Studentbostadsbyggandet var i gång redan tidigare. Det har vi
            diskuterat här i kammaren tidigare.
          </note>
          <note>
            Trots de ganska svåra ekonomiska förhållandena som jag just har
            redogjort för bygger vi ju faktiskt i
          </note>
          <note>
            Stockholm, därför att vi känner ansvar för de 20 000
          </note>
          <note>
            personer om året som flyttar in till den här regionen.
          </note>
          <note>
            Det gör de borgerliga kommunerna, och jag törs nästan säga att
            även andra kommuner gör det. Det är orimligt att klaga på Stockholmsregionen.
          </note>
          <note>
            Visst vet jag att en del ledamöter av regeringen och också en
            del andra socialdemokrater helst skulle vilja komma tillbaka till
            1960-talet, men det är bättre att acceptera de sista 40 årens
            utveckling och även det bittra faktum att många medborgare vill
            bo i egen lägenhet.
          </note>
          <note>
            Sluta att skälla på Stockholm! Det finns inget skäl för det.
          </note>
          <note>
            Anf. 73 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag kommer att fortsätta att skälla på den politik
            som moderaterna bedriver i Stockholmsområdet. Jag kommer att fortsätta
            att anklaga er för att inte ta hänsyn till normala inkomsttagares
            bostadsbehov. Jag kommer att fortsätta att påpeka vilka allvarliga
            konsekvenser för segregationen den politik ni bedriver i Stockholmsregionen
            får. Där ligger den avgörande skillnaden mellan oss bostadspolitiskt.
          </note>
          <note>
            Vi vill inte spä på segregationen. Vi vill snarare motverka segregationen.
            Men det ni gör i Stockholmsområdet är ett övergrepp på inkomsttagare
            som har lägre inkomster eller mellaninkomster. Ansvaret för bostadsförsörjningen
            för de grupperna tar ni inte.
          </note>
          <note>
            Längtar tillbaka till 60-talet, säger Carl-Erik
          </note>
          <note>
            Skårman. Jag längtar i vissa avseenden tillbaka till
          </note>
          <note>
            60-talet, men jag vill inte tillbaka till den gigantiska subventionspolitik
            som vi bedrev under 60-talet. Den var kanske befogad då, när vi
            hade en bostadsbristsituation som vida översteg den situation
            vi har i dag, när vi skulle bygga bort en bostadsnöd.
          </note>
          <note>
            60-talspolitiken och 70-talspolitiken på bostadsområdet ledde
            också fram till att vi i Sverige ligger väldigt bra till i fråga
            om boendestandard, både när det gäller yta och innehållsmässigt.
            Vi har faktiskt vid internationella jämförelser en relativt jämnt
            fördelad standard i det avseendet också. Det är ett ganska gott
            betyg på 60- och 70-talen, men det är inte den politik som vi
            behöver driva nu.
          </note>
          <note>
            Den politik som vi behöver driva nu handlar om att finslipa instrumenten
            och skapa bättre villkor också för en bostadsproduktion som kommer
            normala inkomsttagare till del. Det är det regeringens politik
            syftar till.
          </note>
          <note>
            Visst ska det finnas valmöjligheter. Visst är det utmärkt att
            bo i eget hem och i bostadsrätt. Men det finns grupper på bostadsmarknaden,
            ungdomar, det första boendet, som behöver hyresrätten. Den behövs
            kanske också i det mer rörliga samhälle vi lever i nu.
          </note>
          <note>
            När man byter jobb och byter ort behövs hyresrätten som boendeform.
            Vår politik för att värna och utveckla hyresrätten står inte i
            strid med de möjligheter som människor måste ha att välja sin
            boendeform.
          </note>
          <note>
            Sten Andersson! Jag har inte tagit tillbaka någonting. Det byggs
            alldeles för lite i Stockholmsregionen i dag. Det trodde jag att
            vi var överens om. Det framgår faktiskt också av Sten Anderssons
            interpellation att även Sten Andersson tycker att det byggs lite
            i den här regionen.
          </note>
          <note>
            Jag ser framför mig en situation dit jag vill komma, där vi får
            ett uthålligt byggande av mellan 25 000
          </note>
          <note>
            och 30 000 lägenheter om året under en lång följd av år. Jag
            vill komma bort från ryckigheten i bostadspolitiken, att vi ena
            året bygger 70 000 lägenheter för att några år senare dala ned
            till en årsproduktion på
          </note>
          <note>
            10 000, 11 000 eller 12 000 lägenheter.
          </note>
          <note>
            Regeringens politik är inriktad på att uppnå en uthållig bostadsproduktion
            på mellan 25 000 och
          </note>
          <note>
            30 000 lägenheter och att se till att hyresrätten har sin givna
            plats i den produktionen.
          </note>
          <note type="speaker">
            Anf. 74 STEN ANDERSSON (m):
          </note>
          <note>
            Fru talman! Att det byggs och har byggts för lite i
          </note>
          <note>
            Stockholmsområdet är vi överens. Men vi är inte överens om varför
            den situationen har inträffat. Som jag sade i mitt första anförande
            har inte antalet byggkranar varit högre när socialdemokraterna
            har haft majoriteten i Stockholm än det är i dag. Tvärtom kan
            man statistiskt visa att motsatsen gällde.
          </note>
          <note>
            Är verkligen Lars-Erik Lövdén så naiv att han tror att de familjer
            som i dag tjänar 12 000-13 000 kr i månaden tack vare investeringsbidraget
            har råd att flytta in i ett hus som kanske blir färdigt nästa
            år eller året därefter? Det vill jag säga att jag inte tror på.
            Jag tror inte att Lars-Erik Lövdén själv tror på det heller.
          </note>
          <note>
            Till sist, fru talman, en annan fråga i det här sammanhanget.
            Det finns något som heter byggnadsarbetare. Det är fysiska personer.
            Om man med det här programmet inte vill minska produktionen av
            den boendeform som de flesta vill bo i, alltså villor och bostadsrätter,
            utan man ska behålla den, låta den utvecklas i sin takt och utöver
            det bygga ett stort antal hyresrätter, varifrån ska vi då få byggarbetskraft?
            Vi vet att man som det ser ut i dag i alla fall veckovis måste
            importera arbetskraft norrifrån till Stockholm.
          </note>
          <note>
            Ska man behålla nuvarande byggnation och därtill lägga dem som
            ska bygga hyresrätter, var någonstans i det relativt medellånga
            perspektivet finns den arbetskraften att hämta? Är inte risken
            stor att man i stället får en prisspiral som kommer att äta upp
            alla eventuellt positiva effekter av investeringsbidraget?
          </note>
          <note type="speaker">
            Anf. 75 ANNA LILLIEHÖÖK (m):
          </note>
          <note>
            Fru talman! Eftersom jag är en av de debattörer som har fått
            det här svaret från bostadsministern kan jag till slut inte hålla
            mig. Jag frågade nämligen hur ministern såg på hinder och möjligheter
            för ett ökat byggande av hyresrätter. Jag pekade bl.a. på möjligheten
            att sätta en hyra som gör att husen i nybyggnation går runt och
            att se till att hyran inte kan överklagas efter sex månader, vilket
            är ett argument som tas upp av de flesta som ett mycket stort
            hinder.
          </note>
          <note>
            Den gången fick jag till svar av bostadsministern att det stora
            hindret enbart var den moderata majoriteten i Stockholms stadshus,
            som förbjöd nybyggande. Det var vad jag fick höra.
          </note>
          <note>
            Nu kan jag naturligtvis inte hålla mig, utan måste ta till orda
            när ministern säger att det är stor skillnad mellan socialdemokratisk
            och moderat politik när det gäller att se till att människor i
            normala inkomstlägen ska kunna bo. Jag frågar mig hur man med
            den fastighetsskattepolitik som förs i Stockholmsområdet kan påstå
            att det är en politik som gör det billigare för medelinkomsttagare
            och att det är en mindre del av inkomsten som behöver gå till
            bostaden och det egna hemmet. Jag finner inte att så är fallet.
            Jag vill gärna höra hur ministern ser på det och om han avser
            att göra någonting så att det faktiskt blir billigare för medelinkomsttagaren
            och den normala familjen att bo i Stockholm, där uppåt 20-25 %
            av inkomsten faktiskt går till boende.
          </note>
          <note>
            Jag vore tacksam för det svaret.
          </note>
          <note>
            Anf. 76 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Carl-Erik Skårman tog upp skattefrågorna. Jag har
            inte hunnit kontrollera uppgiften, men det ska jag kanske göra
            av ren nyfikenhet. Han påstod att stockholmarna pungslås på 500
            miljarder kronor i skatt, innefattande, om jag förstod saken rätt,
            bostadssektorn. Det låter lite väl överdrivet, men jag får kontrollera
            den uppgiften.
          </note>
          <note>
            Sedan kommer skattefrågan upp på nytt. Där ligger också en avgörande
            skillnad mellan oss, nämligen att vi ser finansieringsmöjligheter
            som nödvändiga för att klara grundläggande välfärdsåtaganden.
            Ska vi klara en rimlig sjukvård, en rimlig omsorg, måste vi också
            ha skatteintäkter. Det är någonting som jag naturligtvis ibland
            tänker på att moderaterna inte ägnar särskilt många tankar åt.
            När man summerar de skatter ni vill slopa eller sänka blir det
            ett stort hål i statskassan.
          </note>
          <note>
            Bara en reflexion med anledning av Sten Anderssons senaste inlägg.
            Det tycks inte bekymra Sten
          </note>
          <note>
            Andersson att ungdomar i Stockholmsregionen har svårt att få
            en bostad. Det är i första hand inte en dyr bostadsrätt som ungdomar
            kan efterfråga eller ett egnahem. Vid utträdet på bostadsmarknaden
            har det nästan alltid varit så att det är hyresrätten som står
            i förgrunden. Sedan gör många människor en s.k. bostadskarriär.
            Det passar med bostadsrätt eller eget hem så småningom. På äldre
            dar vill man kanske flytta tillbaka till ett bekymmerslöst hyresrättsboende.
          </note>
          <note>
            Mångfalden i utbudet av boendeformer är bra för att bostadsmarknaden
            ska fungera på ett bra sätt. Då blir jag upprörd när moderaterna
            inte försvarar den linjen och i stället beträder en väg med en
            gigantisk omvandling av hyresrätter i Stockholmsregionen till
            bostadsrätter.
          </note>
          <note type="speaker">
            Anf. 77 ANNA LILLIEHÖÖK (m):
          </note>
          <note>
            Fru talman! När nu ministern vill ta upp frågan om hyresrätter
            återkommer jag till min tidigare fråga.
          </note>
          <note>
            Jag tror också att det är viktigt att vi ser till att det byggs
            nya hyresrätter för - nu vet jag inte om hyreslagstiftningen är
            avsedd för det - framför allt ungdomar som kommer in på hyresmarknaden.
          </note>
          <note>
            Då gäller det att underlätta att det kan bli hyresrätter. Då
            måste naturligtvis kalkylen gå ihop. Det var just den frågan Carl-Erik
            Skårman var inne på. I
          </note>
          <note>
            Stockholm har vi sett ett exempel på att det inte har gått att
            sätta hyror på nyproduktion så att kalkylen för husen går ihop.
            Då blir det naturligtvis inga hus. På vilket sett ser bostadsministern
            att han kan hjälpa till, så att det går att få en hyreslagstiftning
            som möjliggör att det går att sätta hyror som gör att kalkylen
            för nya hus går ihop? Vidare måste långivare och andra intressenter
            som är med och bygger hus för att erbjuda fler hyresrätter kunna
            se att den hyra som har satts för att kalkylen för huset ska fungera
            kan bibehållas och inte överklagas efter sex månader.
          </note>
          <note>
            Anf. 78 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag vet att moderaterna förespråkar marknadshyror.
            Jag delar inte den uppfattningen. Jag ser inte heller att den
            nuvarande hyreslagstiftningen lägger något hinder i vägen. Det
            var inte så det blev med området S:t Erik i slutändan. Svea hovrätt
            dömde i målet, dvs. rättade till de möjliga brister som fanns
            via den behandling som det kommunala bostadsföretaget hade gjort.
            På det sättet reddes det problemet ut.
          </note>
          <note>
            Nu sprids fortfarande myter i den politiskt upphetsade debatten
            framför allt av de krafter som förespråkar en fri hyressättning.
            Jag vill inte ha en fri hyressättning. Det skulle leda till dramatiskt
            ökade hyror i attraktiva lägen. Vi ser också på utländska erfarenheter
            att fri hyressättning inte stimulerar fram en bostadsproduktion,
            i varje fall inte för inkomsttagare med normal lön.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2000/01:318 om bostadsbristen i Öresundsregionen
          </note>
          <note>
            Anf. 79 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Inga Berggren har frågat mig vad jag avser att göra
            för att förhindra de för konkurrens och prisnivå skadliga verkningarna
            av ett investeringsbidrag, om jag avser vidta åtgärder så att
            marknaden ges långsiktiga regler och förutsättningar utan att
            ensidigt gynna den s.k. allmännyttan samt vilka övriga åtgärder
            som jag avser vidta för att minska bostadsbristen specifikt i
            Öresundsregionen och därmed öka förutsättningarna för en fortsatt
            tillväxt.
          </note>
          <note>
            Inledningsvis vill jag påpeka att jag delar Inga
          </note>
          <note>
            Berggrens oro över den brist på hyreslägenheter som finns i vissa
            delar av landet, inte minst i Öresundsregionen. Här vill jag dock
            återigen erinra om att det är kommunerna som har ansvaret för
            planering och för att det bostadsbyggande som behövs också genomförs.
            Staten svarar för att rättsliga och finansiella instrument finns
            tillgängliga för bostadsbyggande.
          </note>
          <note>
            Den bostadsbrist som finns i landet är ojämnt fördelad. Storstadsregionerna
            har en större brist än mindre orter. Regeringens aviserade förslag
            i vårpropositionen om ett investeringsbidrag för byggande av hyresbostäder
            är avsett att riktas till områden med bostadsbrist. Enligt Boverkets
            senaste bostadsmarknadsenkät finns det sju kommuner i Skåne län
            som redovisar brist på bostäder, och i ytterligare sju kommuner
            bedöms det vara bostadsbrist på centralorten. I
          </note>
          <note>
            innerstaden råder dock i stort sett balans på bostadsmarknaden.
            Jag kan inte i dagsläget se annat än att dessa kommuner torde
            tillhöra målgruppen för investeringsbidraget. Stödet är tänkt
            att vara tillgängligt för såväl allmännyttiga bostadsföretag som
            för privata investerare.
          </note>
          <note>
            Den totala byggproduktionen i Sverige ökade förra året. Ökningen
            förklaras i huvudsak av en uppgång i bostadsbyggandet. Trots den
            till synes starka efterfrågan går återhämtningen i bostadsbyggandet
            relativt långsamt. Bostadsinvesteringarna - särskilt när det gäller
            hyresbostäder - ligger fortfarande på historiskt sett låga nivåer.
            I de mest expansiva regionerna av landet kan begränsad tillgång
            på bostäder utgöra ett hinder för en fortsatt snabb sysselsättningstillväxt.
          </note>
          <note>
            De kommunala allmännyttiga bostadsföretagen har alltsedan sin
            tillkomst varit ett betydelsefullt verktyg för kommunerna när
            de ska uppfylla sitt ansvar inom bostadsförsörjningen. Tillgång
            till bostäder, utan behov av kapitalinsats, underlättar flyttningsrörelser
            såväl inom som utom landet och skapar förutsättningar för tillväxt.
            Detta är ett skäl till att regeringen vill värna om hyresrätten
            som upplåtelseform.
          </note>
          <note>
            Regeringen anser att Byggkostnadsdelegationen har visat att det
            med vilja, kompetens och noggranna förberedelser går att få ned
            byggkostnaderna till rimliga nivåer. Regeringen har följt upp
            Byggkostnadsdelegationens arbete genom att ge Boverket i uppdrag
            att inrätta Byggkostnadsforum med uppgift att bl.a.
          </note>
          <note>
            förmedla kunskaper till byggherrar och att främja utvecklingsarbete
            och innovationer. Byggkostnadsforum bör också kunna bidra till
            att kopplingen mellan byggsektorn, forskningscentrum och företag
            utvecklas i syfte att bättre utnyttja forsknings- och teknikframsteg
            för att skärpa konkurrensen och bidra till ökad effektivitet och
            lägre kostnader i byggande och boende.
          </note>
          <note>
            Jag vill också nämna att Konkurrensverket, NU-
          </note>
          <note>
            TEK och Kommerskollegium nyligen har haft i uppdrag att bl.a.
            analysera orsakerna till pris- och kostnadsskillnader mellan Sverige
            och Europa på bl.a.
          </note>
          <note>
            byggmaterialområdet. Utredningen konstaterar bl.a.
          </note>
          <note>
            att importandelarna för byggmaterial fortfarande är låga samtidigt
            som företagskoncentrationen är hög inom byggmaterialindustrin
            i Sverige. Konkurrensverket prioriterar i sin verksamhet ökad
            uppmärksamhet på den konkurrensrättsliga prövningen av t.ex.
          </note>
          <note>
            olika typer av trohetsrabatter för att främja en mer transparent
            prissättning.
          </note>
          <note>
            Inom Regeringskansliet bereds också frågan om att införa regler
            för tredimensionell fastighetsindelning. En del fastighetsrättsliga
            och skattemässiga frågor måste dock klargöras innan ett förslag
            kan tas fram. Tredimensionell fastighetsindelning skulle kunna
            underlätta bostadsproduktion ovanpå befintliga byggnader med lokaler
            för handel eller kontor exempelvis i storstadsregionerna.
          </note>
          <note>
            En annan arbetsgrupp inom Regeringskansliet gör en översyn av
            plan- och bygglagen i syfte att bl.a.
          </note>
          <note>
            överprövningen av kommunala plan- och byggbeslut ska förenklas.
            En snabbare och smidigare planprocess skapar bättre förutsättningar
            för att anpassa bostadsbyggandet till efterfrågan på bostäder.
          </note>
          <note>
            Öresundsregionen kan under de kommande åren ha en betydande inverkan
            för hela Sveriges framtid.
          </note>
          <note>
            Samtidigt bör uppmärksammas att befolkningens arbets- och bostadsmarknad
            ofta är större än den enskilda kommunen. På Skånes relativt begränsade
            geografiska område finns det 33 kommuner, och behovet av gemensam
            planering är därför mycket stort. En fungerande bostadsmarknad
            utgör en viktig understödjande funktion både för arbetskraftens
            rörlighet och för lokalisering av företag. Boverket har tilldelats
            uppdraget att bedöma behovet av bostadsbyggande och vilka förutsättningar
            som behöver skapas för en ökad samordning av bostadsplaneringen
            i Skåne.
          </note>
          <note>
            Regeringen har nyligen avsatt totalt 2,4 miljoner kronor för
            olika åtaganden kring integration och samarbete i enlighet med
            handlingsplanen för byggsektorn och bostadsmarknaden i Öresundsregionen.
          </note>
          <note>
            De åtgärder jag har redovisat, pågående och planerade, är avsedda
            att skapa förutsättningar för ett ökat bostadsbyggande och är
            både generellt riktade och specialdestinerade till de områden
            som har största behoven. Nu är det upp till kommunerna i dessa
            områden att svara för att de bostäder som behövs erbjuds kommunernas
            innevånare.
          </note>
          <note type="speaker">
            Anf. 80 INGA BERGGREN (m):
          </note>
          <note>
            Fru talman! Vi ska diskutera bostadsfrågan om igen, men nu med
            en något annan vinkling.
          </note>
          <note>
            Först vill jag säga tack för svaret, även om det inte fullt täcker
            mina tre frågeställningar. Vi verkar dock vara överens om att
            Öresundsregionen kommer att ha en viktig roll framöver för utveckling
            och tillväxt i
          </note>
          <note>
            Sverige. Dragningskraften är stor, och människor flyttar dit.
            Arbetsmarknaden och det ökande antalet studieplatser erbjuder
            goda möjligheter till sysselsättning och utbildning. Problemet
            är, som vi båda konstaterar, bristen på bostäder, i första hand
            hyreslägenheter. Detta försvårar därför rekryteringen av arbetskraft
            och kan bli en ordentlig flaskhals om ingenting verkningsfullt
            görs. Tillväxten kan därmed komma att hämmas just där de bästa
            förutsättningarna finns.
          </note>
          <note>
            Arbetsmarknaden och bostadsmarknaden är som kommunicerande kärl
            - de är oerhört beroende av varandra - och speciellt i tillväxtområdena
            spelar då hyresrätter en central roll. Så är det även i Öresundsregionen
            - så att säga vår region, Lars-Erik Lövdén.
          </note>
          <note>
            Lars-Erik Lövdén säger i svaret att sju kommuner i Skåne har
            brist på bostäder och att ytterligare sju bedöms ha brist på centralorten
            eller i innerstaden.
          </note>
          <note>
            För dessa skulle det aviserade investeringsbidraget vara lösningen.
            Men se det tror inte jag. Inte heller
          </note>
          <note>
            Bengt Turner, professor i nationalekonomi, tror att den här subventionen
            skulle ge någon påtaglig effekt.
          </note>
          <note>
            Har inte statsrådet i stället någon gång funderat över att så
            länge det inte finns någon lönsamhet i byggandet av hyresrätter
            kommer inte några, eller väldigt få, hyresrätter att byggas? Det
            är viktigt att den som ska binda mycket kapital också har möjlighet
            att få en rimlig avkastning på den gjorda investeringen. Så är
            inte fallet i dag. Hyressättningssystemet, så som det tillämpas,
            medför att nya hyresrätter inte byggs ens där sådana efterfrågas.
            Först när förutsättningarna förändras kommer byggandet av hyresrätter
            att öka. Det är min uppfattning.
          </note>
          <note>
            I dag kan nivån på en överenskommen hyra för en nyproducerad
            hyreslägenhet överklagas till hyresnämnden efter sex månader.
            Det gäller oavsett om
          </note>
          <note>
            Hyresgästföreningen godkänt hyresnivån vid avtalets ingående.
            Systemet skapar osäkerhet för byggare, fastighetsägare och långivare.
            Vem vågar då bygga hyresrätter när det finns en risk att senare
            tvingas sätta en hyra som inte täcker kostnaderna?
          </note>
          <note>
            Detta resonemang tycker jag att statsrådet borde ta med sig till
            Regeringskansliet. Det är ju inte kommunerna som bygger själva
            bostäderna. Däremot har varje kommun det övergripande ansvaret
            för bostadsförsörjningen för dem som bor i varje kommun. Jag menar
            att bärkraftiga bostadsprojekt bör genomföras av finansiellt starka
            och kompetenta företag, som också för att överleva och utvecklas
            måste få en rimlig avkastning på insatt kapital. Först då kommer
            bostadsmarknaden att fungera. Efterfrågade bostäder kommer att
            byggas och rörligheten kommer i gång.
          </note>
          <note>
            Investeringsbidrag löser inga problem, Lars-Erik
          </note>
          <note>
            Lövdén! Våga i stället verkligen analysera hur bruksvärdesregeln
            tillämpas i dag och hur det påverkar viljan att bygga hyresrätter!
          </note>
          <note>
            Anf. 81 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Det blir lätt upprepningar efter den tidigare debatten.
            Jag ska bara göra några små kommentarer till det Inga Berggren
            har sagt.
          </note>
          <note>
            Det är riktigt att Öresundsregionen, som vi båda kommer från,
            är en dynamisk region som har alla förutsättningar att bli en
            motor i tillväxten i Sverige framöver. Det förutsätter en mängd
            ting. Det förutsätter en ökad integration mellan Sverige och Danmark,
            och det förutsätter att vi har en bostadsmarknad som fungerar
            på ett dynamiskt och bra sätt.
          </note>
          <note>
            För att bostadsförhållandena och bostadsmarknaden inte ska bli
            ett hinder för tillväxten krävs det en ökad produktion i regionen.
            Det krävs en ökad produktion av lägenheter till rimliga kostnader.
            Mycket av den produktion som har präglat Sverige i fråga om flerbostadshusen
            under de gångna åren, även i Öresundsregionen, har varit en produktion
            som vänder sig till en ganska liten grupp i samhället, en grupp
            som har det ganska bra ställt ekonomiskt och förmögenhetsmässigt.
            Men för att regionen ska fungera nere hos oss, som i andra regioner
            i Sverige, ur arbetsmarknadssynpunkt måste också bostadsproduktionen
            till mer rimliga kostnader kunna utvecklas.
          </note>
          <note>
            Det är mot den bakgrunden man ska se det investeringsbidrag som
            regeringen nu föreslår för hyresproduktionen. Det är möjligt att
            bygga till rimligare kostnader än vad man gör i dag utan att ge
            efter på kvaliteten. Men det kräver ett väldigt stort ansvarstagande
            av kommunerna i samverkan med byggherrar och entreprenörer, för
            att pressa kostnaderna, välja rätt material och hålla tillbaka
            kostnader i alla led i produktionen. Där har jag efter Byggkostnadsdelegationens
            betänkande efterlyst mer av engagemang från parterna på bostadsmarknaden,
            inklusive kommunerna.
          </note>
          <note>
            Jag är övertygad om att det investeringsbidrag som regeringen
            har aviserat kommer att medverka till en kraftig ökning av byggproduktionen
            av hyresrätter.
          </note>
          <note>
            Jag tycker att man kan se goda erfarenheter av studentinvesteringsbidraget.
            Det gick lite trögt i början, men det har lossnat på slutet. Ibland
            är det inte heller konstigt att det går trögt i början, om jag
            nu får ge ett försvar för de kommuner som inte har varit så framfusiga.
            Det är trögt att ta fram planer. Det tar lång tid, och det väcker
            ofta motstånd, med många överklaganden, regelmässigt. Startsträckan
            är ofta ganska lång för att få till stånd en ökad produktion.
          </note>
          <note>
            Det såg vi på studentbostadsbyggandet. Det har nu kommit i gång
            med bra kraft, och vi kommer att få
          </note>
          <note>
            10 000 nya studentlägenheter inom två år, tack vare studentinvesteringsbidraget.
          </note>
          <note>
            Därmed tycker jag också att man kan dra slutsatsen - jag gör
            det i alla fall - att ett investeringsbidrag riktat till hyresrättsproduktionen
            också kommer att ge resultat, eftersom det finns behov av en ökad
            hyresrättsproduktion till rimligare kostnader.
          </note>
          <note type="speaker">
            Anf. 82 INGA BERGGREN (m):
          </note>
          <note>
            Fru talman! Jag vill gärna fortsätta att diskutera hyresrätten
            och investeringsbidraget, som tydligen kommer i vårpropositionen.
          </note>
          <note>
            Regeringen säger sig värna om hyresrätten som upplåtelseform.
            Javisst, det är viktigt att bostäder utan krav på kapitalinsats
            också finns på marknaden. Det håller jag med om. Flyttningsrörelser
            underlättas och skapar förutsättningar för tillväxt.
          </note>
          <note>
            Samtidigt måste man komma ihåg att hyresrätten erbjuder "helservice",
            dvs. man ska betala för full boendeservice. Hyresgästen måste
            betala för reparationer och skötsel, men det är fastighetsägaren
            som står för allt ekonomiskt risktagande. Hyresgästen gör ingen
            kapitalinsats och tar på det sättet inte någon ekonomisk risk.
          </note>
          <note>
            Ja, visst är det så att "tillgång till bostäder, utan behov av
            kapitalinsats, underlättar flyttningsrörelser såväl inom som utom
            landet". Så har Lars-Erik Lövdén uttryckt det i svaret. Det är
            vi helt överens om.
          </note>
          <note>
            Men vägen dit är vi inte helt överens om. Jag anser att
          </note>
          <note>
            Lars-Erik Lövdén genom sitt investeringsbidrag underminerar den
            långsiktiga nybyggnationen av hyresrätter.
          </note>
          <note>
            Lars-Erik Lövdén säger att han vill komma bort från ryckigheten.
            Jag tror aldrig att statsrådet kommer ifrån en ryckighet på bostadsmarknaden
            genom att ständigt locka med nya investeringsbidrag. Investeringsbidrag
            tenderar att vara konkurrenssnedvridande, prishöjande och mycket
            kortsiktiga.
          </note>
          <note>
            Moderaterna vill skapa långsiktiga förutsättningar utan att skattebetalarna
            ska bli lidande. Det finns goda förutsättningar för ett ökat byggande
            av hyresrätter utan att man höjer hyrorna i det befintliga beståndet.
            Ett friare hyressättningssystem i nyproduktionen är ett sätt som
            dessutom säkerställer kontinuitet av nybyggnation.
          </note>
          <note>
            I svaret säger statsrådet: "Regeringen anser att
          </note>
          <note>
            Byggkostnadsdelegationen har visat att det med vilja, kompetens
            och noggranna förberedelser går att få ned byggkostnaderna till
            rimliga nivåer." Då menar jag att
          </note>
          <note>
            Lars-Erik Lövdén säger emot sig själv. Konkurrens var ju en av
            Byggkostnadsdelegationens viktigaste punkter. Investeringsbidragen
            får snarast motsatt effekt.
          </note>
          <note>
            I Byggkostnadsutredningen resoneras det också om att kommunal
            mark- och bostadspolitik bör syfta till goda konkurrensförhållanden
            och ge utrymme för en mångfald av aktörer och bostadsformer för
            konsumenterna. Villkorade investeringsbidrag bidrar knappast till
            det.
          </note>
          <note>
            Det är däremot positivt att se att Lars-Erik Lövdén har anammat
            ett par av de frågor vi moderater har drivit under en längre tid.
            Det skulle också vara väldigt uppskattat om vi äntligen i Sverige
            kan få ägarlägenheter. Ägandet stärker människornas självkänsla
            och ger dem goda möjligheter att ta ansvar för att påverka sin
            boendesituation. Också en snabbare och smidigare planprocess talar
            Lars-Erik Lövdén om, och det är utmärkt.
          </note>
          <note>
            Då undrar jag så här: När kommer de här förslagen? Kommer de
            redan i vårpropositionen, vilket jag naturligtvis hoppas på? Jag
            syftar då på tredimensionell fastighetsbildning och förenklingar
            av plan- och bygglagen.
          </note>
          <note>
            Anf. 83 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Nej, Inga Berggren - i vårpropositionen kommer det
            inte. Det är en ganska komplicerad lagstiftning runt tredimensionell
            fastighetsbildning.
          </note>
          <note>
            Jag räknar ändå med att kunna lägga fram ett förslag om det inom
            det närmaste året, men det är en ganska komplicerad lagstiftning
            både fastighetsrättsligt och skatterättsligt.
          </note>
          <note>
            Jag har uttryckt en bestämd vilja att gå i den riktningen. Jag
            tycker att det vore bra om vi kunde få löst den frågan. Jag kan
            också se att det åtminstone på marginalen skulle innebära bättre
            förutsättningar för bostadsförsörjningen i framför allt storstadsområdena.
          </note>
          <note>
            Sedan har jag också en ambition att förenkla planprocessen. Det
            tror jag skulle vara viktigt för att få en snabbare och smidigare
            planprocess. Även här står naturligtvis olika viljor mot varandra,
            men jag vill gå i den riktningen, och vi arbetar för fullt med
            att ta fram en promemoria som vi förhoppningsvis ska kunna remittera
            i sommar.
          </note>
          <note>
            Sedan vill jag ta upp hyreslagstiftningen och hyressättningssystemet.
            Om jag vill ha, vilket jag vill, en ökad produktion av hyresrätter
            till mer rimliga kostnader är inte vägen att nå det målet att
            tillämpa ett system med fria inflyttningshyror. Det problem vi
            har på byggmarknaden i dag är en explosionsartad ökning av produktionskostnaderna.
            Man bygger till det pris marknaden är beredd att betala, helt
            enkelt.
          </note>
          <note>
            Det är den typen av bostadsproduktion vi har i dag.
          </note>
          <note>
            Det byggs bostadsrätter i Stockholmsområdet för
          </note>
          <note>
            30 000-35 000 kr kvadratmetern. Det görs det gubevars i min hemstad
            Malmö också - på bomässan. Så länge marknaden är beredd att betala
            bygger man för det önskemålet om det inte finns någon annan aktör
            som har andra intressen när det gäller bostadsförsörjningen.
          </note>
          <note>
            När jag i den tidigare debatten sade att jag tycker att samhället
            ska göra en tydligare entré på bostadspolitikens område efter
            den reträtt som samhället gjorde under 90-talet menade jag att
            det krävs att kommunerna tillsammans med allmännyttiga bostadsföretag
            och andra byggherrar arbetar på det sätt som
          </note>
          <note>
            Byggkostnadsdelegationen anvisade om vi ska få fram en bostadsproduktion
            som även normalinkomsttagare kan efterfråga. Det krävs att vi
            från statens håll genom investeringsbidraget ger vårt tillskott,
            men också att kommunerna tar ett ansvar för markoch exploateringskostnader
            och andra kostnader för byggnationen som håller tillbaks boendekostnaderna
            i slutändan. Det tydligare samhällsansvaret behövs om vi ska få
            en bostadsmarknad som fungerar för alla grupper i samhället och
            inte bara för dem som har en tjock plånbok.
          </note>
          <note type="speaker">
            Anf. 84 INGA BERGGREN (m):
          </note>
          <note>
            Fru talman! Marknaden kan och vill inte bygga billiga hyreslägenheter.
            Det är ett uttalande som jag har hört att Lars-Erik Lövdén har
            gjort. Det uttalandet, och även sådana att det finns kommuner
            som inte tar sitt bostadspolitiska ansvar, uppammar inte det positiva
            klimat som behövs för att konstruktivt diskutera lösningar på
            problemen, som jag ser det. Jag är helt övertygad om att varje
            kommun tar ett stort ansvar för sina medborgare i kommunerna.
            Jag tror inte att det är rätt väg att genom dekret tvinga kommunerna
            att upprätta bostadsförsörjningsplaner och bostadsförmedlingar
            eller att Boverket, som i Skåne, har i uppdrag att bedöma behovet
            av bostadsbyggande. Jag tror inte på en sådan modell.
          </note>
          <note>
            I stället skulle marknaden och kommunerna få fler frihetsgrader
            inom bostadspolitiken. Har verkligen regeringen prövat alla möjligheter?
            Nej, jag tycker ändå inte riktigt det. Det är därför som jag så
            enträget försöker föra fram en del frågor här, för att ändå försöka
            få i gång en konstruktiv diskussion. För det behövs incitament,
            så att det ges verkliga möjligheter att arbeta utifrån lokala
            förutsättningar oavsett om det är Stockholmsområdet eller Öresundsregionen.
          </note>
          <note>
            Här finns en del positiva inslag i svaret, och det tycker jag
            verkar spännande, men det tar för lång tid,
          </note>
          <note>
            Lars-Erik Lövdén.
          </note>
          <note>
            Låt mig med dessa reflexioner säga att detta är mina slutord
            för denna gång, men jag är övertygad om att debatten om dessa
            viktiga bostadsfrågor kommer att fortsätta och fortsätta.
          </note>
          <note>
            Anf. 85 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag är utomordentligt glad över att bostadspolitiken
            har kommit högt upp på den politiska dagordningen. Den förtjänar
            det. Jag tycker att det är väldigt stimulerande.
          </note>
          <note>
            Jag har bara två avslutande kommentarer till det
          </note>
          <note>
            Inga Berggren sade sist.
          </note>
          <note>
            Missförstå mig inte - jag anklagar inte marknaden. Hade jag varit
            marknadsaktör hade jag väl gjort på samma sätt. Jag hade byggt
            för de välbeställda, för det hade gett mig en högre vinst. Det
            är det börsnoterade byggbolagets uppgift att maximera vinsten.
            Det är inget konstigt med det. Hade jag varit företrädare för
            JM eller NCC och hade haft marktillgångar i
          </note>
          <note>
            Stockholm hade jag inte haft ambitionen att bygga hyresrätter
            till rimliga kostnader som normalinkomsttagare hade efterfrågat,
            för där är vinstmarginalen så mycket lägre. Jag hade byggt exklusiva
            bostadsrätter för dem som har råd att betala. Så fungerar marknaden.
            Det är inget konstigt med det, och det var ingen anklagelse. Så
            fungerar det.
          </note>
          <note>
            Vad jag understryker är detta: Ska vi få till stånd en bostadsproduktion
            även för normalinkomsttagare krävs det några andra aktörer. Det
            krävs en aktivare kommunal roll. Det krävs att allmännyttan får
            vara med och bygga och är med som prispressare. Det krävs också
            för att vi ska få till stånd en hyresrättsproduktion ett investeringsbidrag,
            tror jag, som regeringen nu har föreslagit.
          </note>
          <note>
            Vad gäller Öresundsregionen och uppdraget till
          </note>
          <note>
            Boverket vill jag säga att det inte ska ses som någon pålaga
            från staten. Boverksuppdraget har mottagits med stort engagemang
            från Region Skåne och från kommunerna i Skåne. Jag medverkade
            nyligen själv på en konferens där nere med mycket stor uppslutning.
            Det syftar till att analysera bostadsmarknaden på sikt i Skåne,
            och det syftar till att se om det behövs ökad samverkan mellan
            kommunerna för att åstadkomma en gemensam bostadsmarknadsregion
            i Skåne, där inte varje enskild kommun sitter och planerar för
            sig. Ska vi ha arbetsmarknadsregioner som fungerar måste vi också
            ha gemensamma bostadsmarknadsregioner.
          </note>
          <note>
            Överläggningen var härmed avslutad.
          </note>
          <note>
            10 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Justitieutskottets betänkande 2000/01:JuU18
          </note>
          <note>
            Utrikesutskottets betänkanden 2000/01:UU8 och
          </note>
          <note>
            UU10
          </note>
          <note>
            Lagutskottets betänkande 2000/01:LU15
          </note>
          <note>
            Näringsutskottet 2000/01:NU8
          </note>
          <note>
            Trafikutskottets betänkande 2000/01:TU10
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            2000/01:112 Reformeringen av domstolsväsendet -
          </note>
          <note>
            information och uppföljning av handlingsplanen
          </note>
          <note>
            Miljö- och jordbruksutskottets betänkande
          </note>
          <note>
            2000/01:MJU9 Sammanhållen rovdjurspolitik
          </note>
          <note>
            Konstitutionsutskottets betänkande
          </note>
          <note>
            2000/01:KU19 Behandling av personuppgifter och IT
          </note>
          <note>
            Kulturutskottets betänkanden
          </note>
          <note>
            2000/01:KrU5 Biblioteks- och litteraturfrågor
          </note>
          <note>
            2000/01:KrU6 Bild och form m.m.
          </note>
          <note>
            2000/01:KrU4 Idrottsfrågor m.m.
          </note>
          <note>
            Bostadsutskottets betänkande
          </note>
          <note>
            2000/01:BoU11 Förnyad behandling av vissa indelnings- och länsstyrelsefrågor
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 26 mars
          </note>
          <note>
            2000/01:335 av Elver Jonsson (fp) till utbildningsminister Thomas
            Östros
          </note>
          <note>
            Stöd till högskolor
          </note>
          <note>
            2000/01:336 av Henrik Landerholm (m) till statsrådet
          </note>
          <note>
            Ingegerd Wärnersson
          </note>
          <note>
            Fristående skolor
          </note>
          <note>
            den 27 mars
          </note>
          <note>
            2000/01:337 av Viviann Gerdin (c) till justitieminister Thomas
            Bodström
          </note>
          <note>
            Domstolsorganisationen
          </note>
          <note>
            2000/01:338 av Runar Patriksson (fp) till justitieminister Thomas
            Bodström
          </note>
          <note>
            Nedläggning av domstolar i Värmland
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 3 april.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 26 mars
          </note>
          <note>
            2000/01:970 av Michael Hagberg (s) till justitieminister Thomas
            Bodström
          </note>
          <note>
            Rekryteringen till högskolan
          </note>
          <note>
            2000/01:971 av Anita Sidén (m) till finansminister
          </note>
          <note>
            Bosse Ringholm
          </note>
          <note>
            Skatten för lågavlönade
          </note>
          <note>
            2000/01:972 av Anita Sidén (m) till socialminister
          </note>
          <note>
            Lars Engqvist
          </note>
          <note>
            Övergrepp mot funktionshindrade kvinnor
          </note>
          <note>
            den 27 mars
          </note>
          <note>
            2000/01:973 av Gunilla Tjernberg (kd) till kulturminister Marita
            Ulvskog
          </note>
          <note>
            Brandsäkerheten på svenska muséer
          </note>
          <note>
            2000/01:974 av Rolf Gunnarsson (m) till statsrådet
          </note>
          <note>
            Britta Lejon
          </note>
          <note>
            Facklig anslutning som grund för lönediskriminering
          </note>
          <note>
            2000/01:975 av Åke Carnerö (kd) till försvarsminister Björn von
            Sydow
          </note>
          <note>
            Ubåtsjaktförmågan
          </note>
          <note>
            2000/01:976 av Anna Åkerhielm (m) till statsrådet
          </note>
          <note>
            Maj-Inger Klingvall
          </note>
          <note>
            Kosovoalbanska flyktingar
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 3 april.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 23 mars
          </note>
          <note>
            2000/01:877 av Tuve Skånberg (kd) till jordbruksminister Margareta
            Winberg
          </note>
          <note>
            Salmonellasmittat kött
          </note>
          <note>
            2000/01:880 av Patrik Norinder (m) till utrikesminister Anna
            Lindh
          </note>
          <note>
            Taiwan som observatör i WHO
          </note>
          <note>
            2000/01:895 av Amanda Agestav (kd) till statsrådet
          </note>
          <note>
            Ingela Thalén
          </note>
          <note>
            Ledighet för fosterföräldrar
          </note>
          <note>
            2000/01:902 av Karl-Göran Biörsmark (fp) till utrikesminister
            Anna Lindh
          </note>
          <note>
            Situationen i Sudan
          </note>
          <note>
            2000/01:918 av Jan Erik Ågren (kd) till jordbruksminister Margareta
            Winberg
          </note>
          <note>
            Astma, allergi och innehållsdeklarationer
          </note>
          <note>
            2000/01:919 av Lars Björkman (m) till jordbruksminister Margareta
            Winberg
          </note>
          <note>
            Särskilda försiktighetsåtgärder med anledning av mul- och klövsjuka
          </note>
          <note>
            den 27 mars
          </note>
          <note>
            2000/01:917 av Tuve Skånberg (kd) till näringsministern
          </note>
          <note>
            Posten AB
          </note>
          <note>
            2000/01:930 av Anita Sidén (m) till statsrådet Mona
          </note>
          <note>
            Sahlin
          </note>
          <note>
            Hushållsnära tjänster
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 3 april.
          </note>
          <note>
            15 § Kammaren åtskildes kl. 18.59.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.28 och av tredje vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
