<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--19</head>
          <docDate when="2000-10-26 00:00:00">2000-10-26 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------
          </note>
          <note>
            1 § Frågestund
          </note>
          <note type="speaker">
            Anf. 1 ANDRE VICE TALMANNEN:
          </note>
          <note>
            Jag hälsar regeringens företrädare, riksdagsledamöter och åhörare
            välkomna till dagens frågestund.
          </note>
          <note>
            Från regeringen medverkar och besvarar frågor statsminister Göran
            Persson, kulturminister Marita
          </note>
          <note>
            Ulvskog, utrikesminister Anna Lindh, statsrådet
          </note>
          <note>
            Britta Lejon och statsrådet Lars-Erik Lövdén. Välkomna.
          </note>
          <note>
            Den nordiska passfriheten
          </note>
          <note type="speaker">
            Anf. 2 SVEN BERGSTRÖM (c):
          </note>
          <note>
            Fru talman! Oftast är det så när man får rätt i efterhand att
            man blir glad och konstaterar att man hade rätt och lite triumfatoriskt
            säger: Vad var det vi sade.
          </note>
          <note>
            I den fråga som jag vill ta upp med statsministern är det inte
            riktigt så.
          </note>
          <note>
            Det handlar om Schengen och den nordiska passfriheten.
          </note>
          <note>
            För två år sedan hade jag en debatt med justitieministern här
            i kammaren, där hon försäkrade att den nordiska passfriheten alls
            inte var hotad av en svensk anslutning till Schengen.
          </note>
          <note>
            I dagarna kan vi läsa i tidningarna att när man ska tillämpa
            Schengenbestämmelserna visar det sig att vi åter kommer att behöva
            visa pass när vi reser i Norden. Den passfrihet som vi haft sedan
            1954 kommer alltså att försvinna. Det handlar om tre miljoner
            svenskar som reser i Norden varje år och som nu måste utrusta
            sig med pass för att få göra det.
          </note>
          <note>
            Jag skulle vilja höra hur statsministern ser på frågan om den
            nordiska passfriheten, som jag hoppas att vi alla starkt har värnat
            och velat slå vakt om. Vilka konsekvenser får det när vi ska tillämpa
            Schengen?
          </note>
          <note type="speaker">
            Anf. 3 Utrikesminister ANNA LINDH (s):
          </note>
          <note>
            Fru talman! Den nordiska passfriheten ska inte hotas av Schengenavtalet.
            Schengenavtalet ska också innebära att vi kan fortsätta med den
            nordiska passfriheten.
          </note>
          <note>
            I dag har vi ju möjligheter till stickprovskontroller vid gränserna,
            även när det gäller resande mellan de nordiska länderna. Det kommer
            man inte att ha efter
          </note>
          <note>
            Schengenavtalet, så på det sättet kan man säga att resorna i
            och med Schengenavtalet t.o.m. blir lättare.
          </note>
          <note>
            Däremot ska man kunna identifiera sig. Det gäller samtliga länder.
            Man söker nu ett system för att man ska kunna identifiera sig
            utan att för den skull vara tvungen att ta med sig ett pass.
          </note>
          <note>
            Passfriheten och den nordiska passfriheten ska inte vara hotad
            med Schengenavtalet.
          </note>
          <note type="speaker">
            Anf. 4 SVEN BERGSTRÖM (c):
          </note>
          <note>
            Fru talman! Det låter betryggande, det som Anna
          </note>
          <note>
            Lindh säger; lika betryggande som det Laila Freivalds sade till
            mig i juni 1997. Hon sade att den nordiska passfriheten är avgörande
            för om Sverige ska vara med i Schengen eller inte.
          </note>
          <note>
            På Anna Lindhs eget UD gnuggar man nu geniknölarna och undrar
            hur man ska klara det här på några månader. Hovrättsassessorn
            Lars Nilsson säger ju att han inte kan läsa in annat än att en
            giltig identitetshandling är pass. Vi har inte något annat gemensamt
            i
          </note>
          <note>
            Norden. Då stämmer inte det som Anna Lindh säger.
          </note>
          <note>
            Dessutom är hela hotellnäringen nu i uppror över att man ska
            behöva registrera varje utländsk besökare på ett väldigt omständligt
            sätt jämfört med den tidigare hanteringen.
          </note>
          <note>
            Det stämmer dåligt med att det skulle bli lättare att resa i
            Europa, lättare att umgås över gränserna, när vi tvingas till
            en sådan omständlig procedur med noggrann registrering av utländska
            medborgare.
          </note>
          <note>
            Dessutom stämmer inte Anna Lindhs besked med vad jag uppfattar
            som nordisk passfrihet.
          </note>
          <note type="speaker">
            Anf. 5 Utrikesminister ANNA LINDH (s):
          </note>
          <note>
            Fru talman! Vill Sven Bergström ställa detaljerade frågor tror
            jag att Sven Bergström får vända sig till justitieministern. Jag
            vet att man på Justitiedepartementet just nu tittar på möjligheten
            att använda legitimationskort för att kunna legitimera sig.
          </note>
          <note>
            När det gäller den nordiska passfriheten ska den inte vara hotad.
            Det stämmer inte att man ska vara tvungen att ha ett mer komplicerat
            förfarande när man hyr ut hotellrum m.m. Det stämmer inte att
            gränspassagerna skulle bli svårare efter Schengenavtalet.
          </note>
          <note>
            Finns det några praktiska problem tittar man nu på
          </note>
          <note>
            Justitiedepartementet på vad man ska göra för att klara av dem.
          </note>
          <note>
            Reklamen i det digitala marknätet
          </note>
          <note type="speaker">
            Anf. 6 INGVAR SVENSSON (kd):
          </note>
          <note>
            Fru talman! Jag har en fråga till kulturminister
          </note>
          <note>
            Marita Ulvskog.
          </note>
          <note>
            Det finns en stillbild som alltför ofta dyker upp i det marksända
            digitala TV-nätet. Där står en text av följande typ: Rådande lagstiftning
            gör att vi inte får visa detta innehåll för tittare i marknätet.
          </note>
          <note>
            Fru talman! Normalt brukar man anse att televisionen handlar
            om rörliga bilder, inte stillbilder. De här stillbilderna är mycket
            påfrestande för konsumenten. Man kan ju inte gå och koka kaffe
            varje gång de dyker upp.
          </note>
          <note>
            Det handlar ju om den rörliga reklamen. Den kan många gånger
            vara oönskad, men den är förmodligen mycket bättre ur konsumentens
            synvinkel än frustrerande stillbilder.
          </note>
          <note>
            Det här förhållandet har dessutom lett till att de bolag som
            använder sig av stillbilderna vill kompensera sig genom att ta
            ut högre avgifter fr.o.m. nästa år.
          </note>
          <note>
            Det drabbar ju det digitala marknätet på ett mycket olyckligt
            sätt. Man får väl säga att initialproblemen har varit stora nog
            ändå.
          </note>
          <note>
            Jag vill fråga kulturministern om de sändande bolagen har missuppfattat
            sändningsvillkoren. Om inte, vilka åtgärder ämnar kulturministern
            vidta för att komma till rätta med problemen?
          </note>
          <note>
            Anf. 7 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Jag vill inte ge mig in på några värderingar av de
            förhållanden som Ingvar Svensson redogör för. Däremot har vi redan
            vidtagit åtgärder i så motto att vi har tillsatt en särskild utredare,
            en lagman, som kommer att se över bl.a. de reklamregler som gäller
            i det digitala marknätet såväl som i det analoga marknätet. Han
            kommer att återkomma till regeringen med förslag, sannolikt redan
            under nästa år i denna del.
          </note>
          <note type="speaker">
            Anf. 8 INGVAR SVENSSON (kd):
          </note>
          <note>
            Fru talman! Det är ju bra med utredningar, men risken är att
            det tar väldigt lång tid. Ska man rädda det digitala marknätet
            måste åtgärderna till mycket snabbt.
          </note>
          <note>
            Många av kanalerna sänds ju från ett annat ursprungsland än Sverige.
            Då är det vidaresändning som gäller. Frågan är om det inte är
            ett brott med de svenska reglerna i förhållande till EG-direktivet
            på det här området, att man censurerar innehåll på det här sättet.
          </note>
          <note>
            Anf. 9 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Granskningsnämnden har gjort en bedömning, som i
            och för sig stöder det som Ingvar
          </note>
          <note>
            Svensson pekar på, men samtidigt måste vi naturligtvis ha en
            ordentlig genomlysning som gör att vi i så fall kan ändra vår
            lagstiftning på denna punkt. Det arbetet måste göras genom en
            särskild utredare som har ett kraftfullt sekretariat till sin
            hjälp för att mycket snabbt kunna lägga förslag till förändringar.
          </note>
          <note>
            Han kommer att arbeta mycket snabbt med detta.
          </note>
          <note>
            Bostadspolitiken i kommunerna
          </note>
          <note type="speaker">
            Anf. 10 INGA BERGGREN (m):
          </note>
          <note>
            Fru talman! Jag har en fråga till Lars-Erik Lövdén.
          </note>
          <note>
            Förra året föreslog demokratiminister Britta Lejon att ett sätt
            att stävja det minskade valdeltagandet var att införa allmän röstplikt.
            Därefter har statsrådet
          </note>
          <note>
            Engqvist sagt att han inte tvekar att köra över kommunerna när
            det gäller alkohol och öppettider på restauranger. Nu har bostadsminister
            Lövdén föreslagit att kommuner ska tvingas öppna bostadsförmedlingar
            trots att den demokratiskt valda majoriteten inte vill det.
          </note>
          <note>
            Har statsrådet något att säga till de borgerliga kommunpolitiker
            som man tänker köra över? Spelar det någon roll att de engagerar
            sig och lägger ned tid på sina kommunala uppdrag?
          </note>
          <note>
            Anf. 11 Statsrådet LARS-ERIK LÖVDÉN
          </note>
          <note>
            (s):
          </note>
          <note>
            Fru talman! Inga Berggren berör en fråga som vi debatterade så
            sent som i förrgår i kammaren, nämligen innehållet i den bostadspolitiska
            proposition som regeringen presenterade i förra veckan.
          </note>
          <note>
            Det är klart att det finns ett nationellt intresse av att vi
            ser till att kommunerna bedriver en aktiv bostadspolitik. I det
            lagförslag som vi presenterat ställs ett krav på kommunerna både
            att upprätta bostadsförsörjningsplan och att, om så behövs, inrätta
            bostadsförmedlingar. Det är en återgång till den lagstiftning
            som fanns mellan 1975 och 1993 och som då fungerade alldeles utmärkt.
          </note>
          <note>
            Jag tycker att det här är väl förenligt med ambitionen att utveckla
            politiken också på det kommunala planet. Bostadspolitiken och
            bostadsfrågorna måste bli en viktig politisk uppgift också runt
            om i våra kommuner.
          </note>
          <note type="speaker">
            Anf. 12 INGA BERGGREN (m):
          </note>
          <note>
            Fru talman! Bostadspolitiken är viktig, men jag vill ändå gå
            vidare i mina frågor. Enligt min mening måste den kommunala självstyrelsens
            innersta kärna ändå vara att det är de folkvalda i kommunernas
            fullmäktigeförsamlingar som suveränt ska kunna besluta i frågor
            som rör den egna kommunen. Men uppenbarligen har Lars-Erik Lövdén
            anammat Allbokommitténs förslag om att kommunerna inte ska få
            sälja sina bostadsbolag med mindre än att det finns två tredjedels
            majoritet i fullmäktige. Uttalanden från statsrådet tyder på det.
          </note>
          <note>
            Vilka demokratiska principer styr Lars-Erik Lövdéns tankar om
            att inskränka det kommunala självstyret? Enligt Aftonbladets ledare
            i dag kan det tolkas så att det våras för den socialistiska centralismen.
            Jag är beredd att hålla med om det.
          </note>
          <note>
            Alltså: Hur är det med den saken, Lars-Erik Lövdén? Är det inte
            att i allra högsta grad inskränka det kommunala självstyret? Anser
            Lars-Erik Lövdén att det i sådana här fall är folkviljan i kommunerna
            som ska styra, inte regeringen?
          </note>
          <note>
            Anf. 13 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Vi kan som rikspolitiker inte komma ifrån vårt ansvar
            också för centrala välfärdsområden.
          </note>
          <note>
            Vi har sett att en av anledningarna till den bostadsbrist som
            har uppstått i tillväxtregionerna är att kommunerna under andra
            halvan av 90-talet i alltför stor utsträckning har dragit sig
            tillbaka från bostadspolitiken. Antalet kommuner som upprättar
            bostadsförsörjningsplaner har minskat drastiskt sedan bostadsförsörjningslagen
            avskaffades 1993. Vi har då naturligtvis ett ansvar för att vidta
            åtgärder för planering för ökat bostadsbyggande och för att kommunerna
            ska ta sitt bostadspolitiska ansvar. Detta kommer varken
          </note>
          <note>
            Inga Berggren eller jag ifrån som rikspolitiker.
          </note>
          <note>
            Ungdomars politiska engagemang
          </note>
          <note type="speaker">
            Anf. 14 HILLEVI LARSSON (s):
          </note>
          <note>
            Fru talman! Jag skulle vilja ställa en fråga till ungdomsminister
            Britta Lejon angående ungdomars politiska engagemang. Problemet
            är inte att ungdomar saknar kunskap och intresse för politik,
            tvärtom.
          </note>
          <note>
            Problemet är att de känner att de inte kan påverka.
          </note>
          <note>
            Jag tror att detta är huvudorsaken till ungdomars ovillighet
            att gå in i politiska partier och att rösta.
          </note>
          <note>
            Jag tror att en väg är att vitalisera samhällsdebatten i skolan.
            Det är viktigt för eleverna att lära sig inte bara hur samhället
            är uppbyggt utan också hur man som medborgare gör sin röst hörd.
            Det kan handla om retorik, praktiska övningar, drivande av samhällsfrågor
            och agerande i vardagen med egna problem.
          </note>
          <note>
            Min fråga är om statsrådet delar min uppfattning att det framför
            allt är skolans uppgift att engagera ungdomar i politiken. Eller
            finns det något annat som man kan göra?
          </note>
          <note type="speaker">
            Anf. 15 Statsrådet BRITTA LEJON (s):
          </note>
          <note>
            Fru talman! Jag delar Hillevi Larssons bestämda uppfattning att
            unga människor är oerhört intresserade av att påverka inte bara
            sitt eget nu utan också
          </note>
          <note>
            Sveriges framtid till det bättre. Vi har all anledning att söka
            efter vägar att ta till vara det engagemang, de kunskaper och
            den vilja till påverkan som alla människor men särskilt unga visar
            i Sverige i dag.
          </note>
          <note>
            Vi ser att många unga i dag väljer att uttrycka detta engagemang
            i andra former än inom ramen för det politiska systemet, där vi
            fattar besluten om våra gemensamma angelägenheter. Engagemanget
            kan ta sig många olika former, och det gäller bara att understödja
            det.
          </note>
          <note>
            Vad vi har att göra från politiskt håll, om vi är intresserade
            av en vital demokrati och ett fördjupat folkstyre, är att se till
            att också de politiska arenorna
          </note>
          <note>
            - partierna, kommunfullmäktigeförsamlingarna och riksdagen -
            suger upp detta engagemang.
          </note>
          <note type="speaker">
            Anf. 16 HILLEVI LARSSON (s):
          </note>
          <note>
            Fru talman! Också jag tycker naturligtvis att det är positivt
            att ungdomarna kanaliserar sitt intresse i enfrågerörelser, men
            jag ser samtidigt ett problem i att de inte är intresserade av
            partier. Det är trots allt partier som tar ett helhetsansvar,
            som kan styra landet och som kan röstas in i riksdag, kommunfullmäktigeförsamlingar
            osv.
          </note>
          <note>
            Jag ser ytterligare ett problem, nämligen de ungdomar som inte
            engagerar sig i vare sig partier eller enfrågerörelser. De kan
            och vill många gånger jättemycket, men de tror inte att det är
            lönt, de tror inte att någon bryr sig. Det är viktigt att så många
            som möjligt engagerar sig på så många sätt som möjligt, och jag
            tror även att det är en viktig uppgift för skolan, inte minst
            samhällsämnet, att ha mindre av passiv kunskap och mer av aktiv
            förmåga. Jag tror att det skulle vara en viktig väg att få ungdomar
            engagerade och att stärka deras tro på den egna möjligheten att
            påverka.
          </note>
          <note type="speaker">
            Anf. 17 Statsrådet BRITTA LEJON (s):
          </note>
          <note>
            Fru talman! Jag kan inte annat än instämma med
          </note>
          <note>
            Hillevi Larsson. Självklart är vår förmåga att lyckas med detta
            uppdrag inte bara en fråga för de politiska partierna utan också
            för skolan, men det är definitivt en uppgift för de politiska
            partier som vill vara en kraft i framtiden att se och ta denna
            utmaning.
          </note>
          <note>
            Skolminister Ingegerd Wärnersson och den tidigare ungdomsministern
            Ulrica Messing har engagerat sig starkt för att skolorna bättre
            än i dag ska lyckas i det viktiga värv som de har, och det arbetet
            tänker jag naturligtvis som ny ungdomsminister fortsätta med.
          </note>
          <note>
            Det är också något som jag redan tidigt såg som ansvarig för
            demokratifrågor.
          </note>
          <note>
            Vi har på flera områden olika utredningar och arbeten på gång
            för att hjälpa och stödja skolorna i deras roll i det här arbetet.
          </note>
          <note>
            Vin &amp; Sprit
          </note>
          <note type="speaker">
            Anf. 18 BO KÖNBERG (fp):
          </note>
          <note>
            Fru talman! Jag har en fråga till statsministern.
          </note>
          <note>
            Det gäller en frågeställning som har att göra med vad som är
            angelägna statliga uppgifter och vad som inte är det.
          </note>
          <note>
            Att tillverka och sälja vodka på världsmarknaden torde knappast
            kunna räknas till de mest angelägna statliga uppgifterna, men
            det är ju det som det helstatliga Vin &amp; Sprit gör. Vi har från
            vår sida föreslagit att man borde sälja Vin &amp; Sprit och använda
            delar av räntevinsten på detta för att bekämpa missbruket av alkohol
            och narkotika, satsa mer på polis och tull och nå bättre resultat
            på den punkten. Är statsministern beredd att stödja detta?
          </note>
          <note>
            Anf. 19 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är jag inte, av det enkla skälet att jag har
            hört förslaget förut. Skulle vi då ha följt rådet att sälja Vin
            &amp; Sprit, skulle vi ha förlorat åtskilliga miljarder kronor i statskassan.
          </note>
          <note>
            När jag var finansminister höjdes röster för att vi skulle sälja
            Vin &amp; Sprit. Vid det tillfället var priset, om jag inte missminner
            mig, diskussionsmässigt
          </note>
          <note>
            1 miljard dollar. Jag tror att priset är väsentligt högre i dag,
            och vad har vi om några år? Det är den typen av ansvarstagande
            för statliga tillgångar som det handlar om.
          </note>
          <note>
            Vi kan mycket väl använda avkastningen från detta bolag för att
            bedriva en politik i den riktning som Könberg efterlyser, men
            vi ska inte slarva med gemensamt uppbyggd egendom.
          </note>
          <note type="speaker">
            Anf. 20 BO KÖNBERG (fp):
          </note>
          <note>
            Fru talman! Under det som statsministern säger ligger antagandet
            att priset på Vin &amp; Sprit ska stiga år för år hur länge som helst.
            Jag vet inte riktigt vad han har för grund för den bedömningen.
            Vi gör den bedömningen i dagsläget, möjligen något överdrivet,
            att det kanske är fråga om 30 miljarder. Uppgifter i dag går ut
            på 45 miljarder. Det har bl.a. att göra med rätten till distribution
            av vodka.
          </note>
          <note>
            Men då är frågan återigen: Är det angeläget för staten att fortsätta
            att engagera sig i detta, och vad har statsministern för grund
            för att påstå att det blir ännu mera pengar om några år?
          </note>
          <note>
            Anf. 21 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Skulle det gälla att börja med verksamheten i dag,
            skulle jag inte tillråda en entré i den sektorn, men det här är
            ett historiskt skapat företag.
          </note>
          <note>
            Nu sitter vi med något som är uppbyggt genom åren.
          </note>
          <note>
            Det ägs av svenska skattebetalare och stiger successivt i värde.
            Som jag sade kunde jag ha följt de klämkäcka råden redan som finansminister,
            och då hade vi i dag inte haft ett bolag som varit värt 45 miljarder,
            utan det hade varit sålt för 10 miljarder. Det fanns alltså 35
            000 miljoner goda skäl att vänta med att följa det folkpartistiska
            rådet.
          </note>
          <note>
            Mellanöstern
          </note>
          <note type="speaker">
            Anf. 22 MURAD ARTIN (v):
          </note>
          <note>
            Fru talman! Jag har en fråga till utrikesminister
          </note>
          <note>
            Anna Lindh. Den gäller situationen i Mellanöstern, och hur Sverige
            agerar i olika sammanhang.
          </note>
          <note>
            Hur kommer det sig att Sveriges utrikesminister i pressen och
            här i riksdagen fördömer Israels övervåld mot palestinierna samtidigt
            som Sverige i FN lägger ned sin röst när det gäller att fördöma
            samma övervåld. Var ligger logiken i det agerandet?
          </note>
          <note type="speaker">
            Anf. 23 Utrikesminister ANNA LINDH (s):
          </note>
          <note>
            Fru talman! Det är riktigt att Sverige vid flera tillfällen har
            fördömt det övervåld som Israel har visat på de ockuperade palestinska
            områdena. Vi har också uppmanat båda parter att försöka göra allvar
            av fredsförhandlingarna och komma till en fredsöverenskommelse.
            Det motsvarar i stort sett den FN-
          </note>
          <note>
            resolution som diskuterades i början på veckan.
          </note>
          <note>
            Det är alltså egentligen inte innehållet i resolutionen som Sverige
            har vänt sig emot. Men Sverige, i likhet med t.ex. Norge och Danmark
            samt ett antal andra länder, fann att det var fel tidpunkt att
            mellan de två fredsmöten som skulle vara mellan parterna anta
            en resolution i FN:s generalförsamling. Vi tyckte att tidpunkten
            var illa vald, och därför valde vi också att avstå vid omröstningen
            i FN.
          </note>
          <note type="speaker">
            Anf. 24 MURAD ARTIN (v):
          </note>
          <note>
            Fru talman! Kabinettssekreterare Hans Dahlgren har en helt annan
            uppfattning än den förklaringen.
          </note>
          <note>
            Den svenska parlamentarikerdelegationen med utrikesutskottets
            ordförande var med till Interparlamentariska unionens möte i Jakarta.
            Man fördömde där precis samma resolution som var i FN. Föreligger
            det då snarare inte en fara för att Sverige i internationella
            sammanhang uppfattas tala med dubbla tungor?
          </note>
          <note>
            Det kan uppfattas som att Sverige taktiskt manövrerar för att
            få spela en roll i fredsprocessen.
          </note>
          <note type="speaker">
            Anf. 25 Utrikesminister ANNA LINDH (s):
          </note>
          <note>
            Fru talman! Det som kabinettssekreterare Hans
          </note>
          <note>
            Dahlgren har förklarat - han har använt något fler ord
          </note>
          <note>
            - är att det viktigaste är att man fick ett enigt EU.
          </note>
          <note>
            Man ville att EU ska agera enigt i generalförsamlingen. Det visade
            sig att det inte gick att få EU att agera enigt. Ett antal länder
            tyckte, precis som Sverige, att detta var fel tidpunkt för en
            resolution och valde därför att avstå. Man gick alltså inte in
            och kritiserade enskildheter i själva resolutionen.
          </note>
          <note>
            Skälet till detta är att det viktigaste som vi kan åstadkomma
            i dag är att få till stånd fredsförhandlingar. Efter mötet i Egypten
            och före nästa möte, som förhoppningsvis kommer att hållas inom
            en inte alltför avlägsen framtid, är det viktigt att press sätts
            in för att man ska ha nya fredsförhandlingar och försöka få en
            överenskommelse.
          </note>
          <note>
            I det läget har man valt att inte gå in på att anta nya resolutioner
            i FN eller ta upp nya diskussioner om vad det är som har skett
            under denna period av våldsamheter.
          </note>
          <note>
            Kommuner med outhyrda lägenheter
          </note>
          <note type="speaker">
            Anf. 26 INGEGERD SAARINEN (mp):
          </note>
          <note>
            Fru talman! Min fråga går till bostadsminister
          </note>
          <note>
            Lars-Erik Lövdén.
          </note>
          <note>
            Bostadsdelegationen har i uppdrag att hjälpa kommuner ekonomiskt
            om kommunen på grund av outhyrda lägenheter inte klarar sin ekonomi.
            De kommuner som har bostadsföretag som går med stora förluster
            kan begära hjälp. Bostadsdelegationen behandlar ansökningar från
            89 kommuner, och 40 blir hjälpta nu.
          </note>
          <note>
            Norska bolag är intresserade av bostäder över hela landet. Problemet
            är att kommunerna blir tvungna att sälja ut bostäderna till kraftiga
            underpriser. De norska bolagen gör stora vinster genom att i sin
            tur sälja till norska intressenter för fritidsboende eller ibland
            för permanent boende.
          </note>
          <note>
            Det är naturligtvis en fördel för kommunen att få människor som
            bor i lägenheterna. Problemet är just att de säljs till underpriser.
            Om lägenheterna återkommer på bostadsmarknaden får kommunens kvarvarande
            bostadsbolag stora problem med risk för fortsatt konkurrens och
            tillhörande hyresdumpning.
          </note>
          <note>
            Det är positivt om bostäder kan hyras ut i stället för att rivas,
            och jag undrar därför om bostadsministern skulle kunna hjälpa
            kommunerna att komma runt det här problemet.
          </note>
          <note>
            Anf. 27 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Ingegerd Saarinen tar upp ett bekymmer som också
            har med bostadspolitiken att göra, och som kanske kommer bort
            i den nuvarande bostadspolitiska debatten. Det handlar om hur
            man hanterar alla de kommuner som har problem med tomma lägenheter.
          </note>
          <note>
            Vi har från statens sida satt av en ansenlig summa för att kunna
            bistå de kommunerna. Vi räknar med att den statliga insatsen för
            att hjälpa kommunerna att sanera sitt bostadsbestånd totalt kommer
            att uppgå till ungefär 2 ½ miljarder kronor.
          </note>
          <note>
            Vi är nu långt framme i den processen. De allra flesta kommunerna
            har nu fått besked från Bostadsdelegationen, och de har också
            träffat uppgörelser som innebär ett statligt stöd. Det statliga
            stödet syftar till att åstadkomma en balans på den lokala bostadsmarknaden.
            I vissa fall innebär det åtaganden om att riva fastigheter. I
            andra fall kan det innebära att man hittar andra lösningar, där
            kommunerna naturligtvis är de som har huvudansvaret för att söka
            lösningar för sina kommunala bostadsbolag.
          </note>
          <note>
            Den statliga insatsen är alltså den vi gör via Bostadsdelegationen
            och de överenskommelser om statligt bidrag som vi träffar med
            respektive kommun.
          </note>
          <note type="speaker">
            Anf. 28 INGEGERD SAARINEN (mp):
          </note>
          <note>
            Fru talman! Skulle ministern kunna tänka sig att hjälpa de här
            kommunerna? Många av dem som har sålt bildar nätverk för att utbyta
            erfarenheter. De som nu har erbjudanden, eller som skulle vilja
            sälja -
          </note>
          <note>
            kunde de få hjälp och expertis med nätverk för att bättre klara
            den här situationen och kanske slippa riva sina lägenheter?
          </note>
          <note>
            Anf. 29 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag tycker att det är alldeles ypperligt att kommuner
            som har likartade problem träffas och diskuterar gemensamma lösningar
            och även utbyter erfarenheter. Jag är gärna beredd att stimulera
            ett sådant erfarenhetsutbyte och en sådan samverkan mellan kommunerna.
            Det gäller inte bara på det här området, utan samverkan mellan
            kommunerna tror jag är nödvändig på många områden - det gäller
            framför allt de mindre kommuner som har en utsatt situation. Jag
            är naturligtvis beredd att bidra på det sätt som vi kan göra med
            att stimulera ett sådant här nätverksbyggande och en sådan här
            samverkan mellan kommunerna.
          </note>
          <note>
            Den kommunala självstyrelsen
          </note>
          <note type="speaker">
            Anf. 30 LENNART HEDQUIST (m):
          </note>
          <note>
            Fru talman! Jag har en fråga till demokratiminister
          </note>
          <note>
            Lejon.
          </note>
          <note>
            Enligt den svenska grundlagen förverkligas den svenska folkstyrelsen
            bl.a. genom den kommunala självstyrelsen. Den brukar också lyftas
            fram och hyllas vid högtidliga tillfällen.
          </note>
          <note>
            Men rent praktiskt sker hela tiden en inskränkning av den kommunala
            självstyrelsen genom beslut här i riksdagen på förslag från den
            socialdemokratiska regeringen. Jag ska inte trötta med att räkna
            upp alla exempel, men jag kan ju nämna några: bibliotekslagen,
            de lagar som Inga Berggren nyss hade uppe med statsrådet Lövdén,
            maxtaxan på barnomsorgsområdet och nu senast uppkastet att förbjuda
            borgerliga landsting att föra borgerlig politik och förbättra
            eller säkerställa bra akutsjukvård. Statsrådet Lejon lär dock
            själv inse att det kanske vore fel att ålägga kommunerna en viss
            typ av konsumentrådgivning. Då kanske självstyrelsen ändå bevaras
            på det området.
          </note>
          <note>
            Jag vänder nu på hela frågan, och ställer den så här: Kan statsrådet
            Lejon ge ett konkret exempel där regeringen de senaste åren genom
            ett förslag till riksdagen stärkt den kommunala självstyrelsen?
            Hur lyder det förslaget?
          </note>
          <note type="speaker">
            Anf. 31 Statsrådet BRITTA LEJON (s):
          </note>
          <note>
            Fru talman! Jag tror att det är viktigt att vi enas om hur den
            svenska demokratin förverkligas. Den förverkligas genom en mängd
            olika åtgärder. Det sker framför allt genom den fria åsiktsbildningen,
            genom att vi har allmänna, hemliga och regelbundna val som respekteras,
            genom att vi har ett rättssamhälle som fungerar väl och genom
            att vi också har en riksdag som alla medborgare i Sverige kan
            rösta till.
          </note>
          <note>
            Dessutom har vi också självfallet inskrivet i regeringsformen
            att det lokala självstyret är en viktig aspekt i den svenska demokratin.
            Men det gäller inte bara den, utan alla de här andra delarna av
            den svenska demokratin är viktiga att se i sitt sammanhang.
          </note>
          <note>
            Jag tycker att det är trevligt att få den här frågan.
          </note>
          <note>
            Jag tycker att det är viktigt att poängtera att vi är en nation.
            De beslut som fattas av den svenska riksdagen är den yttersta
            gränsen för på vilket sätt det kommunala självstyret kan begränsas
            eller utvidgas. Jag konstaterar att riksdagen har beslut i enlighet
            med det mandat riksdagen har.
          </note>
          <note type="speaker">
            Anf. 32 LENNART HEDQUIST (m):
          </note>
          <note>
            Fru talman! Jag bad om ett exempel på ett förslag där regeringen
            konkret har förbättrat den kommunala självstyrelsen under senare
            år. Vi vet ju alla vilka försämringarna av den kommunala självstyrelsen
            är.
          </note>
          <note>
            Jag skulle vilja ha ett konkret exempel.
          </note>
          <note>
            Nu vet jag att det sedan åtskilliga år tillbaka ligger ett förslag
            på regeringens bord från utredningen om den kommunala självstyrelsens
            grundlagsskydd. Det syftar till att ge den kommunala självstyrelsen
            ett bättre skydd. Det utredningsförslaget ligger ju fortfarande
            på regeringens bord.
          </note>
          <note>
            Men, statsrådet Lejon, nämn ett exempel där regeringen har förbättrat
            den kommunala självstyrelsen på senare år!
          </note>
          <note type="speaker">
            Anf. 33 Statsrådet BRITTA LEJON (s):
          </note>
          <note>
            Fru talman! Jag kan nämna många sådana exempel. Men för att inte
            trötta kammarens ledamöter med en alltför lång beskrivning av
            de beslut som tidigare har fattats här i kammaren kan jag nämna
            några.
          </note>
          <note>
            Ett område handlar om hur vi gemensamt, den här riksdagen och
            tidigare regeringar, har gett mycket goda grunder för den kommunala
            självstyrelsens förverkligande genom att vi har sanerat den svenska
            ekonomin och gett förutsättningar för de kommunala verksamheterna,
            som faktiskt borgar för de absolut största delarna av det svenska
            välfärdssamhället, att leva upp till våra åtaganden gentemot de
            svenska medborgarna. Vi har ett system med bidrag till de kommuner
            som inte har riktigt samma skattekraft som andra.
          </note>
          <note>
            Inom mina ansvarsområden finns dessutom exempel som handlar om
            att stödja den demokratiska utvecklingen. Där finns det naturligtvis
            också ett intresse från den svenska regeringen att stödja den
            lokala självstyrelsens förmåga. Jag har vidtagit ett antal åtgärder
            för att förstärka den lokala självstyrelsen, och jag tänker fortsätta
            med det. Var så säker!
          </note>
          <note>
            Nordiskt TV-samarbete
          </note>
          <note type="speaker">
            Anf. 34 ELVER JONSSON (fp):
          </note>
          <note>
            Fru talman! För ungefär fem år sedan uttalade samtliga nordiska
            statsministrar att det var en helt avgörande fråga för nordiskt
            samarbete och vår förmåga att förstå varandra att få ett synbart
            nordiskt
          </note>
          <note>
            TV-utbud. För ganska precis ett år sedan hade vi en mycket engagerad
            debatt här på Nordiska rådets möte i Stockholm där samtliga parlamentariker
            som uttalade sig underströk hur viktigt det var att få möjlighet
            att se våra grannländers public service-utbud.
          </note>
          <note>
            Nu är vi i den situationen att vi kan se all världens
          </note>
          <note>
            TV-kanaler, men inte Norsk Rikskringkasting. Vi skulle behöva
            få ett besked om regeringen äntligen tänker engagera sig för att
            vi ska kunna förverkliga en god nordisk tanke som innebär att
            nordisk public service-TV når alla Sveriges hushåll.
          </note>
          <note>
            Anf. 35 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Jag är helt ense med Elver Jonsson om att detta är
            en viktig del av det nordiska samarbetet. Det är viktigt att vi
            kan se varandras TV-program.
          </note>
          <note>
            Det är bra för samarbetet i stort, precis som allt kultursamarbete
            mellan våra länder i Norden. Vi har redan i dag ett mycket nära
            samarbete mellan de nordiska public service-företagen. Det handlar
            om samproduktioner och om att man köper program av varandra. Det
            handlar om ett intensivt utbyte.
          </note>
          <note>
            De nordiska kulturministrarna har mycket riktigt också sammanträffat
            för ungefär ett år sedan med samtliga chefer i de nordiska public
            serviceföretagen. De, precis som vi, har understrukit behovet
            av ett intimt samarbete.
          </note>
          <note>
            Samtidigt är det ju så att vi i Sverige inte kan sitta och kommendera
            vad TV-företagen ska välja att använda sitt ibland begränsade
            sändningsutrymme till. Vi kommer att arbeta vidare för att det
            ska bli lättare också i Sverige att se de nordiska grannländernas
            program, men vi kan inte använda kommandopolitik.
          </note>
          <note type="speaker">
            Anf. 36 ELVER JONSSON (fp):
          </note>
          <note>
            Fru talman! Jag tycker att det är bra att kulturministern, på
            regeringens vägnar, intygar att det är viktigt med det nordiska
            samarbetet här. Samtidigt skulle jag vilja påstå att jag känner
            legitimitet för att vara otålig. Vi har ju haft många lyckade
            samarbetsprojekt i Norden. Och vi har haft få verkligt dåliga
            exempel på när vi inte har klarat av det, men dit hör t.ex. det
            nordiska TV-samarbetet. Nordsat kom av sig, industrisatelliten
            som skulle löst det hela blev aldrig uppsänd osv.
          </note>
          <note>
            Nu samarbetar kulturministrarna i Norden nära.
          </note>
          <note>
            Ja, fru talman, men det har inte räckt. Nu tror jag att det behövs
            att man lägger in en överväxel för att få tempo i det hela. Jag
            tror att denna fråga kommer att tas upp på mötet i Reykjavik.
            För ett år sedan var vi helt överens om att detta måste lösas
            snarast. Vi fick under hand löfte om att denna fråga ska rulla
            vidare.
          </note>
          <note>
            Jag tror att det går att lösa utan att ta till de ord som kulturministern
            gjorde om att vi skulle bli ett slags kommandostat. Detta handlar
            om praktiskt nordiskt samarbete. Jag tror att det vill till lite
            mer politisk vilja.
          </note>
          <note>
            Anf. 37 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Låt mig tillägga en sak till mitt svar till Elver
            Jonsson. Det är klart att om vi hade en annan lagstiftning än
            man har i de andra nordiska länderna skulle det möjligen gå lite
            lättare. Vi har ju i
          </note>
          <note>
            Sverige en ordning som innebär att kabelföretagen har ett grundlagsskydd
            som är av en sådan halt att vi inte har någon möjlighet att t.ex.
            påverka dem. Som konsumenter, som TV-tittare, har vi inte heller
            någon möjlighet att utöva påverkan.
          </note>
          <note>
            Just nu sitter en mediegrundlagsutredning. Det är justitieministrarna
            som ytterst är ansvariga för den.
          </note>
          <note>
            Den arbetar med och diskuterar just nu även denna fråga som gäller
            grundlagsskyddet för kabelföretagen.
          </note>
          <note>
            Det är en ingång som faktiskt också handlar om det nordiska TV-samarbetet.
            Låt oss se vad det slutar med.
          </note>
          <note>
            Men vi tänker inte sluta att vara aktiva i den här frågan för
            att nå det mål som Elver Jonsson och jag är helt ense om.
          </note>
          <note>
            Den kommunala självstyrelsen
          </note>
          <note type="speaker">
            Anf. 38 ÅSA TORSTENSSON (c):
          </note>
          <note>
            Fru talman! Jag skulle vilja ställa en följdfråga till kommunminister
            Lövdén med anledning av ministerns uttalande om att det har gått
            hysteri i diskussionen om det kommunala självstyret.
          </note>
          <note>
            Det är ju ganska anmärkningsvärt att det är kommunernas egen
            minister som uttrycker sig så. År 1993
          </note>
          <note>
            genomfördes ganska stora förändringar. Man frångick öronmärkning
            av resurser när det gällde generella statsbidrag som också angav
            inriktningen med mer målstyrning och en effektivare användning
            av resursmedlen.
          </note>
          <note>
            Men det är ju uppenbart att regeringen har ambitioner att stärka
            upp det centralstyrda och komma med tydligt riktade pekpinnar
            och bidrag. Vi har ett antal modeller som regeringen använder
            sig av, åldersrelaterade bidrag till skolan, vården och omsorgen
            osv. Det finns riktade bidrag till personalförstärkningar i skolan.
          </note>
          <note>
            Jag skulle vilja höra ministerns förklaring till detta. Vad betyder
            det att det har gått hysteri i diskussionen om det kommunala självstyret?
          </note>
          <note>
            Anf. 39 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag tycker kanske att man ska titta på hela mitt
            uttalande. Jag markerade väldigt tydligt i uttalandet att jag
            är anhängare av kommunalt självstyre. Men det är ju inte så att
            gränserna för det kommunala självstyret en gång för alla är givna.
          </note>
          <note>
            Under 90-talet har ju ramarna för det kommunala självstyret vidgats
            kraftigt genom det generella statsbidraget och skatteutjämningssystemet
            som ger ett reellt innehåll i det kommunala självstyret.
          </note>
          <note>
            Men från tid till annan har vi ju naturligtvis ett rikspolitiskt
            ansvar också. Det vet ju ledamöterna i den här kammaren. Det kan
            t.ex. finnas behov av ett statsbidrag, som det vi nu inför på
            skolans område, för att under några år rikta resurser för att
            öka insatserna för de sämst ställda elever, de elever som har
            det svårast i skolan. Det statsbidraget på skolans område är tänkt
            att efter uppbyggnadsfasen gå in i påsen med det generella statsbidraget.
          </note>
          <note>
            Den kommunala självstyrelsen är viktig. Men vi måste inte reflexmässigt
            gå emot eller motsätta oss varje förslag som innebär att vi från
            riksdagens och regeringens sida ser till att visa vilka ambitioner
            vi har på olika områden.
          </note>
          <note type="speaker">
            Anf. 40 ÅSA TORSTENSSON (c):
          </note>
          <note>
            Fru talman! Jag skulle vilja ta tag i exemplet med skolan som
            ministern gav.
          </note>
          <note>
            Kommunförbundets ordförande, Ilmar Reepalu, har lyft fram skolan
            som ett exempel och visat på svårigheterna för elever, föräldrar
            och invånare att utkräva ansvar från rätt personer.
          </note>
          <note>
            Jag skulle vilja ställa en följdfråga, eftersom vi också har
            fått statistik på ganska stora avhopp av förtroendevalda. Man
            väljer att hoppa av på grund av begränsade befogenheter och begränsade
            möjligheter att fatta beslut och att ta ansvar för dessa.
          </note>
          <note>
            Ser kommunministern att det kan finnas ett samband mellan det
            arbete som regeringen håller på med
          </note>
          <note>
            - en ständig inskränkning av den kommunala självstyrelsen - och
            människornas ovilja att ta på sig kommunala förtroendeuppdrag?
          </note>
          <note>
            Anf. 41 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Än en gång: Ramarna för den kommunala självstyrelsen
            har vidgats kraftigt under 90-
          </note>
          <note>
            talet. Vi hade tidigare 70-80 specialdestinerade statsbidrag
            innan vi gick över till det generella statsbidraget och ett bra
            skatteutjämningssystem. Det som har hänt under den senaste 10-15-årsperioden
            är ju att ramarna för den kommunala självstyrelsen har vidgats
            mycket.
          </note>
          <note>
            Men det innebär inte att ramarna är givna en gång för alla. Det
            måste i vissa situationer finnas möjligheter för Sveriges riksdag
            att göra riktade insatser när man ser att det finns problem. Det
            är just det som har hänt på skolans område. Vi har sett att det
            finns behov av fler vuxna i skolan runt om i landet för att kunna
            hjälpa svaga elever. Därför gör vi det riktade statsbidraget,
            som sedan ska slussas över i det generella statsbidraget.
          </note>
          <note>
            Än en gång: Jag tycker att det har gått hysteri i diskussionen
            därför att man tappar perspektiven.
          </note>
          <note>
            Kommunerna har betydligt större möjligheter i dag att forma sin
            verksamhet än vad kommunerna hade i slutet av 80-talet.
          </note>
          <note>
            Den kommunala självstyrelsen
          </note>
          <note>
            Anf. 42 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Fru talman! Jag tänkte fortsätta med den kommunala självstyrelsen.
            Jag behöver inte räkna upp alla de olika lagförslag som regeringen
            har lagt fram som inskränker den. Min fråga går till statsministern:
          </note>
          <note>
            Vad är det som gör att statsministern och hans socialdemokratiska
            ministrar vet så mycket bättre vad som är bra för medborgarna
            än alla de lokalt förtroendevalda i landets 289 kommuner och 20
            landsting?
          </note>
          <note>
            Anf. 43 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag har samma uppfattning om min roll och kapacitet
            som frågeställaren har om sin. Man går in i nationell politik
            därför att man vill påverka utvecklingen. Det finns något slags
            uppfattning här i debatten, uppenbarligen samordnad bland moderata
            frågeställare, att Sverige skulle vara något slags federation
            bestående av 289 kommuner. Så är det ju inte.
          </note>
          <note>
            Vi har ett parlament, en riksdag, som väljs. I den här riksdagen
            lägger vi fast den lagstiftning som gäller. Den utgår från en
            väl avvägd fördelning mellan vad vi ska ta ansvar för här och
            vad vi vill att människor ska ta ansvar för på kommunal nivå.
          </note>
          <note>
            Jag tror att det är få länder som har en så långt driven decentralisering
            av ansvarstagande för vård, skola och omsorg som vi har i Sverige.
            Det är jag stolt över.
          </note>
          <note>
            Men att decentralisera innebär inte för denna kammare att abdikera.
            Vi måste se till att vi också har nationell likvärdighet i dessa
            stora verksamheter.
          </note>
          <note>
            Därför vill vi också vara med och engagera oss. Den som inte
            vill det kommer snart att se att Sverige faller sönder.
          </note>
          <note>
            Anf. 44 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Fru talman! Nu har vi ändå olika nivåer, och medborgarna väljer
            politiker till de olika nivåerna.
          </note>
          <note>
            För mig är det någon form av förakt för de medborgare som har
            valt de lokala politikerna och vet vad de står för och vad de
            kommer att genomföra för politik.
          </note>
          <note>
            Det försöker nu statsministern med sin regering att på olika
            sätt förhindra för att det inte passar statsministern.
          </note>
          <note>
            I slutändan kan man ställa det riktigt på sin spets och säga:
            Kanske behöver vi inga kommuner och inga kommunalpolitiker, utan
            det kanske är riksdagen som ska bestämma allt.
          </note>
          <note>
            Det är inte vad jag vill. Jag menar att ska man ha möjlighet
            att engagera sig lokalt måste man också ha en reell möjlighet
            att påverka besluten, att ta ansvar för dem fullt ut och inte
            få direktiv uppifrån.
          </note>
          <note>
            Anf. 45 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Som jag sade alldeles nyss har vi en unikt decentraliserad
            organisation i Sverige. Jag tycker att frågeställaren ska fundera
            över vilket annat land som så tydligt har lagt ansvaret lokalt
            för verksamheter som skola, omsorg och vård som vi har gjort i
          </note>
          <note>
            Sverige.
          </note>
          <note>
            Kom dessutom ihåg att vi är ett relativt sett litet land befolkningsmässigt.
            Sverige är glest befolkat.
          </note>
          <note>
            Att göra dessa saker samtidigt - att decentralisera ansvaret
            i ett glest befolkat land - kräver att man också har en nivå som
            ser till att vi hävdar likvärdigheten, att vi har kraft att fördela
            om mellan kommunerna. Moderaterna motsätter sig oerhört frenetiskt
            att vi ser till att hela Sverige kan leva genom ett effektivt
            utjämningssystem kommunerna emellan. Redan där skär det sig.
          </note>
          <note>
            Jag vill inte ha den utveckling som moderaterna vill ha, med
            jättelika klyftor mellan stad och land. Vi vill hålla ihop Sverige.
            Då gäller det att också se till att denna kammare har kraft att
            fatta beslut och se till att likvärdigheten hävdas i skola, vård
            och omsorg.
          </note>
          <note>
            Det är vad det handlar om.
          </note>
          <note>
            Internationella insatser
          </note>
          <note type="speaker">
            Anf. 46 SUSANNE EBERSTEIN (s):
          </note>
          <note>
            Fru talman! Jag har en fråga till statsministern.
          </note>
          <note>
            Statsministern som malmöbo måste vara medveten om att många svenskar
            far illa på andra sidan sundet. Under många år har vi haft svenska
            socialarbetare där för att hjälpa de vilsekomna. Kostnaderna för
            det har fördelats mellan Malmö och staten. Men staten drar från
            årsskiftet in sin andel. Malmö har svårt att motivera för sina
            medborgare att de ska betala för de här delarna i Köpenhamn.
          </note>
          <note>
            Hur ser statsministern på att svenska staten i en internationellt
            allt rörligare tid drar in internationella insatser?
          </note>
          <note>
            Anf. 47 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det här är en komplicerad fråga. Jag vet att Socialdepartementet
            bereder frågan. Det är inte mitt beredningsansvar och jag är inte
            inläst på alla detaljer, men om inte jag missminner mig har Malmö
            kommun de senaste tre åren haft ett särskilt stöd för att klara
            insatserna i framför allt Köpenhamn, kanske då i första hand kopplat
            till Christiania. Det har varit en signal att staten är på väg
            ut från detta ansvarstagande, som ju rimligen ligger på kommunal
            eller regional nivå.
          </note>
          <note>
            Nu växer Öresundsregionen samman. I alla andra sammanhang möter
            jag beslutsfattare från den regionen som hävdar att de, precis
            som många frågeställare sagt här i kammaren i dag, vill ha mer
            att säga till om själva.
          </note>
          <note>
            Kanske är det någonting för Skånes kommuner i den nya regionens
            regi att föra samtal om - frågan om hur man kan samverka omkring
            detta för att på så sätt ge stöd till de svenskar som har problem
            på andra sidan sundet och som ju ofta kommer från Skånes kommuner.
          </note>
          <note type="speaker">
            Anf. 48 SUSANNE EBERSTEIN (s):
          </note>
          <note>
            Fru talman! Att jag ställer frågan till statsministern och inte
            till socialministern beror på den övergripande policy som vi kanske
            måste ha när det gäller internationella frågor. Rikspolisstyrelsen
            ser nämligen helt annorlunda på den här situationen. Man har sedan
            många år poliser stationerade på en rad platser i världen.
          </note>
          <note>
            70 % av de ärenden som de svenska socialarbetarna i Köpenhamn
            har gäller inte personer från Skåne, utan från andra delar av
            Sverige. De kommer t.ex.
          </note>
          <note>
            ända uppifrån mina hemtrakter. Men vi har väldigt svårt att göra
            en insats i Köpenhamn på det sättet eftersom svensk socialtjänst
            bara gäller i Sverige.
          </note>
          <note>
            Anf. 49 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag inser att polisen naturligtvis har en annan situation.
            Man har en tydlig statlig huvudman. Där finns inte den problematik
            som jag nyss beskrev mellan olika ansvarsnivåer.
          </note>
          <note>
            Vi följer frågan. Vi är naturligtvis inte på något sätt lugna.
            Men när det gäller just det problem som frågeställaren nu beskriver
            - situationen i Köpenhamn och i Öresundsregionen - finns det kanske
            anledning att göra precis som jag sade. Vi får komma ihåg att
            vi inte heller gör skillnad på socialt behandlingsarbete och sociala
            insatser för personer som finns i en svensk kommun beroende på
            från vilken del av Sverige de kommer.
          </note>
          <note>
            Nu växer Öresundsregionen ihop. Låt oss då stimulera de som finns
            i regionen att ta ansvaret.
          </note>
          <note>
            Besparingskrav på kommunerna
          </note>
          <note type="speaker">
            Anf. 50 OWE HELLBERG (v):
          </note>
          <note>
            Fru talman! Jag har en fråga till Lars-Erik Lövdén. I många kommuner,
            t.ex. Munkfors, Hällefors och Hofors, har man inte riktigt känt
            av att det går så bra för Sverige. Det gäller även en del andra
            som inte slutar på fors. De ställer sig i kö hos den kommunakut
            som regeringen och samarbetspartierna har inrättat.
          </note>
          <note>
            En del har fått pengar, och andra har inte fått det.
          </note>
          <note>
            De som har fått pengar har av regeringen ålagts stora besparingskrav
            för att få budgeten i balans år
          </note>
          <note>
            2000, senast år 2002. Det har handlat om olika förslag. Stäng
            Folkets hus! Lägg ned den kommunala musikskolan! Ta bort allt
            stöd till fritidsverksamhet, eller dra ned på skola, vård och
            omsorg! De förslagen måste genomföras.
          </note>
          <note>
            Frågan är om det är rimligt att ta till så drastiska åtgärder
            för krav på budgetbalans under ett särskilt år, om det visar sig
            att det är möjligt att klara det på längre sikt. Och vad händer
            i de kommuner som inte fick något stöd?
          </note>
          <note>
            Anf. 51 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag vill först göra en kommentar till den uppräkning
            som Owe Hellberg gör. Det är inte regeringen som har tagit ställning
            till vilka besparingsåtgärder som den enskilda kommunen vill göra,
            utan det är den enskilda kommunen som har ansvaret för det. Den
            frågan är därmed undanstökad.
          </note>
          <note>
            Jag vill påminna Owe Hellberg att hans parti,
          </note>
          <note>
            Vänsterpartiet, och Miljöpartiet har varit med om det ställningstagande
            som regeringen har gjort. Det ställningstagandet har diskuterats
            och beretts, och regeringen har kommit överens med både Miljöpartiet
            och
          </note>
          <note>
            Vänsterpartiet om de bidrag som vi nu har tilldelat de kommuner
            och landsting som har haft ett behov av det för att uppnå ekonomisk
            balans.
          </note>
          <note>
            Det är nog viktigt att Owe Hellberg kommer ihåg det även när
            han är ute och reser runtom i landet.
          </note>
          <note>
            Owe Hellberg har också ett ansvar för att vi nu har fattat det
            beslut som jag upplever att många kommuner och landsting anser
            är ett bra beslut. Det gav ett bidrag som var bättre än vad Kommundelegationen
            hade föreslagit. Vi ändrade också reglerna lite grann.
          </note>
          <note type="speaker">
            Anf. 52 OWE HELLBERG (v):
          </note>
          <note>
            Fru talman! Nu ska inte ministern komma undan så lätt. Vänsterpartiet
            och Miljöpartiet har inte varit med i den kommundelegation som
            har hanterat dessa frågor. Storleken på besparingskraven på kommunerna
            har vi ingenting med att göra. Det är faktum.
          </note>
          <note>
            Jag kommer från en liten kommun som heter
          </note>
          <note>
            Ockelbo. Vi fick inte något stöd av Kommundelegationen. Men s-
            och v-majoriteten har bestämt sig. Vi struntar i budgetlagstiftningskravet
            år 2001 och år
          </note>
          <note>
            2002 för att komma i balans år 2003. Genom det beslutet kan man
            se till att man slipper lägga ned verksamheter som man skulle
            få lägga ned. Man kan behålla dem när man ser att ekonomin ser
            bättre ut år
          </note>
          <note>
            2003.
          </note>
          <note>
            Då frågar jag ministern: Är det okej att göra så när vi vet att
            det är en diskussion om budgetlagstiftningen och att utredningar
            är på gång? Kommunerna vill ha besked. De ska fatta beslut nu
            i november och december om budgeten för de kommande tre åren.
          </note>
          <note>
            Anf. 53 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Owe Hellberg ska inte heller komma så lätt undan.
            Om ni har interna kommunikationsproblem i Vänsterpartiet får ni
            ta itu med det. Jag har fört resonemang inför regeringens beslut
            efter det att
          </note>
          <note>
            Kommundelegationen har levererat sitt förslag.
          </note>
          <note>
            Jag har fört överläggningar både med Vänsterpartiet och Miljöpartiet.
            Vi har varit överens om det ställningstagande som regeringen gjorde
            i slutändan och beslutet. Det ska inte Owe Hellberg smita ifrån.
          </note>
          <note>
            Det har funnits lite tendenser till det runtom i landet att Vänsterpartiet
            inte vill ta ansvar för de ställningstaganden man gör centralt.
            Smit inte ifrån ansvaret,
          </note>
          <note>
            Owe Hellberg!
          </note>
          <note>
            Att vi har ställt upp ett balanskrav för kommunernas ekonomi
            är inte någon sorts diktat eller plåga för dess eget skull. Det
            måste finnas en långsiktig balans mellan intäkter och kostnader
            om man ska kunna möta framtida utmaningar. Vi har äldreomsorgsexplosionen
            som kommer och den påfrestning det innebär. Vem vet om vi om ett
            antal år kanske sitter i en lågkonjunktur där skatteintäkterna
            inte ökar på det sätt de gör i dag. Då måste kommunerna ha ordning
            och reda i sin ekonomi.
          </note>
          <note>
            Kosovoalbaner
          </note>
          <note type="speaker">
            Anf. 54 PER LAGER (mp):
          </note>
          <note>
            Fru talman! Jag har en fråga till statsministern.
          </note>
          <note>
            Är det inte dags att stoppa avvisningarna av de kosovoalbaner
            som har tillfälliga uppehållstillstånd i
          </note>
          <note>
            Sverige? Avvisningarna sker nu i en strid ström.
          </note>
          <note>
            Redan i år har 2 700 avvisats, och 1 200 står i kö.
          </note>
          <note>
            Vintern nalkas i Kosovo. Det här handlar om barnfamiljer. Det
            är brist på medicin och mat i de tillfälliga tältläger som de
            kommer att hamna i. UN-
          </note>
          <note>
            MIK, som är FN:s organ i Kosovo, har vädjat: Avvakta med avvisningarna.
          </note>
          <note>
            Visst är det väl så, statsministern, att avvisningarna strider
            mot barnkonventionen och den humanitära grundinställning som regeringen
            säger att Sverige har i sådana frågor?
          </note>
          <note>
            Anf. 55 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag kan direkt säga till Per Lager att jag är lite
            för dåligt påläst för att just nu göra en bedömning av dessa frågor
            av det slaget att jag skulle våga signalera en ny politik eller
            våga överpröva det som sker på uppdrag av statliga myndigheter.
          </note>
          <note>
            Det är sant som Per Lager säger att vi har höga ambitioner. Det
            ska vi fortsätta att ha. Sverige är ett land som har tagit, ska
            ta och vill ta ett stort ansvar av humanitära skäl vid flyktingkatastrofer
            av det slag vi har sett i Kosovo.
          </note>
          <note>
            Om det nu är en aktivitet bland myndigheterna som baserar sig
            på regeringsbeslut eller riksdagsbeslut som inte fyller en sådan
            humanitär ambition törs jag inte bedöma. Om jag skulle säga att
            Per Lager har rätt och att vi nu skulle driva utvecklingen åt
            ett annat håll vill jag ha ett bättre underlag innan jag gör den
            typen av påstående. Det är nämligen något som man i så fall ska
            leva upp till.
          </note>
          <note>
            Bostadsbyggandet
          </note>
          <note type="speaker">
            Anf. 56 ANNA LILLIEHÖÖK (m):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Lövdén.
          </note>
          <note>
            Under den nu gångna veckan har det lagts fram ett förslag till
            bostadsförsörjningslag. Såvitt jag förstår tycker statsrådet att
            det vore bra om man fick fler bostäder bl.a. i Stockholms stad,
            där de största problemen med bostadsbrist finns.
          </note>
          <note>
            Bostadsrätter och egnahem går bra att bygga.
          </note>
          <note>
            Däremot går det inte att bygga några hyresrätter. Det finns enligt
            vad jag vet flera projekt som skulle kunna bli av där hyresgäster
            är beredda att betala hyran som skulle krävas och värdar är beredda
            att bygga husen.
          </note>
          <note>
            Men det går inte. Bruksvärdeshyran och hyresregleringen stoppar
            dessa projekt, eftersom man inte kan ta ut hyran.
          </note>
          <note>
            Tycker statsrådet det är bra att dessa bostäder inte blir byggda?
          </note>
          <note>
            Anf. 57 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag tycker att det är alldeles utmärkt att vi har
            ett bruksvärdessystem som garanterar att vi inte får kraftiga
            hyreshöjningar till följd av en totalt avreglerad marknad med
            marknadshyror.
          </note>
          <note>
            Nu vet jag att moderaterna har en annan inställning. De vill
            införa marknadshyror i Stockholm och i landet i övrigt. Det skulle
            leda till hyreshöjningar i stora delar av centrala Stockholm på
            40-60 % om vi införde marknadshyror. Jag tycker att man ska reflektera
            över det. Vilka är de sociala konsekvenserna av en sådan politik?
          </note>
          <note>
            Regeringen har lagt fram en proposition på riksdagens bord som
            innehåller ett antal förslag för att underlätta ett ökat bostadsbyggande.
            För att det ska gå att förverkliga måste kommunerna - och i Stockholmsområdet
            är det främst moderatstyrda kommuner
          </note>
          <note>
            - ta ett ansvar för byggnationen.
          </note>
          <note>
            Låt allmännyttan bygga lägenheter i Stockholmsområdet i stället
            för att förbjuda dem, sälja ut dem och plocka ut pengar från de
            allmännyttiga bostadsföretagen. Det är ett bra tips.
          </note>
          <note type="speaker">
            Anf. 58 ANNA LILLIEHÖÖK (m):
          </note>
          <note>
            Fru talman! Skulle statsrådet vara beredd att medverka till att
            man kunde bygga bostäder med hyresrätt utan att den nuvarande
            bruksvärdeshyran tillämpas, så att nya bostäder kom till?
          </note>
          <note>
            Anf. 59 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Jag gav ett tips i slutet av mitt tidigare inlägg.
            Låt allmännyttan bygga bostäder i Stockholmsområdet, då kan de
            privata också bygga bostäder till samma hyror som allmännyttan
            tar ut. Men moderaterna i Stockholmsområdet förbjuder allmännyttan
            att bygga. Ni säljer ut allmännyttan i stället och plockar ut
            pengar från de allmännyttiga bostadsbolagen.
          </note>
          <note>
            Jag tycker att moderaterna ska föra en allvarlig diskussion i
            de kommunledningar där man sitter i
          </note>
          <note>
            Stockholmsområdet om hur man kan ta sitt ansvar för att klara
            bostadsförsörjningen i den här regionen. Ni har möjligheterna
            om ni tar ansvaret.
          </note>
          <note type="speaker">
            Anf. 60 ANDRE VICE TALMANNEN:
          </note>
          <note>
            Detta var den sista frågan i dagens frågestund. Jag vill tacka
            regeringens företrädare för deras närvaro liksom riksdagens ledamöter
            och åhörare på läktaren.
          </note>
          <note>
            2 § Justering av protokoll
          </note>
          <note>
            Justerades protokollet för den 20 oktober.
          </note>
          <note>
            3 § Kompletteringsval till arbetsmarknadsutskottet
          </note>
          <note>
            Andre vice talmannen anmälde att Kristdemokraternas riksdagsgrupp
            under Stefan Attefalls ledighet anmält hans ersättare Desirée
            Pethrus Engström som suppleant i arbetsmarknadsutskottet.
          </note>
          <note>
            Andre vice talmannen förklarade vald till
          </note>
          <note>
            suppleant i arbetsmarknadsutskottet
          </note>
          <note>
            Desirée Pethrus Engström (kd)
          </note>
          <note>
            4 § Återkallelse av proposition
          </note>
          <note>
            Regeringen hade genom skrivelse 2000/01:17
          </note>
          <note>
            återkallat proposition 1999/2000:111 Indirekt tobaksreklam m.m.
          </note>
          <note>
            Andre vice talmannen meddelade att talmannen avskrivit detta
            förslag samt den med anledning av propositionen väckta motionen
            1999/2000:So47.
          </note>
          <note>
            Regeringens skrivelse lades till handlingarna.
          </note>
          <note>
            Andre vice talmannen meddelade att motioner med anledning av
            återkallelsen fick väckas senast torsdagen den 2 november kl.
            16.30.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2000/01:16 till socialförsäkringsutskottet
          </note>
          <note>
            2000/01:29 till trafikutskottet
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2000/01:22 Anpassningar på företagsskatteområdet till EG-fördraget,
            m.m.
          </note>
          <note>
            7 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 25 oktober
          </note>
          <note>
            2000/01:129 av Laila Bäck (s) till näringsminister
          </note>
          <note>
            Björn Rosengren
          </note>
          <note>
            Nedsatta sociala avgifter
          </note>
          <note>
            2000/01:130 av Johan Pehrson (fp) till statsrådet
          </note>
          <note>
            Maj-Inger Klingvall
          </note>
          <note>
            Gömda Kosovoflyktingar
          </note>
          <note>
            2000/01:131 av Bengt-Ola Ryttar (s) till justitieminister Thomas
            Bodström
          </note>
          <note>
            Den nordiska passfriheten och Schengenavtalet
          </note>
          <note>
            2000/01:132 av Karin Wegestål (s) till justitieminister Thomas
            Bodström
          </note>
          <note>
            Vägöverfall i Europa
          </note>
          <note>
            den 26 oktober
          </note>
          <note>
            2000/01:133 av Ola Sundell (m) till jordbruksminister Margareta
            Winberg
          </note>
          <note>
            Fjällägenheternas framtid
          </note>
          <note>
            2000/01:134 av Ann-Kristine Johansson (s) till jordbruksminister
            Margareta Winberg
          </note>
          <note>
            Burhållning av höns
          </note>
          <note>
            2000/01:135 av Inger Lundberg (s) till finansminister
          </note>
          <note>
            Bosse Ringholm
          </note>
          <note>
            Församlingsbegreppet i folkbokföringen
          </note>
          <note>
            2000/01:136 av Lars Björkman (m) till näringsminister Björn Rosengren
          </note>
          <note>
            Public-private partnership-modellen
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 7 november.
          </note>
          <note>
            8 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 26 oktober
          </note>
          <note>
            2000/01:48 av Lilian Virgin (s) till miljöminister
          </note>
          <note>
            Kjell Larsson
          </note>
          <note>
            Åtgärder mot oljeutsläpp
          </note>
          <note>
            2000/01:53 av Barbro Hietala Nordlund (s) till näringsminister
            Björn Rosengren
          </note>
          <note>
            Samhalls sociala mål
          </note>
          <note>
            2000/01:57 av Barbro Feltzing (mp) till miljöminister
          </note>
          <note>
            Kjell Larsson
          </note>
          <note>
            Oljeutsläppen
          </note>
          <note>
            2000/01:59 av Rolf Åbjörnsson (kd) till miljöminister
          </note>
          <note>
            Kjell Larsson
          </note>
          <note>
            Föroreningen av Östersjön
          </note>
          <note>
            2000/01:71 av Inga Berggren (m) till näringsminister
          </note>
          <note>
            Björn Rosengren
          </note>
          <note>
            Skånes järnvägsutbyggnad
          </note>
          <note>
            2000/01:86 av Caroline Hagström (kd) till miljöminister Kjell
            Larsson
          </note>
          <note>
            Oljeutsläpp
          </note>
          <note>
            2000/01:88 av Birger Schlaug (mp) till miljöminister
          </note>
          <note>
            Kjell Larsson
          </note>
          <note>
            Felparkerade bilar
          </note>
          <note>
            2000/01:100 av Åsa Torstensson (c) till näringsminister Björn
            Rosengren
          </note>
          <note>
            Sjösäkerheten längs den svenska västkusten
          </note>
          <note>
            2000/01:101 av Lena Sandlin-Hedman (s) till näringsminister Björn
            Rosengren
          </note>
          <note>
            TEN-status för E 12
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 7 november.
          </note>
          <note>
            9 § Kammaren åtskildes kl. 15.08.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
