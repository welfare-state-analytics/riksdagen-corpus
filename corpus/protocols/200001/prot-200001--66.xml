<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--66</head>
          <docDate when="2001-02-14 00:00:00">2001-02-14 00:00:00</docDate>
        </div>
      </front>
      <body>
        <div>
          <note>
            13.00 - 13.11
          </note>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 8 februari.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Redogörelse
          </note>
          <note>
            2000/01:RB1 till finansutskottet
          </note>
          <note>
            Motioner
          </note>
          <note>
            2000/01:U6-U8 till utrikesutskottet
          </note>
          <note>
            2000/01:L7 till lagutskottet
          </note>
          <note>
            3 § Hållbara Sverige
          </note>
          <note>
            Föredrogs miljö- och jordbruksutskottets betänkande
          </note>
          <note>
            2000/01:MJU10
          </note>
          <note>
            Hållbara Sverige (skr. 2000/01:38).
          </note>
          <note type="speaker">
            Anf. 1 LARS LINDBLAD (m):
          </note>
          <note>
            Fru talman! Skrivelsen Hållbara Sverige som vi ska debattera
            i dag är en redogörelse från regeringen om ett antal projekt för
            en ekologiskt hållbar utveckling, eller snarare en beskrivning
            av verkligheten så som regeringen ser den. Denna beskrivning skiljer
            sig inte mycket från den årliga redogörelse som görs i budgetpropositionen.
            Frågan är om inte skrivelsen snarare har bidragit till en sämre
            miljö än till en bättre. Sakligt sett bidrar den inte till något
            nytt, men däremot har den påverkat miljön negativt genom den onödiga
            pappersförbrukningen och all energiförbrukning som har krävts
            för att skriva, trycka, kopiera, mejla m.m.
          </note>
          <note>
            Vi moderater har sju reservationer som vi har lagt fram för att
            vi inte instämmer i riksdagsmajoritetens beskrivning av miljöarbetet.
            Vi står bakom alla dessa reservationer, men jag väljer att yrka
            bifall till endast reservationen 2 under punkt 4.
          </note>
          <note>
            Allemansrätten har vi debatterat ett antal gånger i denna kammare.
            Det finns i dag inget parti som vill att allemansrätten ska försvinna.
            Dock finns det ett par partier, däribland vi moderater, som kräver
            att allemansrätten inte får missbrukas. Det är ett faktum att
            det finns individer i Sverige i dag som dragit ut allemansrätten
            lite väl långt. De använder andras mark eller vatten till att
            bedriva kommersiell verksamhet. Det är verksamheter som ofta går
            ut över miljö och natur. Människor känner inte samma ansvar för
            sådant de själva inte äger. Genom att sätta äganderätten ur spel
            på detta vis bedrivs det rovdrift på naturen på en del platser.
            Det mest märkliga är att majoriteten i riksdagen totalt ignorerar
            problemet. Att
          </note>
          <note>
            Socialdemokraterna aldrig har ansett att äganderätten är en speciellt
            viktig princip har vi förstått. Det har vi sett många exempel
            på. Men att man inte uppmärksammar de negativa konsekvenser detta
            har för miljön är konstigt. Likaså förvånar det mig att Folkpartiet
            inte delar vår åsikt i denna fråga. Äganderätten borde vara en
            central del i Folkpartiets politik, men det vekar inte så när
            det väl kommer till kritan. Varför är det så att vi inte kan ha
            en gemensam uppfattning i utskottet om att allemansrätten inte
            ska missbrukas? Vi pekar dessutom på verktyget som kan åtgärda
            problemet. Regeringen kan använda sig av
          </note>
          <note>
            12 kap. 6 § i miljöbalken. Det skulle innebär att markägaren
            ska underrättas och samtycka till att verksamheten bedrivs på
            dennes mark. Det är en liten förändring som skulle kunna få bort
            de värsta missbruken.
          </note>
          <note>
            Fru talman! Även kärnkraftsavvecklingen är ett ämne som har debatterats
            mycket. Men det förtjänar denna fråga. Som skåning drabbas jag
            själv av detta.
          </note>
          <note>
            För oss i Skåne är detta en mycket viktig fråga, vilket den också
            borde vara för hela landet. Att nedläggningen av Barsebäck har
            fått stor negativ ekonomisk påverkan och har påverkat energiförsörjningen
            negativt i form av bl.a. effektbrist står väl utom allt tvivel.
          </note>
          <note>
            Men riksdagsmajoriteten försöker att förklara sitt beslut med
            att det är bra för miljön.
          </note>
          <note>
            De flesta skåningar vet att det inte är så. Det räcker att ställa
            sig i Malmö och blicka över Öresund en kall vinterdag. Det är
            då de danska smutsiga kolkraftverken kör som värst. När vinden
            ligger på märks stoftet som flyger med vindarna på våra markiser
            och biltak. De ökade utsläppen motsvarar dessutom
          </note>
          <note>
            10 000 extra ton koldioxid per dygn i utsläpp. Att kalla stängningen
            av Barsebäck en miljöåtgärd är inte rimligt och ärligt.
          </note>
          <note>
            Vi har krävt en miljökonsekvensanalys av stängningen av Barsebäck
            1 sedan beslutet att stänga 1:an, framför allt som kunskapsunderlag
            inför en eventuell stängning av Barsebäck 2. Detta har majoriteten
            nobbat hela tiden. Troligen är man rädd för resultatet. Är vi
            de enda som har reagerat för detta? Är det endast en gnällig opposition
            som obstruerar för att man har förlorat i sakfrågan? Svaret är
            entydigt nej till de frågorna. Kommissionen, genom miljökommissionären
            Margot Wallström, har nyligen skickat en formell underrättelse
            till regeringen. I denna påpekar Wallström tydligt att det faktum
            att en miljökonsekvensbeskrivning inte utförts tydligt strider
            mot EG-
          </note>
          <note>
            direktiv. När vi gick med i EU band vi oss vid att följa europeisk
            lagstiftning. Har då den svenska regeringen begått ett lagbrott
            genom att inte följa de direktiv som tydligt beskriver en nedläggning
            av ett kärnkraftverk? Det återstår att se. Min tolkning är att
            detta är ett solklart brott mot ett tydligt EG-direktiv.
          </note>
          <note>
            Det tråkiga i sammanhanget är att vi har påpekat detta ganska
            länge men inte fått något gehör för det.
          </note>
          <note>
            Fru talman! Den gröna skatteväxlingen är en god pedagogik. Att
            man ska höja skatter på dem som förstör och sänka för dem som
            bidrar, dvs. skatt på arbete, låter utmärkt. Det finns dock minst
            två problem med detta. Det ena är att riksdagsmajoriteten tycker
            att det är mycket bättre att höja skatter än att sänka dem. Den
            gröna skatteväxlingen har blivit en grå skattehöjning.
          </note>
          <note>
            Det grundläggande problemet är att trots den goda pedagogiken
            har dessa två skatter i grunden inget med varandra att göra. Det
            är en cynisk politik som ser företagen som ett skattekollektiv.
            Först och främst är det i många fall inte samma företag som får
            en höjning på miljösidan och en sänkning på skatt på arbete. När
            man konstruerar en grön skatteväxling har man bara statens ekonomi
            i fokus, inte företagens ekonomi eller miljön. Inte heller tar
            man hänsyn till den internationella konkurrenssituationen för
            enskilda företag. Jag tror dock att vi behöver båda dessa komponenter
            som växlingen går ut på, dvs. ekonomiska styrmedel för att hantera
            miljöproblem från företag och betydligt lägre kostnader på arbete.
            Men att sammankoppla dem är ett misstag.
          </note>
          <note>
            Det behövs i stället helt nya grepp i genomförandet av miljöpolitiken.
            Om målsättningen med miljöpolitiken är att vi ska uppnå en långsiktigt
            hållbar livsmiljö där den biologiska mångfalden värnas är det
            dags att ompröva för hur gränsvärden och reningskrav sätts. På
            vissa områden skulle det vara lämpligt att utgå från de nivåer
            som människa och omgivande miljö långsiktigt tål. En sådan modell
            skulle innebära en ambitionshöjning i miljöarbetet som i sin tur
            ställer krav på mer kostnadseffektiva miljöverktyg.
          </note>
          <note>
            Ett sådant verktyg är handel med överlåtelsebara utsläppsrätter,
            som på ett dynamiskt sätt använder sig av marknadsekonomins möjligheter
            samtidigt som miljöns bästa är i fokus.
          </note>
          <note>
            Erfarenheter från bl.a. USA visar att system med handel med överlåtelsebara
            utsläppsrätter är mycket effektiva i miljöarbetet. Minskningen
            av utsläppsrätterna måste ske långsiktigt, och målsättningen att
            sänka den totala utsläppsmängden måste vara väl känd där de planerade
            minskningarna är offentliga så att aktörerna på marknaden har
            tillgång till korrekt information. Dynamiken i systemet är att
            de tillsynsmyndigheter som ska finnas får kontroll över de totala
            utsläppen samtidigt som spelreglerna är tydliga för de aktörer
            som sinsemellan på en fri marknad får köpa och sälja utsläppsrätter.
          </note>
          <note>
            Den höga kostnadseffektiviteten kommer sig av att reningsinsatserna
            automatiskt styrs dit det är billigast att rena. Varje aktör ställs
            inför beslutet att minska sina utsläpp genom ytterligare rening
            eller att köpa rätten på marknaden till det pris marknaden fastställer
            beroende på utbud och efterfrågan. För att systemet inte ska vara
            hämmande på tillkomsten av nya företag kan man reservera en viss
            procent av de totala utsläppsmängderna till nyetableringar. Det
            är ett ganska komplicerat system, men det är ett sätt att på marknadsekonomins
            vis hantera miljön så att de företag som finns på marknaden kan
            förstå spelreglerna.
          </note>
          <note>
            Det är troligt att det för många typer av utsläpp är lämpligt
            att utforma s.k. bubblor på EU-nivå - utsläppsrätter kan också
            kallas miljöbubblor - och för andra kanske på global eller nationell
            nivå. Det är viktigt att utnyttja de möjligheter systemet med
            utsläppsrätter ger såväl inom Sverige som inom EU.
          </note>
          <note>
            Lämpliga områden att börja med på EU-nivå skulle kunna vara växthusgaser,
            där man redan har börjat, och försurande utsläpp, som man däremot
            inte har börjat med. På global nivå skulle systemet med fördel
            kunna användas för att minska utsläppen av koldioxid. På svensk
            nivå eller inom Östersjösamarbetet skulle man kunna använda systemet
            för att på ett kostnadseffektivt sätt begränsa utsläppen av närsalter
            till Östersjön.
          </note>
          <note>
            Det är dags att regeringen tar tag i frågan om utsläppsrätter
            och konkretiserar de tankegångar som finns. Detta får inte endast
            handla om koldioxid utan borde i större utsträckning handla om
            även svaveldioxid, kväveoxider, fosfor, m.m. Regeringen borde
            ta ett initiativ i EU för att driva igenom genomförandet av systemet
            för att nå ett rättvist och effektivt system även på dessa områden.
          </note>
          <note>
            Riksrevisionsverket, RRV, har i en rapport kritiserat de lokala
            investeringsprogrammen och de former för vilka stödet tilldelas
            kommuner. RRV konstaterar att det finns åtskilliga brister, när
            det gäller både hittills uppnådda resultat och det sätt på vilket
            bidragen har administrerats.
          </note>
          <note>
            I rapporten menar RRV bl.a. att de förväntade miljöeffekterna
            många gånger har överskattats, att kommunerna tycks söka bidrag
            mest för att möjligheten finns snarare än för att lösa lokala
            miljöproblem, att programmen inte varit anpassade för nytänkande
            och innovationer och att projektens beräknade sysselsättningseffekter
            har överstigit det verkliga utfallet. Vidare konstaterar man att
            någon bedömning av om bidragen kan tänkas ha konkurrenssnedvridande
            effekter inte har gjorts och att detta riskerar att störa den
            marknadsdrivna miljöanpassningen samt att Miljödepartementet kommer
            att behöva avsätta ytterligare resurser för att kunna hantera
            programmen i framtiden.
          </note>
          <note>
            Vi befarade att de lokala investeringsprogrammen skulle innebära
            ökad byråkrati, snedvriden konkurrens, dyra felinvesteringar och
            allmänt slöseri med skattemedel. Rapporten från RRV visar att
            våra farhågor kring de lokala investeringsprogrammen till stor
            del har besannats. Vi anser att stödet till lokala investeringsprogram
            ska avskaffas och att inga mer bidrag ska beviljas då ansöknings-
            och uppföljningsrutiner gällande både miljöeffekter och sysselsättning
            har grundläggande brister.
          </note>
          <note>
            Det finns skillnader i miljöpolitiken, fru talman.
          </note>
          <note>
            Jag har försökt lyfta fram några av de stridsfrågor som finns
            mellan partierna. Man måste tro att samtliga partier har miljöns
            bästa i fokus när man filar på sin miljöpolitik, men vi har olika
            lösningar på de problem som finns.
          </note>
          <note>
            Moderaternas miljöpolitik bygger i grunden på att man inte kan
            isolera miljöpolitiken från andra områden. Man kan inte påstå
            att miljöpolitiken står över all annan politik. Man måste ta hänsyn
            till ekonomi och påverkan på vår välfärd. Politiken måste vara
            en spelplan där alla dessa komponenter fungerar tillsammans. Till
            detta krävs en god vetenskaplig grund.
          </note>
          <note>
            Vi kan inte tycka en massa. Vi har en skyldighet att ta reda
            på så mycket fakta som möjligt. Ibland tycks politiker vara rädda
            för att genomföra analyser som kan gå emot deras politik. Det
            är synd. Vi måste ha så bra underlag som det går för att fatta
            rätt beslut.
          </note>
          <note type="speaker">
            Anf. 2 ESTER LINDSTEDT-STAAF (kd):
          </note>
          <note>
            Fru talman! Det gläder mig att miljöministern är här och lyssnar
            på oss. Jag tycker att det är väldigt trevligt.
          </note>
          <note>
            Sedan ett par år lämnar regeringen en årlig redogörelse för arbetet
            med en ekologiskt hållbar utveckling. Det är en intressant läsning,
            och det ger den som vill veta god kunskap om vad miljöpolitik
            för närvarande går ut på. Vi kristdemokrater delar dock inte synen
            på det riktiga eller kloka i vissa åtgärder.
          </note>
          <note>
            De riktigt svåra miljöfrågorna har i dag global karaktär, men
            mycket kan göras på nationell nivå. Det gäller framför allt energiförsörjningen.
            Jag var med på ett seminarium för en vecka sedan, och där förvånade
            sig föreläsarna över att vi i Sverige använder el till uppvärmning.
            Det gör man annars inte i Europa, eftersom man har så dålig effektivitet
            i elutvinningen.
          </note>
          <note>
            Vi fick också veta att hälften av vårt nuvarande elbehov kan
            täckas genom att man konsekvent producerar kraftvärme i stället
            för bara värme. Det fick vi också höra för 20 år sedan inför folkomröstningen
            om kärnkraften. Men vi har inte satt kraftvärmen i system.
          </note>
          <note>
            Kraftvärme innebär att el produceras samtidigt med värme. Kraftvärmen
            står för en mycket liten andel av den svenska elproduktionen.
          </note>
          <note>
            I detta läge avvecklas Barsebäck 1, och Sverige slår svenskt
            rekord i elanvändning ett kallt vinterdygn. Marginalimporten av
            el till Sverige kommer för närvarande från f.d. Östtyskland. I
            övrigt importerar vi kolkraftsel också från Danmark, Tyskland
            och
          </note>
          <note>
            Polen.
          </note>
          <note>
            Alla är vi nu mycket medvetna om faran med utsläppen av växthusgaser.
            För 20 år sedan var det huvudsakligen de försurande utsläppen
            vi resonerade om. Ett scenario då visade att vår elanvändning
            inte behövde öka trots bibehållen välfärd. Samtidigt fanns vetskapen
            om att en kärnkraftsolycka skulle få ofattbart stora följder för
            människor och djur. För Kristdemokraterna var det självklart att
            säga nej till kärnkraften. Kunskapen om det nästan ofattbara hotet
            av växthusgaserna har kommit senare. Alla beslut rörande energi
            måste i våra dagar konsekvensanalyseras även med tanke på utsläpp
            av växthusgaser.
          </note>
          <note>
            Vi kristdemokrater vänder oss emot att Barsebäck 1 stängdes utan
            sådan konsekvensanalys. Vi kräver att en sådan analys görs och
            att denna analys ska få ligga till grund för en liknande analys
            inför den planerade stängningen av Barsebäck 2.
          </note>
          <note>
            Fru talman! Jag ber att få yrka bifall till reservation 10.
          </note>
          <note>
            Jag står också bakom de övriga reservationer där vi finns med.
          </note>
          <note>
            I reservation 18 kritiserar vi regeringens s.k. investeringsprogram,
            bl.a. för att förväntade miljöeffekter överskattats. Det seminarium
            jag tidigare talat om här i dag gav ett exempel på detta. Exemplet
            var det s.k. Navestadsprojektet. Navestad är ett nytt bostadsområde
            i Norrköping. 160 miljoner kronor ur lokala investeringsprogrammet
            anslogs för värmeisolering av ett bostadsområde för att spara
            energi.
          </note>
          <note>
            Det låter ju förnuftigt. Fjärrvärmen kommer från ett kraftvärmeverk,
            som alltså producerar el samtidigt med värme. Kraftvärme förutsätter
            ett kylsystem för att ha full effekt. Fjärrvärmesystemet utgör
            i det här fallet kylsystemet. Isolering av fjärrvärmesystemet
            minskar kylningen i systemet och minskar direkt effektiviteten
            i elproduktionen. Nu kom inte detta projekt till stånd, utan det
            stupade av andra skäl.
          </note>
          <note>
            Kristdemokraterna vill i stället satsa på det lokala
          </note>
          <note>
            Agenda 21-arbetet. Det behöver fart och lite livslust, och det
            kan vi medverka till på riksplanet. Det engagerar folk lokalt
            och utgör en nödvändig grund för medvetandet om miljö och livsstil
            och möjliggör förändringar. Det är oroande att en tredjedel av
            kommunerna inte har ett aktivt arbete med Agenda 21.
          </note>
          <note>
            Likaså är det många mindre företag som bedriver ett aktivt miljöarbete
            som inte kommer till synes i översikterna över miljöarbetet i
            företagen. Regeringen menar, att antalet miljöcertifierade företag
            ger en grov men för ändamålet tillräcklig uppskattning av företagens
            miljöarbete. Miljöledningssystem kostar tid och pengar, varför
            det utgör hinder för registrering. Företagarnas Riksorganisation
            arbetade för ett år sedan med ett enklare men strukturerat miljörevisionssystem
            på grund av de höga kostnaderna för ett litet företag att satsa
            på ISO- eller EMAS-system.
          </note>
          <note>
            Verksamheten i mindre företag borde räknas med i de gröna nyckeltalen
            för miljöarbetet i svenska företag. Nu räknas bara ISO- och EMAS-registrerade
            företag och inte alls det aktiva miljöarbete som pågår i många
            mindre företag. Det medför att nyckeltalen inte säger så mycket
            om det totala miljöarbetet. Enligt vår mening är det angeläget
            att små och medelstora företag arbetar med miljöledningssystem
            och att företag kan göra det frivilligt utan certifiering.
          </note>
          <note>
            Vi kristdemokrater har också framhållit den handfallenhet många
            kommuner känner när det gäller frågan om sanering av förorenade
            markområden. I
          </note>
          <note>
            skrivelsen uppger regeringen att den statliga verksamheten har
            inriktats på att klarlägga omfattningen av konsekvenserna av föroreningarna
            samt att ta fram metoder för undersökningar och efterbehandlingsåtgärder.
            Länsstyrelserna har kartlagt landets saneringsbehov. En utredning
            har gjorts. Beredning pågår i Regeringskansliet.
          </note>
          <note>
            Utskottets majoritet bemöter vår motion om marksanering med att
            staten satsar stora ekonomiska resurser på sanering av förorenade
            områden, underförstått att åtgärderna därmed flyter på som tänkt.
          </note>
          <note>
            Men de flesta kommuner har ingen erfarenhet av hur ett saneringsarbete
            ska organiseras i praktiken. Kunskap saknas om vart man vänder
            sig, vilka krav som ska ställas och vem som kan utföra saneringen.
            Det finns kommuner som funderat i tre år på sådant.
          </note>
          <note>
            Utskottet utgår från att Naturvårdsverkets förslag bereds utan
            onödigt dröjsmål. Vi kristdemokrater vill att beredningen påskyndas.
          </note>
          <note>
            En annan fråga där kristdemokraterna försökt påskynda åtgärderna
            är oljeutsläppen i Östersjön. Enligt skrivelsen förefaller tiden
            äntligen vara inne för åtgärder. I skrivelsen sägs att en proposition
            är att förvänta våren 2001, dvs. nu. Men den kan inte återfinnas
            i förteckningen från Statsrådsberedningen över propositioner avsedda
            att lämnas efter den 24 januari
          </note>
          <note>
            2001 under återstoden av riksmötet. Hur blir det?
          </note>
          <note>
            Fru talman! Jag frågar regeringssidan: När kommer propositionen
            om oljeutsläpp?
          </note>
          <note type="speaker">
            Anf. 3 ESKIL ERLANDSSON (c):
          </note>
          <note>
            Fru talman! Människans påverkan på jordens klimat kommer att
            få mycket stora negativa konsekvenser för både nu levande och
            kommande generationer.
          </note>
          <note>
            Vi kan vara säkra på att kostnaderna av olika slag till följd
            av väder- och klimatrelaterade skador kommer att vara stora. I
            ljuset av detta är det naturligtvis mycket angeläget att Sverige
            har en offensiv och verkningsfull klimatstrategi - en strategi
            som gör att vi med trovärdighet kan driva på EU och det övriga
            världssamfundet för tuffare krav och överenskommelser om minskade
            utsläpp av växthusgaser.
          </note>
          <note>
            Tyvärr måste jag och många andra som är oroade över klimatförändringarna
            konstatera att regeringen tydligen inte klarar av att presentera
            den utlovade klimatpropositionen - en proposition som skulle kunna
            beskriva den offensiva klimatstrategi Sverige behöver inför pågående
            och kommande internationella klimatförhandlingar.
          </note>
          <note>
            Samtidigt som klimatpropositionen lyser med sin frånvaro vill
            regeringen tillsammans med Miljöpartiet och Vänsterpartiet till
            synes emellertid slå undan benen för de alternativa och miljövänliga
            biobränslena genom att belägga dem med skatt. Hur går det ihop
            med den uttalade ambition som står att läsa i nu föreliggande
            skrivelse om att minska utsläppen av växthusgaser? I skrivelsen
            redogör regeringen för sin framtida skatteväxlingsstrategi. På
            s. 23 står följande att läsa: "Enligt strategin skall omställningen
            bidra till en effektivare energianvändning, gynna användningen
            av biobränslen". Hur kan det vara att gynna biobränslen att samtidigt
            belägga dem med skatt? Jag bara frågar.
          </note>
          <note>
            Regeringens agerande skapar stor oklarhet och försvårar möjligheterna
            att skapa ett grönare energioch transportsystem i vårt land och
            i många andra länder.
          </note>
          <note>
            För att ge möjlighet för en utfasning av de fossila bränslena
            avvisar Centerpartiet regeringens, Vänsterpartiets och Miljöpartiets
            ambitioner att skattebelägga biobränslen.
          </note>
          <note>
            Fru talman! Handel med utsläppsrättigheter kan vara ett effektivt
            instrument att minska utsläppen av växthusgaser. Möjligheten att
            minska utsläppen genom att använda marknadsmekanismerna bör utnyttjas,
            enligt vår mening. Ett system för handel med utsläppsrättigheter
            bör införas helst på EU-nivå, men i väntan på detta i Sverige
            eller i den nordiska miljöunion som Centerpartiet förespråkar.
            Det är viktigt att handelssystemet utformas så att teknikutveckling
            stimuleras och inte bromsas.
          </note>
          <note>
            Fru talman! Regeringen efterlyser en helhetssyn på miljöpolitiken,
            men stannar vid ett efterlysande.
          </note>
          <note>
            Det nödvändiga funktionstänkandet saknas helt hos regeringen,
            vilket gör en helhetssyn omöjlig. Det som bör vara en av de viktigaste
            utgångspunkterna glöms helt bort. Att tänka i funktioner är nödvändigt.
            Det är inte produkten i sig som man ska efterfråga, utan det är
            funktionen som produkten tillhandahåller som vi ska och bör efterfråga.
            Funktionstänkandet gör att nya och vad som i dag ses som okonventionella
            lösningar kommer att utvecklas.
          </note>
          <note>
            Det land, det samhälle eller det företag som tar till sig funktionstänkandet
            och funktionssynsättet kommer att ha en mycket stor fördel framför
            andra länder, samhällen och företag när utvecklingen visar att
            dagens produkttänkande i längden är felaktigt.
          </note>
          <note>
            Funktionstänkandet innebär en omställning från invanda mönster
            - en omställning som dock är nödvändig, då hushållen står för
            nära hälften av de miljöskadliga utsläppen i Sverige. En omställning
            av invanda mönster gör forskning kring funktioner och funktionstänkande
            nödvändig. Att bryta invanda mönster fordrar att människor mevetandegörs
            om hur alternativen ser ut. Människor bör vara delaktiga i processen
            för att mönstren ska kunna brytas. Vi måste ändra vår livsstil
            mot ett ökat funktionstänkande.
          </note>
          <note>
            Informationen och utbildningen kring funktioner är därför av
            största vikt. I dagsläget saknas en sådan strategi för att öka
            funktionstänkandet. Jag och Centerpartiet ser det som en brist.
            Det är rimligt att en sådan strategi framarbetas. Jag förstår
            ärligt talat inte utskottets rädsla inför ett tillkännagivande
            till regeringen om en sådan strategi, men möjligen är det någon
            här som kan förklara för mig vari denna rädsla består.
          </note>
          <note>
            Fru talman! De allra flesta inser att internationellt samarbete
            är en viktig förutsättning för att nå ett ekologiskt uthålligt
            samhälle. Centerpartiet bejakar därför, i motsats till vissa andra
            partier i denna kammare, EU-samarbetet. Just på miljöområdet kan
            EU
          </note>
          <note>
            uträtta en del - kanske t.o.m. en hel del. Det är synd att inte
            alla i denna kammare insett detta. Sverige och de andra nordiska
            länderna ligger långt framme på miljöområdet. Det är därför naturligt
            att dessa länder driver på i EU kring dessa frågor. Ett sätt att
            göra detta är att nyttja möjligheten till flexibel integration
            inom EU och kanske bilda en nordisk miljöunion.
          </note>
          <note>
            I dagsläget, när den flexibla integrationen omnämns, handlar
            det till största delen om ekonomisk politik, men vi vill att den
            kommer till användning även på miljöområdet. Jag är övertygad
            om att de nordiska länderna, som ligger långt framme på miljöområdet,
            genom att bilda en nordisk miljöunion skulle kunna driva på utvecklingen
            inom hela EU
          </note>
          <note>
            ytterligare.
          </note>
          <note>
            Fru talman! Nära kopplad till det internationella samarbetet
            är bristen på strategi för svensk miljöexport. Marknaden för renodlad
            miljöteknik beräknas i dag till 4 000 miljarder kronor. 2010 förväntas
            den uppgå till 6 000 miljarder kronor. Tillväxttakten är således
            hög, och nyttan för miljön är stor.
          </note>
          <note>
            Sverige är i dag, trots stort kunnande och potential, nettoimportör
            av renodlad miljöteknik. Enligt mitt förmenande är detta anmärkningsvärt
            i ett land där kundkrav och lagstiftningskrav länge drivit utvecklingen
            framåt.
          </note>
          <note>
            Det är lätt att konstatera att det i Sverige satsas för lite
            på miljöexport. Centerpartiet anser det därför nödvändigt att
            man tillgodoser de krav som framförts och presenterats i den s.k.
            Miljöexportutredningen.
          </note>
          <note>
            En sådan satsning skulle kunna vara bra för miljön.
          </note>
          <note>
            Samtidigt skapar den arbetstillfällen i vårt land. Sannolikt
            är detta bättre i båda hänseenden än effekterna av de s.k. lokala
            investeringsprogrammen, som det nu satsas så stora pengar på.
          </note>
          <note>
            Det är, fru talman, tydligt att regeringen inte klarar av att
            driva en sammanhållen och verkningsfull miljöpolitik som inbegriper
            alla samhällssektorer. I
          </note>
          <note>
            den mån miljön får utrymme i regeringens politik är det som en
            isolerad företeelse. Så får det naturligtvis inte vara. Miljöfrågorna
            finns och måste göras levande i alla samhällssektorer.
          </note>
          <note>
            Fru talman! Jag står naturligtvis bakom samtliga reservationer
            som bär mitt namn men nöjer mig för tids vinnande med att yrka
            bifall till nr 10 och nr 13.
          </note>
          <note type="speaker">
            Anf. 4 HARALD NORDLUND (fp):
          </note>
          <note>
            Fru talman! Är det onödigt med den här typen av redovisningar,
            som sägs i en motion från moderaterna? Nej, det är inte onödigt,
            men visst kunde redovisningen hellre innehålla mer av utvärdering.
            Och det kommer vi att få. Innan dess fyller en sådan här skrivelse
            en viktig funktion. Det här säger jag mot bakgrund av att vi socialliberaler
            finner anledning att peka på några frågor där vi tycker att mer
            måste göras.
          </note>
          <note>
            När det gäller de, enligt oss socialliberaler, två största utmaningarna,
            den biologiska mångfalden och klimatsituationen borde vi ju vara
            eniga, men så är det tyvärr inte. I debatten här i kammaren på
            senaste tiden och i dag är det tydligt. Från högerhåll har vi
            hört ifrågasättande av huruvida vårt beteende påverkar klimatsituationen,
            och från regerings- och stödpartihåll är ansträngningarna för
            små när det gäller bevarandet av biologisk mångfald i fråga om
            t.ex.
          </note>
          <note>
            avsättningar av naturområden och om skydd av arter.
          </note>
          <note>
            Att avbryta utarmningen av naturen, speciellt den biologiska
            mångfalden, är den mest akuta utmaning som miljöpolitiken står
            inför. Alltfler arter hotas i dag av utrotning. Den svenska floran
            och faunan blir ständigt fattigare. Möjligheten till naturupplevelser
            för kommande generationer minskar. Naturvården handlar ju inte
            minst om att skydda och bevara naturvärden och mångfalden i naturen
            åt framtida generationer.
          </note>
          <note>
            Att öka möjligheterna till naturupplevelser är en central uppgift
            för miljöpolitiken. Fler områden måste ges kvalificerat skydd
            som naturreservat eller på annat sätt skyddas. Inrättandet av
            fler nationalparker och natur- och kulturreservat är en viktig
            åtgärd för att skydda exklusiva natur- och kulturlandskap. Antalet
            Natura 2000-områden måste utökas, så att vi kommer i kapp Syd-
            och Mellaneuropa. Särskild tonvikt ska läggas vid säkerställande
            av rekreationsmarker i och kring tätorter. Naturhänsynen måste
            här vara högre än i vanlig produktionsskog, och det ska naturligtvis
            medföra rätt till intrångsersättning för markägarna. De orörda
            älvarna och andra känsliga vattendrag måste bevaras. De har enastående
            skönhets- och upplevelsevärden och utgör viktiga ekosystem för
            många hotade djurarter. Och för att bevara kusternas och skärgårdarnas
            karaktär måste vi inrätta kustreservat. Kustreservatens karaktär
            måste bevaras för både naturens och kulturens skull. Ett nationellt
            bevarandeprogram för kust och skärgård måste därför upprättas
            medan det ännu finns oförstörda kustområden.
          </note>
          <note>
            Vi socialliberaler värnar också om söt- och saltvattenorganismernas
            biologiska mångfald. Öppet vatten, undervattensmiljöer och havsbottnar
            måste ges skydd också i form av rent marina reservat. Utsläppen
            kring Östersjön kräver gemensamma lösningar på framför allt bionivå
            men även på nationell nivå. Bästa miljöinsatsen för att stärka
            regionen kring
          </note>
          <note>
            Östersjön är att arbeta för att våra grannländer blir medlemmar
            av EU. Dessutom krävs en del punktinsatser, bl.a. ökade resurser
            för att minska oljeutsläppen i Östersjön. Här finns en rad överenskommelser.
          </note>
          <note>
            Problemet är efterlevnaden av överenskommelserna.
          </note>
          <note>
            Vi måste kanske börja diskutera att Sverige bör verka för en
            lag om miljölots på alla fartyg som trafikerar
          </note>
          <note>
            Östersjön.
          </note>
          <note>
            Utökad internationell handel med långa och energikrävande transporter
            skapar påfrestningar på den globala miljön. En socialliberal miljöpolitik
            vill därför kombinera frihandel med miljöanpassat transportarbete.
            Det kräver att alla transportslag, även i internationell trafik,
            måste betala sina miljökostnader.
          </note>
          <note>
            Och för det krävs internationella överenskommelser om skatt och
            avgifter på miljöförstörande utsläpp, utsläpp från långväga vägtransporter,
            flyg och sjöfart.
          </note>
          <note>
            I Europa är EU ett unikt verktyg för att skapa gemensamma miljöregler.
            EU ska kunna fatta beslut om gemensamma regler och miljöavgifter.
            Sådana beslut menar vi ska kunna fattas med kvalificerad majoritet,
            till skillnad från vad regeringen tycker. Vi vill också införa
            en europeisk miniminivå för koldioxidskatt.
          </note>
          <note>
            Trots att Sverige säger sig förespråka en sådan är
          </note>
          <note>
            Sverige i verkligheten en av de värsta bromsklossarna mot en
            sådan utveckling. Förebilden för EU bör vara
          </note>
          <note>
            EMU-samarbetet. Unionen måste skapa en gemensam handel med utsläppsrätter
            för växthusgaser. En europeisk koldioxidavgift är i sig inte nog
            för att klara utmaningen med att stoppa växthusgaserna. Sverige
            bör i avvaktan på ett EU-system införa sådan handel med utsläppsrätter
            på nationell nivå så snart som möjligt.
          </note>
          <note>
            Uttunningen av ozonskiktet är ett globalt problem, och gemensamma
            och internationella lösningar är av stor central betydelse. Hotet
            mot ozonskiktet ligger främst i fortsatt eller ökande produktion
            och användning av ozonnedbrytande ämnen i andra länder. Med tanke
            på att det i dag finns fullgoda tekniska alternativ när det gäller
            de allra flesta användningar av ozonnedbrytande ämnen ska Sverige
            driva på avvecklingen. I Sverige handlar det i dag till stor del
            om att se till att de ämnen som i dag finns i omlopp tas om hand
            via avfallshantering.
          </note>
          <note>
            Vi vill att EU inför en miniminivå för svavelbeskattningen. EU
            bör också införa gemensamma regler för att minska utsläppen av
            kväve. Äganderätter och ekonomiska styrmedel är exempel på effektiva
            metoder för att använda marknadskrafterna i miljöpolitiken. Miljöavgifterna
            kompletterar generella utsläppsgränser och innebär att den som
            släpper ut föroreningar eller utnyttjar en naturresurs får betala
            för sig.
          </note>
          <note>
            Ett annat styrmedel är att skapa äganderätter genom att fastställa
            ett tak för utsläpp och sedan auktionera ut utsläppsrätter under
            detta tak. Miljöavgifter och utsläppshandel innebär att alla förorenare
            motiveras att minska utsläppen och att teknikutvecklingen stimuleras
            i miljövänlig riktning.
          </note>
          <note>
            Fru talman! Så vill jag säga några ord om avfallspolitiken. Det
            avfall som uppstår ska vi i första hand återanvända. I andra hand
            ska materialet återvinnas, och i tredje hand ska energi utvinnas
            ur avfallet. Om det inte är möjligt ska deponering användas. Grundprincipen
            ska vara att avfall ska tas om hand så nära källan som möjligt.
            Vi har nu en utveckling där sopförbränningen ökar i omfattning,
            en hantering som inte är miljövänlig. Det är viktigt att vi får
            en skatt på sopförbränning för att stoppa denna utveckling, som
            är miljöovänlig.
          </note>
          <note>
            Äganderätten är viktig för oss socialliberaler, till skillnad
            från vad Moderaternas representant nyss sade. Men att i miljöbalken
            reglera den typen av frågor är ändå fel väg att gå. Det är inte
            på det sättet vi ska reglera de frågorna. Äganderätten är viktig
            för oss.
          </note>
          <note>
            Fru talman! Avslutningsvis vill jag yrka bifall till reservationerna
            3, 11 och 17. Jag yrkar också bifall till reservation 7.
          </note>
          <note type="speaker">
            Anf. 5 LARS LINDBLAD (m) replik:
          </note>
          <note>
            Fru talman! Harald Nordlund har nu kritiserat mig för tredje
            gången i kammaren för ett uttalande jag gjort just här i kammaren
            om växthuseffekten. Jag försökte vid det tillfället tala om att
            man skulle ha en vetenskaplig hållning och säga att man inte bombsäkert
            kan veta att växthuseffekten verkligen äger rum, även om det är
            mycket troligt. Vi har nyligen i Folkpartiets egen tidning fått
            läsa att Harald Nordlund inte har partiets förtroende i vissa
            viktiga frågor. Min fråga till Harald Nordlund är: Har Harald
            Nordlund i det här fallet sitt parti med sig i denna något ovetenskapliga
            hållning till växthusfrågan?
          </note>
          <note>
            Harald Nordlund har vid upprepade tillfällen sagt att man aldrig
            får ifrågasätta växthuseffekten. Detta att ifrågasätta och ständigt
            ompröva är väl grunden för en god kunskapsbas. Det finns trots
            allt vetenskapsmän som hävdar andra förklaringsmodeller, och det
            är väl viktigt att lyssna på dem, ta upp dem i debatten, erkänna
            dem och ge dem de medel de behöver så att vi inte låser oss vid
            en förklaringsmodell. Det har vi gjort förr, och det är sällan
            bra när man politiskt bestämmer sig för vad som är den riktiga
            utvecklingen.
          </note>
          <note>
            Jag tror att de flesta här i kammaren är överens om att växthuseffekten
            som förklaringsmodell är en mycket trolig modell. Men att på det
            här ovetenskapliga sättet säga att man absolut inte får ifrågasätta
            denna förklaringsmodell är inte bra.
          </note>
          <note type="speaker">
            Anf. 6 HARALD NORDLUND (fp) replik:
          </note>
          <note>
            Fru talman! Jag tror att detsamma gäller beträffande växthuseffekten
            som när vi diskuterar avfallsfrågorna: Vi måste från politiskt
            håll vara oerhört tydliga om vart vi vill att vi ska gå. Självklart
            ska vi ifrågasätta när det finns anledning att ifrågasätta, men
            forskare och experter är i dag eniga om att vårt sätt att leva
            är en av orsakerna till det som vi beskriver som ett klimatproblem
            i dag. Då måste vi vara tydliga.
          </note>
          <note>
            Det är likadant med avfallsfrågorna. När moderater ute i Sveriges
            kommuner allt oftare börjar tala om att vi ska öka sopförbränningen
            gör man mycket stor skada genom att så tvivel om i vilken riktning
            vi ska gå.
          </note>
          <note type="speaker">
            Anf. 7 LARS LINDBLAD (m) replik:
          </note>
          <note>
            Fru talman! I förra veckan deltog jag i ett växthusseminarium
            på Handelshögskolan som arrangerades av bl.a. Naturvårdsverket.
            Den syn som Harald
          </note>
          <note>
            Nordlund har delades t.ex. inte av Bert Bolin, som är en av våra
            främsta experter i det här sammanhanget.
          </note>
          <note>
            Han hade en betydligt mer resonerande hållning till växthusfrågan
            än vad jag tycker att Harald Nordlund har.
          </note>
          <note>
            När det gäller sopförbränningen kan jag bara konstatera att det
            faktum att sopförbränningen ökar delvis kan vara en effekt av
            den deponiskatt som vi införde i fjor och som Harald Nordlunds
            parti Folkpartiet minsann stödde. Vi varnade redan i den debatten
            för att detta kunde ske, att denna deponiskatt kunde leda till
            en ökad sopförbränning. Men det tyckte inte Harald
          </note>
          <note>
            Nordlund var ett intressant argument vid det tillfället.
          </note>
          <note>
            Jag kan bara konstatera det, fru talman.
          </note>
          <note type="speaker">
            Anf. 8 HARALD NORDLUND (fp) replik:
          </note>
          <note>
            Fru talman! Lars Lindblad minns fel. Därför ska jag berätta för
            Lars hur det förhåller sig.
          </note>
          <note>
            Vi sade att det är oerhört viktigt om vi inför en skatt på deponering
            att vi också gör det på sopförbränning. Vi har vid ett flertal
            tillfällen sagt, och gör det nu också, att det är viktigt att
            vi inför en skatt även på sopförbränning. Annars får vi just den
            effekt som Lars Lindblad talar om, nämligen att man ökar sopförbränningen.
            Därför är det viktigt att vi får skatt även på sopförbränning.
          </note>
          <note type="speaker">
            Anf. 9 ALF ERIKSSON (s):
          </note>
          <note>
            Fru talman! En hållbar utveckling skapas inte enbart på Miljödepartementet
            i Sverige. För att nå målet om en hållbar utveckling fordras en
            delaktighet från alla departement, myndigheter och samhällssektorer,
            från näringslivet och, inte minst, från alla oss individer.
          </note>
          <note>
            Det är dessutom så att en hållbar utveckling i dagens globaliserade
            värld förutsätter internationella lösningar. Vi kan inte själva
            skapa en hållbar utveckling eftersom mycket av våra återstående
            miljöproblem härrör från den globala marknaden.
          </note>
          <note>
            Man kan nog med fog påstå att ingen fråga kräver ett så stort
            nätverk och så stor mängd delaktiga som just frågan om att skapa
            en hållbar utveckling. Regeringens årliga skrivelse till riksdagen
            är därför en viktig länk i det fortsatta arbetet med att skapa
            ett hållbart samhälle. I årets skrivelse får vi också en redogörelse
            över flera departements handläggning av frågorna.
          </note>
          <note>
            Vi använder i Sverige en strategi med flera pelare för att uppnå
            denna så viktiga utveckling. Vi har antagit 15 miljökvalitetsmål.
            Dessa håller nu på att brytas ned till delmål i Regeringskansliet,
            efter beredning i Miljömålskommittén och en stor remissrunda.
            Målen och strategierna för att uppnå dem är väldigt viktiga för
            alla. Det skulle vara väldigt svårt att vara delaktig i en process
            om man inte visste vad målet var.
          </note>
          <note>
            En proposition om mål och strategier på kemikalieområdet är nyligen
            lämnad till riksdagen, och i höst väntas en proposition om klimatfrågorna.
          </note>
          <note>
            Ett annat instrument är miljöbalken, som med lagen som verktyg
            ska användas för att uppnå våra mål.
          </note>
          <note>
            Ett annat verktyg är det internationella arbetet, där
          </note>
          <note>
            EU spelar en mycket viktig roll. En del vill framställa
          </note>
          <note>
            EU som ett hinder för att nå framgång på miljöområdet, men inget
            kan vara mera fel. I det globala sammanhanget spelar vår miljöpåverkan
            en liten roll, men genom EU kan vi spela en stor roll för att
            förbättra den framtida miljön på ett mycket större område som
            definitivt har en stor betydelse för vår framtida miljö.
          </note>
          <note>
            Fru talman! I detta betänkande behandlas också
          </note>
          <note>
            37 motionsyrkanden. Många av dessa har vi behandlat tidigare
            här i kammaren. Vi har till betänkandet 19
          </note>
          <note>
            reservationer som visar en mycket stor spretighet i uppfattningarna
            på den borgerliga kanten.
          </note>
          <note>
            I en reservation föreslår Centerpartiet ett nytt angreppssätt,
            som de kallar funktionstänkande. Det skulle gå ut på att konsumenten
            inte skulle efterfråga produkter utan funktioner. Jag tycker att
            det är svårt att utläsa vad som egentligen avses. Inte heller
            kan man utläsa vilka konsekvenser ett sådant angreppssätt skulle
            medföra.
          </note>
          <note>
            Vi är nu mitt upp i en process med mål och medel i miljöpolitiken.
            Likaså gäller det kontrollen av verksamheter och produkter. Att
            nu börja med ett nytt angreppssätt på så lösa grunder tror jag
            enbart skulle ställa till med förvirring och inte underlätta för
            oss att nå våra miljömål. Det skulle inte minst leda till stora
            förändringar på det juridiska området och sannolikt kräva en helt
            ny lagstiftning. Hur skulle tillstånd kunna bedömas på en funktion
            som kyla eller ogräsfria åkrar? Det går inte att gå vidare på
            detta spår utan att det förtydligas mycket mer. Därför yrkar jag
            avslag på den reservationen.
          </note>
          <note>
            I reservation 2 har vi en gammal bekant som vi behandlade i riksdagen
            senast för några månader sedan. Det gäller allemansrätten. Allemansrätten
            är en sedvanerätt som inte finns i någon lagstiftning. Det skulle
            vara omöjligt att i en lag utforma en allemansrätt som skulle
            vara tillämpbar i hela vårt avlånga land med de olika förutsättningar
            som finns. När det gäller skyddet mot slitage som kan hota en
            hållbar utveckling finns möjligheten i miljöbalken för myndigheter,
            exempelvis länsstyrelsen, att införa en anmälningsplikt i miljökänsliga
            områden. Med detta instrument kan man värna miljön.
          </note>
          <note>
            Trots detta har Moderaterna, Kristdemokraterna och Centerpartiet
            sedan miljöbalken tillkom ställt krav på att avtal ska tecknas
            med markägaren för utnyttjande av allemansrätten. I er reservation
            talar ni om avtal vid visst utnyttjande. Jag, och säkert många
            andra som vill vistas ute i vår natur, vill gärna veta vad "visst
            utnyttjande" innebär. Vilka ska enligt er uppfattning träffa avtal?
            Är det bärplockarna eller idrottsklubbarna som anordnar poängpromenader
            som ska teckna avtal med markägaren?
          </note>
          <note>
            En annan fråga, som ni inte heller berör, är vad som ska avtalas.
            Är det ekonomisk ersättning som markägaren ska ha eller vad är
            det som måste bindas i avtal för att vi vanliga personer ska få
            vistas i naturen?
          </note>
          <note>
            Fru talman! Utskottsmajoriteten, med socialdemokrater, vänsterpartister,
            miljöpartister och folkpartister, har en klar uppfattning att
            vi inte ska äventyra vår allemansrätt genom att nu föra in lagstiftningsåtgärder,
            utan vi yrkar avslag på reservation 2.
          </note>
          <note>
            Samma partier som i reservation 2 har också en reservation om
            att avveckla de lokala investeringsprogrammen. Egentligen skulle
            jag kunna använda en annan centermotion som motiv för att avslå
            den här reservationen. I en annan motion skriver ni att det handlar
            om en politik för ett decentraliserat miljöarbete. Ni skriver
            i motionen att det inte ska vara så mycket ovanifrånperspektiv
            utan att det är nödvändigt att alla delar av samhället engageras
            i arbetet med att uppnå en hållbar utveckling. Det är precis detta
            som de lokala investeringsprogrammen handlar om; att ta till vara
            lokala kunskaper och initiativ och skapa en delaktighet i miljöpolitiken.
          </note>
          <note>
            Ni angriper också programmen för att de lokala projekten enbart
            utförs för att det finns statliga medel att få. De beräkningar
            som kommunerna har gjort visar att hittills beviljade knappt 5
            miljarder kronor givit investeringar på 21,5 miljarder kronor.
            Jag tror att statens pengar har samma värde som kommunernas och
            andra aktörers, och jag tror inte att de satsar över 15 miljarder
            kronor för att få 5 miljarder kronor från staten utan att det
            är motiverat. Dessutom beräknas de här medlen medföra en minskning
            av energiförbrukningen med 2,1 terrawattimmar per år. Fossila
            bränslen motsvarande 2,3 terrawattimmar per år ersätts med förnyelsebara
            energislag. Koldioxidutsläppen minskar med 2,8 % av de totala
            svenska utsläppen.
          </note>
          <note>
            Det finns flera positiva effekter som framgår av skrivelsen,
            och det visar att vi kan komma långt med lokalt engagemang. Jag
            kan ta ett exempel från min egen hemkommun. Kommunstyrelsens ordförande
            är moderat. Där genomförs ett projekt med spillvärme från en massafabrik,
            ett projekt för 100 miljoner kronor där 18 % kommer från de här
            medlen. Det råder fullständig politisk enighet om hur viktigt
            och bra det här projektet är för att utnyttja spillvärme och ersätta
            el, olja och gas.
          </note>
          <note>
            Fru talman! Moderaterna påstår i reservation 6 att utsläppen
            av växthusgaser ökat och att södra Sverige hotas av akut effektbrist
            på grund av avvecklingen av en reaktor i Barsebäck. Nu är den
            moderata retoriken inte enbart överdriven. Den är helt enkelt
            felaktig. Vi har fortfarande en nettoexport av elkraft från Sverige
            på årsbasis. Det finns så mycket elkraft att effekten på våra
            övriga kärnkraftverk minskades förra hösten. Jag tror t.o.m. att
            det var något som stängdes av. Det var för att efterfrågan var
            så liten och priset så lågt. Enligt det moderata resonemanget
            skulle även den här neddragningen orsaka ökade utsläpp av växthusgaser.
          </note>
          <note>
            Det är naturligtvis orimligt.
          </note>
          <note>
            Det svenska energiomställningsprogrammet från
          </note>
          <note>
            1997 ligger fast. Uppföljningar görs och avställningen av nästa
            reaktor kommer att ske när villkoren i energiuppgörelsen är uppfyllda.
            De lokala investeringsprogrammen har också en betydelse för detta,
            som jag tidigare har nämnt. Det borde Eskil Erlandsson notera.
          </note>
          <note>
            Fru talman! Det finns många fler reservationer i betänkandet,
            och som jag antydde tidigare avspeglar de ingen större enighet
            på den borgerliga sidan. Moderaterna tycker inte om grön skatteväxling,
            men det gör Folkpartiet. Moderaterna, Centern och Kristdemokraterna
            vill avveckla de lokala investeringsprogrammen, men det vill inte
            Harald Nordlund i Folkpartiet. Han tycker att de är så bra att
            de ska utvecklas till ett klimatprogram. På energiområdet är det
            samma sak. Moderaterna vill inte satsa på vind och biobränslebaserad
            kraftproduktion, men det tycker
          </note>
          <note>
            Centerpartiet är bra. Det är stora, viktiga miljöområden där
            uppfattningarna går starkt isär, och jag kan inte finna några
            spår av en gemensam borgerlig miljöpolitik.
          </note>
          <note>
            Fru talman! Jag yrkar bifall till hemställan i utskottets betänkande
            och avslag på samtliga reservationer.
          </note>
          <note type="speaker">
            Anf. 10 LARS LINDBLAD (m) replik:
          </note>
          <note>
            Herr talman! Vi moderater har efterlyst en miljökonsekvensanalys
            av stängningen av reaktorn Barsebäck 1, något som regeringsmajoriteten
            ständigt nekat. Nu har EU-kommissionen riktat tydlig kritik mot
            regeringen för att Sverige inte har följt EG-direktiv på den här
            punkten. Extra lustigt är ju att det är just
          </note>
          <note>
            Margot Wallström som står bakom kritiken. Jag vill fråga Alf
            Eriksson om man nu, efter den här skarpa kritiken, kan förvänta
            sig att regeringen tar tag i den välbehövliga konsekvensanalysen
            rörande stängningen av Barsebäck 1.
          </note>
          <note type="speaker">
            Anf. 11 ALF ERIKSSON (s) replik:
          </note>
          <note>
            Herr talman! Som jag nämnde sker det en kontinuerlig uppföljning
            av utvecklingen på energiomårdet. Naturligtvis är den också kopplad
            till miljösidan.
          </note>
          <note>
            Det behövs inga extra miljökonsekvensanalyser utöver dem som
            redan utförs. Som jag nämnde pågår ett arbete, bl.a. genom de
            lokala investeringsprogrammen, för att åstadkomma en energiproduktion
            på ett hållbart sätt. Det är mycket bättre att gå den vägen än
            att fortsätta med en kärnkraftsproduktion, när vi vet att vi har
            ett avfall som vi måste bevaka under flera årtusenden framöver.
          </note>
          <note type="speaker">
            Anf. 12 LARS LINDBLAD (m) replik:
          </note>
          <note>
            Herr talman! Vad är det som är så farligt med att få fram sanningen
            i denna fråga? Kunskapsunderlaget för stängningen av Barsebäck
            1 måste ju finnas när man sedan går vidare och ska stänga Barsebäck
            2, vilket regeringsmajoriteten vill. Varför har regeringspartiet
            kringgått EG-direktivet som Margot Wallström tydligt har visat
            på i denna underrättelse? Är ni rädda för resultatet av analysen
            och därför försöker mörka frågan?
          </note>
          <note type="speaker">
            Anf. 13 ALF ERIKSSON (s) replik:
          </note>
          <note>
            Herr talman! Det finns ingen som helst rädsla i denna fråga.
            Jag är ganska övertygad om att det är en misstolkning av detta
            EG-direktiv, eftersom detta
          </note>
          <note>
            EG-direktiv inte tar fasta på konsekvenserna om vi stänger en
            eller annan energikälla i Sverige.
          </note>
          <note type="speaker">
            Anf. 14 ESKIL ERLANDSSON (c) replik:
          </note>
          <note>
            Herr talman! Alf Eriksson ifrågasätter mitt och
          </note>
          <note>
            Centerpartiets resonemang om det nödvändiga tänkesätt som måste
            till kring funktionen. Jag menar, och det på allvar, Alf Eriksson,
            att när regeringen i skrivelsen efterlyser en helhetssyn på miljöpolitiken
            så har man missat detta med funktionen, för det första när man
            inte nämner den och för det andra när utskottsmajoriteten räds
            för att ta upp den i betänkandet.
          </note>
          <note>
            Det är ju ändå på det sättet, Alf Eriksson, att detta tänkesätt
            ju börjar tränga in hos både dig och mig. Jag har tagit upp det
            i form av några exempel i vår motion. Men samtidigt kan jag här
            nämna några andra exempel. Värme t.ex. tillhandahålls ju oss,
            och egentligen är det ju egalt hur denna värme utvinns.
          </note>
          <note>
            Samma sak gäller kyla och transporter. Det är egentligen egalt
            för mig som konsument av transporter vilket bränsle som används.
            Men jag tycker att samhället borde ta ett ansvar för att utveckla
            detta tänkesätt, om vi nu vill ha en helhetssyn på miljöpolitiken.
          </note>
          <note>
            Beträffande de lokala investeringsprogrammen menar jag att miljönyttan
            skulle kunna bli större om pengarna användes på ett annat sätt
            än som har skett så här långt, t.ex. genom att man lägger den
            skärv som behövs för att uppfylla målen i Miljöexportutredningen.
          </note>
          <note>
            Till sist måste jag även i denna debatt efterlysa
          </note>
          <note>
            Alf Erikssons och socialdemokraternas inställning till hur de
            ämnar göra med skattebeläggning på de biologiska bränslena.
          </note>
          <note type="speaker">
            Anf. 15 ALF ERIKSSON (s) replik:
          </note>
          <note>
            Herr talman! Beträffande frågan om funktionstänkande i miljöpolitiken
            har jag en ödmjuk inställning till att diskutera ett nytt angreppssätt.
            Vad jag har angripit, Eskil Erlandsson, är att det i er motion
            finns för lite substans för att man ska kunna analysera och förstå
            vilka konsekvenser ett sådant tänkesätt skulle innebära. Jag efterlyser
            att ni återkommer i denna fråga med lite mer substans, lite fler
            exempel och lite fler konsekvensanalyser, så lovar jag att vi
            från majoritetssidan också ska fundera på vad detta skulle kunna
            innebära. Men som det nu ser ut så finns det egentligen inget
            underlag för att göra ett tillkännagivande till regeringen för
            att regeringen ska återkomma till riksdagen med ett förslag om
            funktionstänkande i miljöpolitiken.
          </note>
          <note>
            När det gäller biobränslen så har det sagts från denna talarstol
            vid åtskilliga tillfällen att det inte finns någon vilja eller
            några planer på att införa skatt på sådana inom överskådlig tid.
          </note>
          <note type="speaker">
            Anf. 16 ESKIL ERLANDSSON (c) replik:
          </note>
          <note>
            Herr talman! I reservationen efterlyser jag en strategi från
            regeringens sida när det gäller funktionstänkandet. Det kan ju
            ändå inte vara meningen att ett oppositionsparti till regeringen
            ska redovisa en fullödig strategi. Rimligen måste det ju vara
            så att
          </note>
          <note>
            Regeringskansliet med dess resurser för oss, dvs.
          </note>
          <note>
            riksdagen, måste framlägga en sådan strategi. Och det är det
            som jag hemställer om i reservation 1, vilken jag för övrigt,
            herr talman, yrkar bifall till i och med detta.
          </note>
          <note>
            Jag tackar för beskedet i fråga om skatt på biobränslen. Det
            är faktiskt första gången, Alf Eriksson, som någon från talarstolen
            i denna kammare klart har sagt att det inte kommer att införas
            någon skatt på biobränslen, och det ber jag att få tacka för.
          </note>
          <note type="speaker">
            Anf. 17 ALF ERIKSSON (s) replik:
          </note>
          <note>
            Herr talman! När det gäller strategier för att angripa miljöproblemen
            och skapa ett hållbart samhälle så har vi ju en strategi, Eskil
            Erlandsson, som vi är mitt uppe i. Jag berättade i mitt anförande
            att vi är uppe i en strategi med miljökvalitetsmål, nedbrytning
            av dem i delmål, och att vi för ut detta kompletterat med ett
            producentansvar, osv.
          </note>
          <note>
            Eskil Erlandssons funktionstänkande skulle innebära att vi helt
            plötsligt skulle hoppa av denna strategi som nu börjar genomsyra
            hela vårt samhälle med alla dessa människor som är delaktiga i
            processen. Att man då på så lösa grunder börjar tala om att vi
            helt plötsligt med så många delaktiga ska ändra strategi skulle
            enbart ställa till förvirring, om vi inte har någon bättre grund
            att stå på. Dessutom finns det ju i miljöpolitiken många spår
            av funktionstänkande, exempelvis när det gäller produktvalsprinciper
            osv.
          </note>
          <note>
            Anf. 18 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Herr talman! Beträffande allemansrätten undrade
          </note>
          <note>
            Alf Eriksson hur denna avgränsning ska ske. Men det framgår ju
            tydligt av reservationen. Det står ju att allemansrätten kan missbrukas,
            bl.a. genom kommersiell verksamhet utan markägarens samtycke.
            Det är ju många som har upprörts över de fall som har förekommit.
            Dessutom kan ingen göra något åt detta. Och det är något som vi
            menar är fel inställning. Man måste kunna göra något åt avarter
            och avgränsa detta.
          </note>
          <note>
            Det minsta man kan begära är att markägaren åtminstone blir underrättad
            om vad som ska ske. Och jag tror inte att han begär någon ersättning
            över huvud taget, men det är ju sådant som naturligtvis får arbetas
            fram. Men regeringssidan vill ju inte ens gå med på att diskutera
            detta.
          </note>
          <note type="speaker">
            Anf. 19 ALF ERIKSSON (s) replik:
          </note>
          <note>
            Herr talman! Som Ester Lindstedt-Staaf nu framställer detta handlar
            det om fall som har förekommit osv. och att det är miljöslitage
            som hon är ute efter.
          </note>
          <note>
            Hon säger att det har hänt att miljön har tagit skada.
          </note>
          <note>
            Det är ju precis denna del som vi har åtgärdat genom att införa
            en anmälningsskyldighet till myndigheten, länsstyrelsen, i miljöbalken,
            där länsstyrelser på markägarens eller någon annans förslag kan
            besluta om att det i ett visst miljökänsligt område fordras en
            aktsamhet mot miljön och att man därför inte får använda den för
            någon typ av kommersiell verksamhet utan att anmäla det till länsstyrelsen.
            Det kan alltså inte vara i fråga om detta som reservanterna tycker
            att det är ett problem på miljösidan. Som Ester
          </note>
          <note>
            Lindstedt-Staaf antyder tror jag inte att någon kommer att begära
            ersättning.
          </note>
          <note>
            Om vi skulle anta er reservation skulle det innebära att vi dels
            måste börja lagstifta om allemansrätten, dels att vi öppnar möjligheten
            för att det skrivs kontrakt eller avtal om ersättning så att vanliga
            svenska föreningar eller enskilda ska betala för att använda allemansrätten.
            Det är detta vi vänder oss emot. Men är det inte så har Ester
            Lindstedt-Staaf möjlighet att svara på frågan: Är det ersättning
            eller vad är det avtalen ska innehålla?
          </note>
          <note>
            Anf. 20 ESTER LINDSTEDT-STAAF (kd)
          </note>
          <note>
            replik:
          </note>
          <note>
            Herr talman! Det gäller alltså inte ersättning. Det är inte det
            som de här markägarna är ute efter. Det handlar om att de inte
            ens vet om att det sker kommersiell användning av deras mark.
            Vi vet att det t.o.m. har hänt att utländska företag har kommit
            hit och nyttjat marken i stort och skadat marken, och ägaren har
            inte ens vetat om det. Vi tycker att det är dålig respekt för
            markägaren.
          </note>
          <note>
            En anmälningsskyldighet finns, säger Alf Eriksson. Vi menar att
            då kan man också underrätta markägaren om att någon har anmält
            intresse av en viss verksamhet, så att markägaren vet om det.
            Om markägaren själv har gjort en sådan begäran vet han så klart
            om det, men om det är någon annan som gör det borde markägaren
            åtminstone underrättas. Det behövs inga lagändringar såsom Alf
            Eriksson antyder, för mycket sköts ju via förordningar, praxis
            osv. Men det är viljan att lösa det här som vi är ute efter.
          </note>
          <note type="speaker">
            Anf. 21 ALF ERIKSSON (s) replik:
          </note>
          <note>
            Herr talman! Herr talman! Det finns ingen lag att hänga upp en
            sådan förordning på, eftersom det inte går att använda miljöbalken
            för detta ändamål. I miljöbalken reglerar vi skyddet för miljön
            och den sidan är täckt. De fall som jag förmodar att Ester Lindstedt-
          </note>
          <note>
            Staaf hänvisar till inträffade före miljöbalkens tillkomst. Här
            har länsstyrelserna möjlighet att tala om att just sådana här
            områden är miljökänsliga.
          </note>
          <note>
            Det är en mycket vittgående förändring i vår allemansrätt som
            skulle bli följden om vi skulle införa förordningar till lagstiftning
            på allemansrättens område. Det är en helt annan lagstiftning när
            vi blandar in äganderätten, och detta är en äganderättsfråga.
          </note>
          <note type="speaker">
            Anf. 22 KJELL-ERIK KARLSSON (v):
          </note>
          <note>
            Herr talman! Den skrivelse, Hållbara Sverige, som detta betänkande
            i huvudsak är baserat på innehåller en redovisning av hur arbetet
            med strategier och åtgärder för en ekologiskt hållbar utveckling
            fortskrider i Sverige, inom EU och internationellt.
          </note>
          <note>
            Vad vi kan konstatera är att det finns mycket kvar att göra för
            att nå en ekologiskt hållbar utveckling både i Sverige och internationellt.
            En förutsättning för en hållbar utveckling är en försiktig användning
            av jordens naturresurser och skydd av vårt ekosystem.
          </note>
          <note>
            Begreppet hållbar utveckling innebär att man ser till hela jorden
            och till framtiden. Ett samhälle som är hållbart är alltså ett
            samhälle där människornas behov tillgodoses och förbrukningen
            av naturresurser håller sig inom ramen för det rättvisa miljöutrymmet.
            Detta innebär att en hållbar utveckling handlar om mer än ren
            miljö. Man måste även ta hänsyn till och hitta konsumtionsmönster
            som är moralistiskt försvarbara för att dela jordens resurser
            på ett mer rättvist sätt.
          </note>
          <note>
            Miljö är ju ett av tre prioriterade områden under
          </note>
          <note>
            Sveriges ordförandeskap i EU. Detta förpliktigar.
          </note>
          <note>
            Sveriges agerande hemma och internationellt på miljöområdet samt
            Sveriges steg och vilja att gå i riktning mot en ekologiskt hållbar
            utveckling har betydelse för många andra länder. Inte minst därför
            är det viktigt att vi är pådrivare och föregångare på området
            ekologiskt hållbar utveckling. En utveckling som inte är ekologiskt
            hållbar är inte heller på sikt ekonomiskt hållbar. Detta måste
            alltfler komma till insikt om.
          </note>
          <note>
            Jag vill i dag lyfta fram ett område som behandlas i betänkandet
            och som kan anses vara på väg mot en ohållbar utveckling. Det
            är vårt avfall och vår avfallshantering.
          </note>
          <note>
            Jag tror att vi människor aldrig har producerat eller orsakat
            så mycket sopor som vi gör i dag. Avfall är en resurs som kan
            nyttiggöras på olika sätt. Inriktningen måste vara att minimera
            tillkomsten av avfall samt att ta hand om det som uppstår på ett
            hållbart sätt. Nu oroas vi av kommuners mycket stora satsning
            på sopförbränning som gör att man binder upp sig för ett system
            som inte hör hemma i ett hållbart samhälle.
          </note>
          <note>
            Det mesta av soporna skulle kunna återvinnas, men kommuner och
            bolag satsar i stället på att bränna dem. Då kan man nämligen
            ta betalt för att ta emot soporna och sedan sälja billig värme
            från förbränningen. En del kallar detta för energiåtervinning,
            men det är en resursslösande hantering som inte har plats, som
            jag sade tidigare, i ett hållbart samhälle.
          </note>
          <note>
            Vi anser att förbränning av sopor, med dagens sammansättning
            av avfallet, strider mot en hållbar utveckling. Bara som ett exempel
            kan nämnas att minst 50 kilo kvicksilver från enbart knappcellsbatterier
            årligen hamnar i naturen via sopförbränning och soptippar. Det
            tycker jag rimmar illa med statens satsningar på att fasa ut kvicksilver
            från samhället.
          </note>
          <note>
            Jag skulle kunna ta många liknande exempel.
          </note>
          <note>
            Förra året förbrändes ca 2,2 miljoner ton sopor i landet, trots
            att merparten av soporna skulle kunna återvinnas eller behandlas
            biologiskt.
          </note>
          <note>
            Reforsk har i en undersökning 1998, som heter
          </note>
          <note>
            Plockanalys av hushållens säck- och kärlavfall, redovisat att
            över 80 % av hushållsavfallet är lämpat för återvinning i form
            av kompostering, rötning och materialåtervinning. Om vi behandlade
            soporna enligt avfallshierarkin skulle det inte finnas något stort
            behov av mer förbränning utan i stället ett stort behov av mer
            återvinning och biologisk behandling, och det är detta som behöver
            byggas ut.
          </note>
          <note>
            Förbränningen leder till ökade utsläpp av miljögifter, brutna
            kretslopp, negativ utveckling inom materialområdet, svårigheter
            för miljövänliga energikällor - ja, man skulle kunna säga att
            det är en negativ utveckling ur miljösynpunkt.
          </note>
          <note>
            Vi ser med oro på den snabbt expanderande importen av olika mer
            eller mindre farliga avfall eller sopor - en import som ständigt
            ökar på grund av att det är ekonomiskt fördelaktigt att förbränna
            avfallet i
          </note>
          <note>
            Sverige jämfört med andra länder som har skatt på avfallsförbränning.
          </note>
          <note>
            Ekonomiska styrmedel ger rätt utformade kostnadseffektiva signaler
            till producenter och avfallsaktörer att skapa förutsättningar
            för en hållbar avfallspolitik. Det behövs alltså ekonomiska styrmedel
            för att styra avfallsströmmarna i en hållbar utveckling. Det innebär
            att förbränning och deponering bör ha en likvärdig skattenivå.
          </note>
          <note>
            Förbränning är nu den billigaste behandlingsformen och återvinning
            den dyraste. Det är inte hållbart att bygga och låsa fast sig
            i ett avfallssystem som bygger på förbränning som den stora framtida
            avfallsmottagaren. Därför är det angeläget att följa upp och utvärdera
            avfallsbeskattningens styreffekter.
          </note>
          <note>
            Vi i Vänsterpartiet har avstått från att reservera oss i denna
            fråga och nöjt oss med ett särskilt yttrande, då vi avvaktar resultatet
            av den i budgetpropositionen utlovade utvärdering som ska ske
            av hur avfallsbeskattningen fungerar. I samband med den vill vi
            aktualisera frågan om en utvidgning av skattebasen till att även
            omfatta förbränning av avfall.
          </note>
          <note>
            Herr talman! I januari kom det en larmrapport från FN som sade
            att medeltemperaturen i världen under detta sekel kommer att stiga
            med mellan 1,4
          </note>
          <note>
            och 5,8 grader. Detta låter inte mycket för en del, men det är
            mycket och kan få förödande konsekvenser. På fem år har gränsen
            för det värsta scenariot flyttats upp med mer än 2 grader. Den
            främsta orsaken är utsläppen av koldioxid från biltrafik, oljeuppvärmning
            och oljekraftverk.
          </note>
          <note>
            En hållbar utveckling i Sverige förutsätter även åtgärder på
            internationell nivå. Koldioxidutsläppen och sätten att minimera
            samt beskatta dem är en sådan fråga. Och i den frågan har vi lämnat
            ett särskilt yttrande.
          </note>
          <note>
            I betänkandet framgår det på tre rader att utskottet inte nu
            varit berett att föreslå något uttalande från riksdagens sida
            med anledning av det framförda fpmotionskravet beträffande koldioxidbeskattning
            inom
          </note>
          <note>
            EU.
          </note>
          <note>
            Vi i Vänsterparitet vill dock med anledning av detta ställningstagande
            klargöra att det enligt vår mening är av stor vikt att få till
            stånd gemensamma regler och miniminivåer för en koldioxidbeskattning
            inom EU. Vi förutsätter att regeringen verkar för en minimiskatt
            på koldioxid inom EU. Skulle det visa sig att nuvarande regelverk
            inom EU i praktiken omöjliggör beslut om en sådan skatt bör man
            enligt vår mening överväga en revidering av det existerande fördraget.
          </note>
          <note>
            Jag skulle vilja gratulera Harald Nordlund till att lyfta upp
            de marina frågorna. Det är fler i denna kammare som borde göra
            det. Skyddet av vår marina natur och miljö är faktiskt svagt.
            Hade det varit så svagt på land hade det varit ganska stora upprop
            och stor opinion. Nu är ett arbete på gång med att förstärka skyddet
            för marin miljö, men det behöver faktiskt tryckas på ganska starkt
            på respektive länsstyrelse så att det genomförs också.
          </note>
          <note>
            Slutligen yrkar jag bifall till hemställan i betänkande MJU10.
          </note>
          <note type="speaker">
            Anf. 23 HARALD NORDLUND (fp) replik:
          </note>
          <note>
            Herr talman! Jag instämmer i Kjell-Erik Karlssons resonemang
            kring behovet av en gemensam koldioxidskatt på EU-nivå, kring
            behovet av att belägga även sopförbränningen i Sverige med en
            skatt. Däremot funderar jag lite grann över slutsatserna i Kjell-Erik
          </note>
          <note>
            Karlssons resonemang. Vänsterpartiet har inte landat i att i
            det här sammanhanget föreslå en skatt på sopförbränning utan vill
            avvakta.
          </note>
          <note>
            Jag är nyfiken på att veta vilka alternativa vägar vi har att
            stoppa den här utvecklingen mot en ökad sopförbränning. Vilka
            alternativa vägar finns? Om de inte finns borde vi redan i dag
            kunna samlas kring ett förslag om att belägga sophanteringen med
            en skatt.
          </note>
          <note type="speaker">
            Anf. 24 KJELL-ERIK KARLSSON (v) replik:
          </note>
          <note>
            Herr talman! Vi vill avvakta den beredning som sker i Regeringskansliet,
            den översyn som är utlovad och som kommer att genomföras. När
            vi ser resultatet av den är vi beredda att lägga fram ett förslag.
          </note>
          <note type="speaker">
            Anf. 25 HARALD NORDLUND (fp) replik:
          </note>
          <note>
            Herr talman! Men om vi ska avvakta den tror vi i så fall att
            det finns alternativa vägar. Vilka kan de vara, om det inte är
            så att vi i dag är beredda att välja skattevägen?
          </note>
          <note type="speaker">
            Anf. 26 KJELL-ERIK KARLSSON (v) replik:
          </note>
          <note>
            Herr talman! Alternativa vägar är att få starka incitament för
            att minska tillkomsten av sopor och att bygga ut starkt de biologiska
            behandlingsvägarna.
          </note>
          <note>
            Men troligtvis kommer det att hamna i slutändan i att det blir
            en skatt på även förbränning av osorterat avfall. Men vi vill
            få fram underlaget innan vi slutligen tar ställning. Vi vill inte
            förekomma den.
          </note>
          <note type="speaker">
            Anf. 27 GUDRUN LINDVALL (mp):
          </note>
          <note>
            Herr talman! Den skrivelse som vi nu behandlar är en samarbetsskrivelse
            mellan regeringen, Miljöpartiet och Vänsterpartiet. Det är en
            liten del i det som ska bli en långsiktigt hållbar utveckling
            i framtiden, en del som är viktig men som långt ifrån är ensam.
          </note>
          <note>
            Från Miljöpartiets sida tycker vi att det är mycket viktigt att
            politiken knyts ihop, att miljö och ekonomi knyts ihop. Vi tycker
            att skatteväxlingen, som vi drivit mycket hårt, är viktig. Vi
            tycker att det är viktigt med gröna nyckeltal så att vi förstår
            att en ekonomisk utveckling både kan gynna och missgynna en ekologiskt
            hållbar utveckling.
          </note>
          <note>
            I en budget måste det finnas rejäla miljösatsningar, och i de
            budgetar som har lagts fram under den här mandatperioden finns
            sådana, vilket vi tycker är mycket trevligt.
          </note>
          <note>
            Men vi måste också ha en lagstiftning som knyter ihop. Miljöbalken
            är ett utmärkt instrument som visat sig fungera mycket bra i praktiken
            och ger precis det lagstöd som behövs för rejäla miljöåtgärder
            i landet.
          </note>
          <note>
            Jag vill kommentera något vad en del andra har sagt. När det
            gäller saneringen kan vi se att det gjordes mycket bra insatser
            på saneringsarbetet på 80-
          </note>
          <note>
            talet och tidigt 90-tal, men sedan försvann de i ett samarbete
            mellan Socialdemokraterna och Centern.
          </note>
          <note>
            De pengar som nu finns - 65 miljoner för 2000, 150
          </note>
          <note>
            miljoner för 2001, 300 miljoner för 2002 och 400
          </note>
          <note>
            miljoner för 2004 - visar vad vi vill i den här majoriteten.
            Det förekommer saneringar. Jag kan säga att saneringen sjön Turingen
            är ett exempel som precis avslutats, en sanering där den praktiska
            delen tog mer än fem år att genomföra och där kostnaden blev betydligt
            större än vad man trodde. De här projekten måste verkligen planeras
            för att pengarna inte ska rasa i väg, för det som ska göras är
            så svårt, dyrt och nytt.
          </note>
          <note>
            Det är mycket viktigt med naturreservat har Harald Nordlund påpekat.
            En lagrådsremiss är på väg för att införliva fågeldirektivet och
            art- och habitatdirektivet i svensk lagstiftning, i miljöbalken.
            Jag kan konstatera att det skydd som ges inom Natura 2000 i mångt
            och mycket är starkare än det skydd som vi har i Sverige för naturreservat.
            Det är egentligen inte så konstigt, för nere i Europa är dessa
            områden mycket små, udda och mycket värdefulla, medan vi i Sverige
            har en annan typ av natur och har varit mer pragmatiska - enligt
            Miljöpartiets uppfattning ibland för pragmatiska - när det gäller
            att tillåta naturreservat.
          </note>
          <note>
            Men här skärps alltså kraven.
          </note>
          <note>
            Elanvändning diskuteras mycket. Vi som inte bara finns här utan
            också diskuterar med sådana som praktiskt säljer el vet att det
            som stod i medierna häromdagen var mycket väntat. Det finns nämligen
            många aktörer som producerar el och som anser att elpriset måste
            upp. Det gäller att skapa en situation där det verkar som om det
            är elbrist. Det är förvånande att journalister varje gång på vintern
            när det blir 20
          </note>
          <note>
            grader går på det här och skriver som de som vill höja elpriset
            säger.
          </note>
          <note>
            Det är precis som har sagts, att vi har haft ett elöverskott
            som har varit så stort att kärnkraften har utnyttjats mycket litet,
            framför allt efter det senaste blöta året när magasinen är mer
            än överfulla.
          </note>
          <note>
            När det gäller klimatförändringar hoppas jag att jag slipper
            en replik på det, därför att vi har haft diskussioner om det flera
            gånger. Att påstå det om Bert
          </note>
          <note>
            Bolin, som verkligen har kämpat för att vi alla ska inse att
            det som sker i dag beror på mänsklig påverkan, är skamligt. Om
            det är någon som har varit tydlig i den frågan är det Bert Bolin.
          </note>
          <note>
            Det är också fascinerande att höra att det fortfarande i denna
            kammare, i Sveriges riksdag, finns ledamöter som påstår att det
            är annat än mänsklig påverkan som är den största enskilda bidragande
            orsaken till klimatförändringarna. Vi har mer koldioxid i atmosfären
            än vi har haft på 420 000 år. En enad klimatpanel i FN talar om
            att vi har en ökad medeltemperatur, med 1,4-5,8 grader och försöker
            verkligen tala om att det beror på mänsklig påverkan.
          </note>
          <note>
            Då är det pyton att vi här säger annorlunda. Det är skandal och
            skamligt.
          </note>
          <note>
            När det gäller sopförbränningen kan jag med glädje konstatera
            att ett förslag är på väg där man ser över hur skattesatserna
            satts. Det kommer att bli något som vi får diskutera när vi diskuterar
            budgeten.
          </note>
          <note>
            Avslutningsvis, herr talman, yrkar jag bifall till reservation
            14 i betänkandet.
          </note>
          <note type="speaker">
            Anf. 28 HARALD NORDLUND (fp):
          </note>
          <note>
            Herr talman! Gudrun Lindvalls resonemang kring
          </note>
          <note>
            Natura 2000 är intressant och viktigt. Att Natura 2000
          </note>
          <note>
            skulle ge ett starkare skydd än vi för det mesta ger skyddade
            områden i Sverige är en viktig del i den här diskussionen.
          </note>
          <note>
            Jag vill fråga Gudrun Lindvall: Är det anledningen till att vi
            från svensk sida har legat relativt lågt när det gäller att anmäla
            områden att upptas i Natura
          </note>
          <note>
            2000? Är det rädslan, om jag får uttrycka mig så, för att dessa
            områden skulle ges ett alltför starkt skydd?
          </note>
          <note type="speaker">
            Anf. 29 GUDRUN LINDVALL (mp):
          </note>
          <note>
            Herr talman! Det är naturligtvis en fråga som ska ställas till
            miljöministern. Om jag vore miljöminister skulle jag svara att
            Sverige inte alls har legat lågt med att anmäla områden till Natura
            2000. Sverige har snarare varit mycket aktivt i att anmäla områden
            till
          </note>
          <note>
            Natura 2000. Men - och det är viktigt att framhålla -
          </note>
          <note>
            man måste, när man ser vilket starkt skydd Natura
          </note>
          <note>
            2000-områden får, också ha det klart och se till att markägaren
            inte ska få problem.
          </note>
          <note>
            Man ska vara klar över att markägarfrågan är löst för de områden
            som lämnas. Man ska se till att man inte så småningom hamnar i
            situationer där man blir oense markägaren. Därför har man från
            svensk sida varit nog med att lämna de områden som det tidigare
            har funnits skydd för som naturreservat, naturvårdsområden osv.,
            vilket har varit helt riktigt.
          </note>
          <note>
            Man har också försökt få fram områden inom alla biotoper som
            ska lämnas. Men man har också varit noggrann med att skyddet kan
            verkställas. Vi kan titta på vad som har skett inom t.ex. Stora
            sjöfallets nationalpark. Där var ingreppen under många år otroligt
            stora. Den typen av ingrepp kan inte ske i områden som får Natura
            2000-skydd. Där är kraven mycket större. Det kan man se i art-
            och habitatdirektivet.
          </note>
          <note>
            Sverige har fått kritik för att vi inte har infört direktivets
            regler i miljöbalken. Sveriges regering gjorde den bedömningen
            att vi egentligen hade ett lika starkt skydd för våra områden
            inom den befintliga lagstiftningen som art- och habitatdirektivet
            kräver.
          </note>
          <note>
            Nu kommer en lagrådsremiss som ändrar svensk lagstiftning, klargör
            hur det ska se ut och klargör att skyddet är så starkt som direktivet
            kräver.
          </note>
          <note type="speaker">
            Anf. 30 HARALD NORDLUND (fp):
          </note>
          <note>
            Herr talman! Det sägs att man varit aktiv från svensk sida. Faktum
            är ändå att Sverige har fått kritik och att vi har anmälts till
            EG-domstolen för att vi är för långsamma och för att vi har rapporterat
            alltför få områden att upptas i Natura 2000.
          </note>
          <note>
            Jag tolkar också svaret på min fråga till Gudrun
          </note>
          <note>
            Lindvall så, att det här finns en rädsla för att de områden som
            vi rapporterar ska upptas kommer att ges ett alltför starkt skydd.
          </note>
          <note type="speaker">
            Anf. 31 GUDRUN LINDVALL (mp):
          </note>
          <note>
            Herr talman! Jag har inte den rädslan. Det Sverige har fått kritik
            för har framför allt varit att vi inte har det lagstöd som man
            anser att direktivet kräver.
          </note>
          <note>
            Det handlar mycket om juridik. I Sverige skriver man inte lag
            på samma sätt som man gör i det som kallas för EU-rätten. I Sverige
            skriver vi lag som vi skriver författningskommentarer till. I
            många länder i
          </note>
          <note>
            EU står precis allting i paragraftexten.
          </note>
          <note>
            Vi hamnar lite grann i konflikt om hur man skriver lag i Sverige
            och i EU-rätten. Därför har kommissionen krävt att vi i den svenska
            lagtexten i miljöbalken ska skriva lag på det sätt som EU-rätten
            kräver, dvs. att allting ska stå i paragraferna.
          </note>
          <note>
            Där har Sverige försökt förklara att vi inte har den traditionen
            här. Nu har man tvingats ge sig och införa det som direktivet
            säger i lagtext. Det här diskuterar juristerna mycket. Det är
            egentligen en juridisk diskussion snarare än en politisk diskussion.
          </note>
          <note>
            Art- och habitatdirektivet innebär att man plockar ut ett antal
            arter och ett antal biotoper som ska skyddas. Sedan bryr man sig
            inte om hur mycket vi har av den typen och hur det ser ut i respektive
            land. Det innebär att det här i Sverige blir oerhört mycket som
            ska skyddas därför att Tyskland inte har den typen av biotoper
            eller därför att Spanien har den typen av biotoper.
          </note>
          <note>
            Vi måste naturligtvis se till att vi sparar så pass mycket att
            vi kan säkerställa en typ av biotop. Men det måste också finnas
            en möjlighet att känna att skyddet blir så pass starkt som vi
            vill. Det får inte vara så att vi lämnar in en förskräcklig mängd
            områden till Natura 2000 för att vara bäst i klassen och så småningom
            upptäcker att vi ändå inte kan se områden det skydd som faktiskt
            krävs.
          </note>
          <note>
            Jag tycker att det Sverige har gjort inom Natura
          </note>
          <note>
            2000 är imponerande. Vi har lämnat in enormt många områden, flera
            tusen områden. Att klaga på det tycker jag inte finns något skäl
            till. Låt oss bara se till att de områdena får det starka skydd
            som Natura 2000 kräver. Man får inte göra någonting i de områdena.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 10.33 på förslag av förste vice talmannen
            att ajournera förhandlingarna till kl. 13.00 då dagens votering
            skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 13.00.
          </note>
          <note>
            4 § Beslut om utskottsbetänkande som slutdebatterats vid dagens
            sammanträde
          </note>
          <note>
            MJU10 Hållbara Sverige
          </note>
          <note>
            Punkt 2 (Funtionstänkande i miljöpolitiken)
          </note>
          <note>
            1. utskottet
          </note>
          <note>
            2. res. 1 (c)
          </note>
          <note>
            Votering:
          </note>
          <note>
            290 för utskottet
          </note>
          <note>
            14 för res. 1
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 74 m, 38 v, 35 kd, 13 fp, 13 mp
          </note>
          <note>
            För res. 1: 14 c
          </note>
          <note>
            Frånvarande: 14 s, 8 m, 5 v, 7 kd, 4 c, 4 fp, 3 mp
          </note>
          <note>
            Punkt 4 (Allemansrätten)
          </note>
          <note>
            1. utskottet
          </note>
          <note>
            2. res. 2 (kd, m, c)
          </note>
          <note>
            Votering:
          </note>
          <note>
            178 för utskottet
          </note>
          <note>
            129 för res. 2
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 38 v, 8 fp, 14 mp
          </note>
          <note>
            För res. 2: 74 m, 36 kd, 14 c, 5 fp
          </note>
          <note>
            Frånvarande: 13 s, 8 m, 5 v, 6 kd, 4 c, 4 fp, 2 mp
          </note>
          <note>
            Punkt 5 (Biologisk mångfald i skogsbruket)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Votering:
          </note>
          <note>
            294 för utskottet
          </note>
          <note>
            14 för res. 3
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 74 m, 38 v, 36 kd, 14 c, 14 mp
          </note>
          <note>
            För res. 3: 14 fp
          </note>
          <note>
            Frånvarande: 13 s, 8 m, 5 v, 6 kd, 4 c, 3 fp, 2 mp
          </note>
          <note>
            Punkt 10 (Miljökonsekvensanalys med anledning av stängningen
            av Barsebäck 1)
          </note>
          <note>
            1. utskottet
          </note>
          <note>
            2. res. 7 (kd, m)
          </note>
          <note>
            Votering:
          </note>
          <note>
            185 för utskottet
          </note>
          <note>
            123 för res. 7
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 38 v, 14 c, 1 fp, 14 mp
          </note>
          <note>
            För res. 7: 74 m, 36 kd, 13 fp
          </note>
          <note>
            Frånvarande: 13 s, 8 m, 5 v, 6 kd, 4 c, 3 fp, 2 mp
          </note>
          <note>
            Punkt 12 (Energiskatt på biobränslen)
          </note>
          <note>
            1. utskottet
          </note>
          <note>
            2. res. 10 (kd, c)
          </note>
          <note>
            Votering:
          </note>
          <note>
            258 för utskottet
          </note>
          <note>
            50 för res. 10
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 74 m, 38 v, 14 fp, 14 mp
          </note>
          <note>
            För res. 10: 36 kd, 14 c
          </note>
          <note>
            Frånvarande: 13 s, 8 m, 5 v, 6 kd, 4 c, 3 fp, 2 mp
          </note>
          <note>
            Punkt 13 (Skatt på förbränning av avfall)
          </note>
          <note>
            1. utskottet
          </note>
          <note>
            2. res. 11 (fp)
          </note>
          <note>
            Votering:
          </note>
          <note>
            293 för utskottet
          </note>
          <note>
            14 för res. 11
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 74 m, 38 v, 36 kd, 14 c, 13 mp
          </note>
          <note>
            För res. 11: 14 fp
          </note>
          <note>
            Frånvarande: 13 s, 8 m, 5 v, 6 kd, 4 c, 3 fp, 3 mp
          </note>
          <note>
            Punkt 14 (Handel med utsläppsrätter)
          </note>
          <note>
            1. utskottet
          </note>
          <note>
            2. res. 13 (c, fp)
          </note>
          <note>
            3. res. 14 (mp)
          </note>
          <note>
            Förberedande votering:
          </note>
          <note>
            37 för res. 13
          </note>
          <note>
            14 för res. 14
          </note>
          <note>
            257 avstod
          </note>
          <note>
            41 frånvarande
          </note>
          <note>
            Kammaren biträdde res. 13.
          </note>
          <note>
            Huvudvotering:
          </note>
          <note>
            192 för utskottet
          </note>
          <note>
            28 för res. 13
          </note>
          <note>
            88 avstod
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 1 m, 38 v, 36 kd
          </note>
          <note>
            För res. 13: 14 c, 14 fp
          </note>
          <note>
            Avstod: 1 s, 73 m, 14 mp
          </note>
          <note>
            Frånvarande: 13 s, 8 m, 5 v, 6 kd, 4 c, 3 fp, 2 mp
          </note>
          <note>
            Punkt 24 (Koldioxidbeskattning)
          </note>
          <note>
            1. utskottet
          </note>
          <note>
            2. res. 17 (fp)
          </note>
          <note>
            Votering:
          </note>
          <note>
            292 för utskottet
          </note>
          <note>
            16 för res. 17
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 74 m, 38 v, 36 kd, 14 c, 12 mp
          </note>
          <note>
            För res. 17: 14 fp, 2 mp
          </note>
          <note>
            Frånvarande: 13 s, 8 m, 5 v, 6 kd, 4 c, 3 fp, 2 mp
          </note>
          <note>
            Övriga punkter
          </note>
          <note>
            Kammaren biföll utskottets hemställan.
          </note>
          <note>
            5 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 14 februari
          </note>
          <note>
            2000/01:656 av Owe Hellberg (v) till statsrådet Ulrica Messing
          </note>
          <note>
            Sambandet mellan regionalpolitik och boende
          </note>
          <note>
            2000/01:664 av Inger René (m) till statsminister
          </note>
          <note>
            Göran Persson
          </note>
          <note>
            Antisemitiskt konstnärsskap
          </note>
          <note>
            2000/01:665 av tredje vice talman Rose-Marie Frebran (kd) till
            statsrådet Maj-Inger Klingvall
          </note>
          <note>
            Sista länken-bestämmelsen
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 20 februari.
          </note>
          <note>
            6 § Kammaren åtskildes kl. 13.11.
          </note>
          <note>
            Förhandlingarna leddes av talmannen från sammanträdets början
            t.o.m. 3 §
          </note>
          <note>
            anf. 9 (delvis), av förste vice talmannen därefter till ajourneringen
            kl. 10.33 och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
