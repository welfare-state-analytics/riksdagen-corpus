<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--90</head>
          <docDate when="2013-03-26">2013-03-26</docDate>
        </div>
      </front>
      <body>
        <div>
          <note n="b6caa6ff">
            ﻿
          </note>
          <note n="a3fab627">
            Riksdagens protokoll
          </note>
          <note n="6f51011a">
            2013/14:90
          </note>
          <note type="date" n="22270ba9">
            Onsdagen den 26 mars
          </note>
          <note n="938013d5">
            Kl. 09:00 - 18:49
          </note>
          <note n="d6b9e579">
            1 § Justering av protokoll
          </note>
          <note n="fa3f37ba">
            Protokollet för den 20 mars justerades.
          </note>
          <note n="0221345a">
            2 § Anmälan om fördröjda svar på interpellationer
          </note>
          <note n="a81dd7d6">
            Följande skrivelser hade kommit in:
          </note>
          <note n="f2e032f5">
            Interpellation 2013/14:347
          </note>
          <note n="680141f4">
            Interpellation 2013/14:347 Kvalitetssäkring av fortsatt värnskatt
          </note>
          <note n="a42517b1">
            Interpellationen kommer inte att kunna besvaras inom föreskriven
            tid.
          </note>
          <note n="195902c7">
            Skälet till dröjsmålet är tjänsteresor och redan tidigare inbokade
            engagemang.
          </note>
          <note n="6e13d284">
            Rikard Jermsten
          </note>
          <note n="ab5cd413">
            Interpellation 2013/14:348
          </note>
          <note n="d398dbd4">
            Interpellation 2013/14:348 Gemensam välfärd eller Silver Life
          </note>
          <note n="83a421f2">
            Interpellationen kommer inte att besvaras inom föreskriven tid.
          </note>
          <note n="11469681">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="6e13d284">
            Rikard Jermsten
          </note>
          <note n="dc700468">
            Interpellation 2013/14:350
          </note>
          <note n="97737218">
            Interpellation 2013/14:350 Stöd till fred i syriska delen av
            Kurdistan – Rojava
          </note>
          <note n="2246cb5b">
            Interpellationen kommer inte att hinna besvaras inom föreskriven
            tid.
          </note>
          <note n="6c5de6f8">
            Skälet till dröjsmålet är resor.
          </note>
          <note n="cf8afac9">
            Fredrik Jörgensen
          </note>
          <note n="20a00757">
            Interpellation 2013/14:354
          </note>
          <note n="3590ef0f">
            Interpellation 2013/14:354 Refit-programmet
          </note>
          <note n="2b500698">
            Statsrådet Elisabeth Svantesson avser att besvara interpellationen
            den 1 april 2014.
          </note>
          <note n="bd8d6db9">
            Skälet till dröjsmålet är sedan tidigare inbokade engagemang
            och resor som inte kan ändras.
          </note>
          <note n="f0bb0395">
            Monica Rodrigo
          </note>
          <note n="0c57591d">
            Interpellation 2013/14:359
          </note>
          <note n="6bb20cb2">
            Interpellation 2013/14:359 Åtgärder mot vuxenmobbning
          </note>
          <note n="2b500698">
            Statsrådet Elisabeth Svantesson avser att besvara interpellationen
            den 1 april 2014.
          </note>
          <note n="bd8d6db9">
            Skälet till dröjsmålet är sedan tidigare inbokade engagemang
            och resor som inte kan ändras.
          </note>
          <note n="f0bb0395">
            Monica Rodrigo
          </note>
          <note n="9c3fdfd0">
            Interpellation 2013/14:373
          </note>
          <note n="f70a352a">
            Interpellation 2013/14:373 EU:s industripolitik
          </note>
          <note n="c8ff18da">
            Interpellationen kommer att besvaras tisdagen den 15 april 2014.
          </note>
          <note n="6e80db0c">
            Skälet till dröjsmålet är tidigare inbokade resor och arrangemang.
          </note>
          <note n="c7724d9f">
            Fredrik Ahlén
          </note>
          <note n="c2bde278">
            3 § Anmälan om granskningsrapport
          </note>
          <note n="58674ca1">
            Förste vice talmannen anmälde att följande granskningsrapport
            hade kommit in från Riksrevisionen:
          </note>
          <note n="6292d1e0">
            4 § Ärenden för hänvisning till utskott
          </note>
          <note n="c9cb6fbc">
            Följande dokument hänvisades till utskott:
          </note>
          <note n="8c394515">
            den 16 maj
          </note>
          <note n="ad3e2c74">
            den 19 maj
          </note>
          <note n="7a4bfdb0">
            den 20 maj
          </note>
          <note n="0aaabc94">
            5 § Ärenden för förnyad bordläggning
          </note>
          <note n="cb27419d">
            Följande dokument bordlades för andra gången:
          </note>
          <note n="b5af2310">
            6 § Lätt byte – enklare att välja ny leverantör av elektroniska
            kommunikationstjänster
          </note>
          <note n="28502034">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" n="86df1dae">
            Anf. 1 YILMAZ KERIMO (S):
          </note>
          <u who="Q3055894" xml:id="i-ac6692c88a2dab2b-0" n="2fb4d04f">
            <seg n="b4a8c943">
              Fru talman! Låt mig börja med att yrka bifall till reservationen
              under punkt 2. Det är en reservation som är gemensam för Socialdemokraterna,
              Miljöpartiet och Vänsterpartiet.
            </seg>
            <seg n="70c0a4d7">
              Vi lever i dag i ett samhälle där elektronisk kommunikation är
              av central betydelse. Människor använder mobiltelefoner och internet
              som en självklar del i vardagen. De ringer telefonsamtal och använder
              sociala medier för att prata med sina vänner. De söker nyheter,
              fakta, nöje och förströelse. Många talar om att vara ständigt
              uppkopplad. En del har till och med svårt att tänka sig ett liv
              utan mobilen och nätet.
            </seg>
            <seg n="18ba6565">
              Detta innebär att kraven är stora på att tekniken för dessa tjänster
              fungerar på ett bra sätt, att man som konsument kan få tillgång
              till denna teknik på skäliga villkor men också att man kan byta
              till något bättre om man inte är nöjd.
            </seg>
            <seg n="97b468e9">
              Det finns mycket som är bra i denna proposition. Det är bra att
              det blir enklare för konsumenter att säga upp abonnemang. Det
              är bra att de friare ska kunna använda mobiltelefoner och annan
              utrustning som de köpt i samband med abonnemang. Det är bra att
              uppsägningstiden får vara längst en månad. Det är också bra att
              de ska få rätt att efter bindningstiden få operatörslås borttagna
              kostnadsfritt och utan dröjsmål.
            </seg>
            <seg n="8ec080fd">
              Men det finns en mycket väsentlig del som regeringen har undvikit
              att ta upp i propositionen. Det är något som är av stor betydelse
              för konsumenterna. Det gäller frågan om bindningstider för mobiltelefoner
              och annan elektronisk kommunikation.
            </seg>
            <seg n="6fadad6a">
              Här anser vi socialdemokrater att bindningstiden för mobiltelefon
              och internet bör begränsas till högst ett år. I dag tillåter lagen
              en inledande bindningstid på upp till 24 månader, det vill säga
              två år. 24 månader är två år, och två år är en lång tid framför
              allt när det handlar om kommunikationsteknik.
            </seg>
            <seg n="19b8f8c2">
              Telekommarknaden är i ständig förändring. Det är en marknad där
              det är viktigt för konsumenterna att få tillgång till ny teknik
              och att snabbt kunna ingå avtal med nya leverantörer. Därför är
              det även viktigt att konsumenterna enkelt kan lämna avtal de redan
              har. Med bindningstid på 24 månader är det uppenbart att produkten
              blir gammal. Det är helt enkelt inte längre samma produkt som
              när de skrev på avtalet.
            </seg>
            <seg n="7c3739b9">
              I dag är det väldigt enkelt att ingå avtal på de här marknaderna.
              Rimligen bör det vara lika enkelt att komma ur ett avtal som det
              är att ingå ett. Konsumenterna ska inte hindras från att byta
              eller säga upp abonnemang när tjänsten inte längre uppfyller deras
              önskemål.
            </seg>
            <seg n="3c8c5197">
              Jag tycker att det borde vara en självklarhet för leverantörerna
              att arbeta för att konsumenterna är nöjda i stället för att tvinga
              dem kvar i ett abonnemang med långa bindningstider. Att genom
              långa bindningstider låsa in och hindra konsumenterna att byta
              till en bättre och billigare leverantör känns väldigt omodernt
              i en bransch som står för snabb utveckling.
            </seg>
            <seg n="1cc4f2be">
              Konsumentverket har undersökt marknaden för mobiltelefoni, bredband
              och sampaketerade telekomtjänster. Rapporten tydliggör en rad
              brister. Det är 37 procent av konsumenterna som är missnöjda med
              priset och 35 procent som är missnöjda med försäljningsmetoderna.
              En dryg fjärdedel är missnöjda med avtalsvillkoren för tjänsten,
              till exempel brist på information eller ändring av avtalsvillkor.
            </seg>
            <seg n="68a4a28c">
              Men Konsumentverket pekar också på att konsumenter som valt kortare
              bindningstider är mindre missnöjda och ångrar sig mindre, oavsett
              om det rör sig om mobiltelefoni, bredband eller sampaketerade
              tjänster. Det är också tydligt att ju längre bindningstid konsumenten
              valt, desto större och mer utbredda blir problemen och förlusterna
              i konsumentnytta.
            </seg>
            <seg n="40d47cc1">
              Fru talman! Marknaden för elektroniska kommunikationstjänster
              karakteriseras av med tiden ökad produktivitet. Det sänker de
              rörliga kostnaderna för de tjänster som tillhandahålls. Den potential
              till prispress som detta för med sig reduceras dock av långa bindningstider,
              vilket är till nackdel för konsumenter som valt den typen av avtal.
            </seg>
            <seg n="f4515219">
              Fru talman! Med detta yrkar jag bifall till reservationen.
            </seg>
          </u>
          <note type="speaker" n="245242a3">
            Anf. 2 JAN LINDHOLM (MP):
          </note>
          <u who="Q5956750" xml:id="i-b2473b9202cf96c9-0" n="4e1b3b02">
            <seg n="c2ac376f">
              Fru talman! Civilutskottets betänkande 24 om byte av leverantör
              för elektroniska kommunikationstjänster kanske inte är det betänkande
              som jag har engagerat mig mest i. Jag är nämligen inte en sådan
              person som genast måste ha det senaste när tekniken utvecklas.
              Men jag har ändå förstått att många, och då kanske framför allt
              unga, har svårt att vänta när den snabba utvecklingen erbjuder
              nya möjligheter på det elektroniska kommunikationsområdet.
            </seg>
            <seg n="027c781c">
              Tydligen är det så att det inte alltid räcker med att byta själva
              apparaten, utan ibland måste man även byta abonnemang för att
              komma åt alla de funktioner och tjänster man vill ha och då till
              lägsta pris. Det kanske framför allt är den sista delen som är
              anledningen till att ofta byta.
            </seg>
            <seg n="66e5f6ee">
              Vi politiker talar ju ofta om inlåsningseffekter på andra områden,
              exempelvis skatter som förhindrar flyttkedjor, och här är det
              uppenbarligen ett ganska likartat problem. Konsumenterna vill
              flytta för att hela tiden få de bästa möjliga villkoren för den
              kombination av tjänster som de behöver.
            </seg>
            <seg n="dfb6e487">
              Regler för elektroniska kommunikationer måste med nödvändighet
              vara väldigt globala eftersom tekniken ju är global. För oss som
              är medlemmar i EU styrs lagstiftningen på området till stor del
              av EU-direktiv. Som det står i betänkandet är det fem olika harmoniseringsdirektiv
              som styr vad vi kan göra här i Sverige.
            </seg>
            <seg n="e38a7cbf">
              Jag måste erkänna att jag inte är någon expert på området, men
              trots det har jag inte kunnat hitta någonting som förhindrar oss
              att på nationell nivå fatta beslut om maximala bindningstider.
            </seg>
            <seg n="6ad42472">
              Vi har i mitt parti mött många som upplever att de sitter fast
              i avtal med långa bindningstider. Därför står vi bakom förslaget
              att sänka den maximalt tillåtna bindningstiden från 24 månader
              till 12 månader, alltså ett år.
            </seg>
            <seg n="4fd95796">
              Allianspartiernas motiv i betänkandet för att bromsa utvecklingen
              tycker jag verkar dåligt underbyggda. Man påstår att kortare bindningstider
              skulle hämma utvecklingen. Jag tycker att det låter märkligt på
              ett område där utvecklingen faktiskt bara går fortare och fortare
              hela tiden. Rimligtvis borde det vara tvärtom: Ju snabbare en
              konsument kan byta till det nya som lanseras, desto viktigare
              blir det för den som står för utbudet att verkligen erbjuda nyheten.
              Att vissa operatörer kan leva på kunder som sitter fast i gamla
              avtal kan knappast vara något som stimulerar utvecklingen. Det
              har jag aldrig hört någon säga på något annat teknikområde.
            </seg>
            <seg n="1f204d50">
              Bäst vore det självklart om tekniken kunde ta så stora utvecklingssteg
              att den inte längre skadar användarna. För varje år som går blir
              kunskapen om de negativa hälsoeffekterna av trådlös digital teknik
              tydligare. Det naturliga vore att använda försiktighetsprincipen
              när så stora risker står på spel, men dit tror jag att det är
              ganska långt. Vårt samhälle har blivit så beroende av trådlösa
              kommunikationer att vi knappt ens vågar tänka tanken att tekniken
              skulle kunna vara en av orsakerna till den ohälsa vi har i vårt
              samhälle. Det sista, fru talman, hör inte till betänkandet. Men
              jag vill ändå påpeka det eftersom det är en problematik som vi
              nästan aldrig talar om här i riksdagen.
            </seg>
            <seg n="7b927931">
              Med detta yrkar jag bifall till reservationen i betänkandet eftersom
              jag är övertygad om att kortare maximala bindningstider gynnar
              teknikutvecklingen. Jag tycker att det är lite sorgligt att regeringen
              är så teknikfientlig att man väljer att hålla gamla lösningar
              om ryggen. Man agerar som en bromskloss.
            </seg>
          </u>
          <note type="speaker" n="7db8e444">
            Anf. 3 JESSIKA VILHELMSSON (M):
          </note>
          <u who="Q4984640" xml:id="i-0155d998bbc3fa28-0" n="ef85652f" next="i-fbdcaca0ea755571-0">
            <seg n="0ffc9e33">
              Fru talman! Konsumenten i centrum heter en utredning som kom
              för några år sedan. Det hade mycket väl kunnat vara namnet också
              på den utredning som ligger till grund för dagens ärende. För
              det är detta det handlar om: konsumentfokus. Många konsumenter
              har upplevt problem vid byte av elektroniska kommunikationstjänster,
              eller enklare uttryckt: när man ska byta leverantör av mobiltjänst,
              bredband eller tv. Det har upplevts som krångligt. Avtalen har
              varit svåra att förstå, och känslan hos konsumenten har varit
              att man har förlorat pengar till den tidigare leverantören.
            </seg>
            <seg n="f577e01f">
              I dag har vi möjlighet att ta ställning till två viktiga förbättringar
              som gör det lättare för konsumenten att snabbt byta abonnemang.
              Det handlar delvis om uppsägningstiden. Det kommer i och med ändringen
              i lagen att vara förbjudet att ställa upp krav på längre uppsägningstider
              än en månad. Det är en förändring som har varit efterfrågad från
              konsumenterna. Många konsumenter har utgått från att avtalet tar
              slut vid abonnemangets slut men upptäckt att avtalet då har övergått
              till ett tillsvidareavtal. Nu införs alltså en maximal uppsägningstid
              på en månad.
            </seg>
            <seg n="c55e807f">
              Delvis handlar det om en paragraf som ger konsumenten rätt att
              när abonnemangstiden har gått utan kostnad få sin mobil upplåst.
              Detta får man nog påstå har varit ett rent oskick av leverantörerna
              eftersom tekniken länge har funnits på plats. Som jag tolkar det
              har syftet varit att behålla kunden. Detta är alltså två bra förslag.
            </seg>
          </u>
          <note n="64a20a8c">
            Utskottet har varit enigt om dessa nya förslag, och riksdagen
            kommer senare i dag att fatta beslut om dem. Jag yrkar bifall
            till utskottets förslag i betänkandet.
          </note>
          <u who="Q4984640" xml:id="i-fbdcaca0ea755571-0" n="ef85652f" prev="i-0155d998bbc3fa28-0">
            <seg n="8dd73cc8">
              Samtidigt vill jag yrka avslag på reservationen. I betänkandet
              behandlas också två motioner. Den ena gäller avtalstiden för abonnemang,
              vilket Yilmaz Kerimo och Jan Lindholm har tagit upp här. Förslaget
              innebär således att man ska tvingas förbjuda abonnemang som är
              längre än tolv månader. Då ska vi veta att lagstiftningen i dag
              ser ut så att konsumenten har rätt att skriva ett avtal på max
              ett år. Om man vill ha längre avtalstider är det tillåtet, men
              de får inte vara längre än 24 månader.
            </seg>
            <seg n="bcef22e4">
              Vi vet att på marknaden i dag har en stor majoritet av de konsumenter
              som tecknar mobilabonnemang avtal som är längre än 12 månader.
              Det vanligaste i dag är 24 månader. Reservanterna vill alltså
              förbjuda detta och tvinga konsumenterna till en maximal avtalstid
              på ett år. Är det bra eller dåligt för konsumenten? Mitt fokus
              är, som jag inledde med att säga, konsumenten i centrum.
            </seg>
            <seg n="0d0e077e">
              Mobilmarknaden har, som vi vet, länge upplevts som en marknad
              med problem. Det har tagits upp tidigare i debatten. Det stämmer,
              men under de senaste åren har vi sett en hel del förbättringar.
              Marknaden har delvis tagit ett eget ansvar genom att avtalen har
              blivit tydligare och lättare att förstå. Marknadsföring har också
              stramats upp. Men det är inte bra än; det ser vi bland annat i
              Konsumentverkets senaste rapport, Konsumentrapporten , från förra
              året. Där jämför man olika marknader utifrån konsumenternas egna
              värderingar, och där ligger telekommunikationstjänsterna alltjämt
              i botten.
            </seg>
            <seg n="6932b258">
              På marknaden i dag finns avtalstider med bindningstider på 0
              månader, 12 månader, 18 månader eller 24 månader. Det finns också
              i dag i många olika abonnemang möjlighet att under abonnemangstiden
              ändra avtalet.
            </seg>
            <seg n="2ad800f1">
              Jag tror marknaden fortfarande har en del kvar att göra. Man
              behöver bli mer flexibel i sina avtal, man behöver bli tydligare
              och man behöver lyssna till varje kund. Det finns som sagt en
              hel del kvar att göra, men frågan är om det bra att i lag förbjuda
              avtal som är längre än 12 månader.
            </seg>
            <seg n="83757b8f">
              Vi vet i dag att konsumenter som vill ha en dyrare mobil av typen
              smartphone i stor utsträckning väljer avtal som är 24 månader.
              Men de som, kanske i likhet med Jan Lindholm, är nöjda med sin
              telefon och vill ha ett nytt avtal väljer avtal som är kortare.
              Förklaringen är ganska enkel: Smartphones är dyra mobiler. Konsumenten
              väljer en längre bindningstid för att kunna hålla fast vid sin
              månadskostnad. Fördelen är alldeles tydlig: Man har en lägre kostnad
              per månad.
            </seg>
            <seg n="fcbf7158">
              Det är för mig orimligt att vi som politiker ska begränsa konsumentens
              möjligheter i det här fallet. Dessutom vet vi att vid denna typ
              av avtal lämnar leverantören, förutom lånet i form av avbetalning
              av telefonen, rabatt på telefonen. Det är här den nya tekniken
              kommer in. Enligt utredningen som ligger till grund för detta
              har man tittat på och jämfört utveckling med Danmark, till exempel.
              Det visar sig att trots att Sverige har dessa långa avtalstider
              ligger vi långt framme när det gäller ny teknik. Det är alltså
              inte som Yilmaz Kerimo och Jan Lindholm säger – att detta skulle
              förhindra ny teknik på marknaden. Det är snarare tvärtom.
            </seg>
            <seg n="6f26422b">
              Efter att ha vägt för- och nackdelar mot varandra har vi i Alliansen
              och även utredningen kommit fram till att en minskning av avtalstiden
              inte skulle få några positiva effekter på marknaden. Det finns
              en stor konsumentgrupp som vill ha en avtalstid på 24 månader,
              och det finns alternativ. En begränsning av valmöjligheten skulle
              dessutom leda till att ny teknik hindras. Därför yrkar jag avslag
              på reservationen.
            </seg>
          </u>
          <note type="speaker" n="6c9e3088">
            Anf. 4 YILMAZ KERIMO (S) replik:
          </note>
          <u who="Q3055894" xml:id="i-ac6692c88a2dab2b-1" n="2fb4d04f">
            <seg n="466311e0">
              Fru talman! Visst är det bra att man har olika alternativ. Men
              i det här fallet är man nästan tvungen att vara bunden vid ett
              abonnemang i två år med en telefon hos en leverantör. Tvång är
              aldrig en bra affärsmetod.
            </seg>
            <seg n="d97bf4f8">
              Tycker verkligen Moderaterna och Jessika att man ska tvinga dessa
              konsumenter att vara bundna i två år fast de kanske efter ett
              tag vill byta till något bättre erbjudande eller ett bättre abonnemang?
            </seg>
            <seg n="81b17daa">
              Man är tvungen att bli fast i två år med era förslag.
            </seg>
          </u>
          <note type="speaker" n="66966fc9">
            Anf. 5 JESSIKA VILHELMSSON (M) replik:
          </note>
          <u who="Q4984640" xml:id="i-8232a98d8ed095ca-0" n="ef85652f">
            <seg n="05173da3">
              Fru talman! Det är ingen som tvingar konsumenten. Som jag sade
              finns det i dag på marknaden avtal som har noll bindningstid.
              Det finns också avtal med bindningstider upp till 12, 18 eller
              24 månader. De flesta som i dag väljer en ny smartphone väljer
              24 månader, men det är ingen som tvingar någon till detta. Det
              är snarare ni som skulle tvinga folk till en högre månadskostnad
              genom att maximera avtalstiden till 12 månader. Det är ingen som
              tvingar någon, Yilmaz Kerimo.
            </seg>
          </u>
          <note type="speaker" n="4fa83642">
            Anf. 6 YILMAZ KERIMO (S) replik:
          </note>
          <u who="Q3055894" xml:id="i-ac6692c88a2dab2b-2" n="2fb4d04f">
            <seg n="73082a9b">
              Fru talman! Två år är en lång tid. Det händer mycket på 24 månader.
              Dels utvecklas tekniken, dels förändras kanske privatekonomin.
              Det är alltså en stor nackdel för konsumenten. Att man ska kunna
              byta med en månads uppsägningstid om man hittar något bättre erbjudande
              är bra, men två år är som sagt en lång tid.
            </seg>
            <seg n="6899ac6c">
              Det är sant att man kan ha ett avtal som är kortare än två år,
              men då blir det nästan utpressning från leverantörerna eftersom
              det blir mycket dyrare. Kan leverantörerna anpassa sina priser
              till den ettåriga bindningstid vi vill ha blir det i längden billigare
              för konsumenterna.
            </seg>
            <seg n="f5b12f5c">
              I dag vill leverantörerna binda upp alla konsumenter i två år
              för att det ska bli billigare. Konsumenterna är då tvungna att
              binda sig i två år för att få det billigare. Men när tekniken
              och ekonomin förändras vill man kanske ändra sig, men den möjligheten
              har man inte.
            </seg>
            <seg n="e0d39f9d">
              Indirekt tvång är aldrig en bra affärsmetod.
            </seg>
          </u>
          <note type="speaker" n="4a731007">
            Anf. 7 JESSIKA VILHELMSSON (M) replik:
          </note>
          <u who="Q4984640" xml:id="i-8232a98d8ed095ca-1" n="ef85652f">
            <seg n="b855efb1">
              Fru talman! Jag vidhåller att det inte är ett tvång utan en möjlighet
              och en valfrihet för konsumenten.
            </seg>
            <seg n="2c7e93ee">
              I utredningen som ligger till grund för detta jämförs Sverige
              med Danmark som har ett kort tvång på bara sex månader. Där har
              marknaden hittat på andra lösningar, och utvecklingen har gått
              åt motsatt håll. Sverige har utvecklats fortare vad gäller ny
              teknik, och vi har mer datatrafik än Danmark.
            </seg>
            <seg n="61628769">
              Det är inte fråga om ett tvång utan tvärtom. Det är ni som kommer
              att tvinga på människor en högre månadskostnad och göra så att
              de inte kan anpassa sig till den nya tekniken.
            </seg>
          </u>
          <note type="speaker" n="4fda74bc">
            Anf. 8 ROLAND UTBULT (KD):
          </note>
          <note n="106525cb">
            Fru talman! Jag yrkar bifall till utskottets förslag i betänkandet
            och avslag på reservationen.
          </note>
          <u who="Q6220743" xml:id="i-9fc11426abd8c61d-0" n="6884f3ec">
            <seg n="5e3503d9">
              Det här är ur konsumentsynpunkt en viktig fråga. Vi talar om
              ingrepp i människors vardag. Mobiltelefonen, som det bland annat
              handlar om, är i var mans och kvinnas ägo, ung som gammal. Utvecklingen
              har varit enorm fram till dagens smartphones.
            </seg>
            <seg n="fbd60aa8">
              Mobilbranschen har i dag ett lågt anseende. Även om den lägger
              ned både pengar och ansträngningar på att räta upp sitt anseende
              och något skamfilade rykte kommer det nog att ta tid. Faktum är
              att riksdagen genom bra lagstiftning kan hjälpa branschen att
              få en högre status. Ju bättre det är för konsumenterna, desto
              mer gynnas branschen. Jag vill, liksom Jessika Vilhelmsson, sätta
              konsumenten i fokus.
            </seg>
            <seg n="3932d594">
              I propositionen föreslår regeringen ändringar i lagen om elektronisk
              kommunikation. Förslagen syftar till att göra det enklare för
              konsumenter att säga upp abonnemang på elektroniska kommunikationstjänster
              och att friare kunna använda mobiltelefoner och annan utrustning
              som de har köpt i samband med sådana abonnemang.
            </seg>
            <seg n="dd1ac711">
              Regeringen gör med andra ord bedömningen att det behöver bli
              lättare och gå snabbare att välja och byta abonnemang för mobiltelefoni,
              bredband och tv. Det bör vidtas åtgärder för att främja själva
              bytet.
            </seg>
            <seg n="09eb4ce3">
              Regeringen föreslår därför en del åtgärder, bland annat att uppsägningstiden
              för elektroniska kommunikationstjänster, kanske i första hand
              mobiltelefoner, ska vara högst en månad. Det gäller alltså uppsägningstiden.
            </seg>
            <seg n="0416a1f8">
              Avtal med bindningstid ska kunna sägas upp en månad före bindningstidens
              utgång, i stället för som i dag tre månader.
            </seg>
            <seg n="2617bae1">
              Dessutom blir det stopp för simkortslåsning. När man köper en
              smartphone i dag binder man sig på 24 månader och betalar av telefonen.
              Simkortet är sedan låst hos leverantören trots att abonnemanget
              gått ut och man är fortsatt bunden till leverantören såvida man
              inte betalar en summa på 400–500 kronor och blir löst från det.
              Men nu blir det stopp för det, vilket är gynnsamt för konsumenten.
              Dessa lagändringar är avsedda att träda i kraft den 1 maj 2014.
            </seg>
            <seg n="825b4301">
              Till grund för förslaget ligger två rapporter, en från Post-
              och telestyrelsen och en från Konsumentverket. Inom Näringsdepartementet
              utarbetades promemorian Lätt byte – enklare att välja ny leverantör
              av elektroniska kommunikationstjänster . Promemorian har varit
              ute på remiss, och nu är vi framme i skarpt läge i och med att
              propositionen har kommit på civilutskottets bord och beslut ska
              fattas i Sveriges riksdag. Det ska också sägas att genom denna
              lags införande har i huvudsak det EU-rättsliga regelverket för
              elektronisk kommunikation genomförts.
            </seg>
            <seg n="c9f513a6">
              Fru talman! Så kommer vi till det som skiljer regeringspartierna
              och oppositionen åt. Som alla här vet är det lättare att formulera
              en politisk vilja än att skapa en lagstiftning. Enkelt uttryckt
              vill oppositionen lagstifta om att minska bindningstiderna för
              elektroniska kommunikationstjänster, i första hand mobiltelefoni
              men även bredband och tv, från dagens 24 månader till 12 månader.
            </seg>
            <seg n="74e80faf">
              Jag tycker att oppositionen har en del atonala argument. I dag
              subventioneras smartphones av operatörerna, och i gengäld gäller
              24 månaders bindningstid. Det betyder att om man lagstiftar om
              sänkt bindningstid till 12 månader, som oppositionen vill, blir
              kostnaden bra mycket högre per månad för den som vill skaffa en
              smartphone.
            </seg>
            <seg n="5184c6d4">
              Med oppositionens förslag kommer färre personer att kunna skaffa
              sig de nya telefonerna och fler kommer därmed att gå miste om
              nya tjänster. Detta drabbar den som inte är köpstark. Det förvånar
              mig att oppositionen anammar detta konsumentfientliga förslag.
              Det skulle dessutom missgynna vår position som it-nation men framför
              allt, som sagt, försämra för konsumenten.
            </seg>
            <seg n="7dbda51b">
              Som vi hörde Jessika Vilhelmsson säga går det redan i dag att
              som kund träffa avtal som gäller i ett år. Givetvis finns också
              möjlighet till kontantkort och diverse löpande avtal.
            </seg>
            <seg n="d50a7850">
              Vi kristdemokrater menar att en minskning av uppsägningstiden
              till en månad och stopp av simkortslåsning är de bästa vägarna
              ur konsumentens synvinkel.
            </seg>
            <seg n="f6c78d1e">
              Fru talman! Sverige är trea i världen i smartphoneanvändning.
              Vi var först med 4G och har Europas lägsta konsumentpriser inom
              telekom. Vi vill gärna behålla en framskjuten placering. En minskning
              av den i dag maximalt tillåtna avtalstiden till tolv månader skulle
              inte, sett ur ett helhetsperspektiv för konsumenter och leverantörer,
              ha positiva nettoeffekter för den svenska marknaden och för konsumenterna.
            </seg>
          </u>
          <note n="2c98a267">
            Överläggningen var härmed avslutad.
          </note>
          <note n="79f2bd5d">
            7 § På väg mot en giftfri vardag
          </note>
          <note type="speaker" n="7e6a728e">
            Anf. 9 MATILDA ERNKRANS (S):
          </note>
          <u who="Q3373058" xml:id="i-a5f54bbe526920b0-0" n="59486e9f">
            <seg n="85a150b2">
              Fru talman! Jag står givetvis bakom samtliga S-reservationer
              i detta betänkande om kemikaliepolitiken, men för tids vinnande
              yrkar jag bifall bara till reservation 7. Det är en reservation
              som handlar om ytterligare begränsningar av bisfenol A. Det skulle
              göra verklig skillnad för människor runt om i Sverige om den skulle
              vinna riksdagens gehör.
            </seg>
            <seg n="4ed193a3">
              Jag måste också säga att det kan finnas en viss risk eller möjlighet
              för att jag kommer att tala något längre än den aviserade tiden
              för mitt huvudanförande. Jag ber om ursäkt, inte för mitt engagemang
              och socialdemokratins engagemang för en aktiv, långsiktig och
              pålitlig kemikaliepolitik utan för att jag eventuellt kommer att
              dra över min aviserade tid lite.
            </seg>
            <seg n="a6afcc2b">
              Fru talman! Den moderatledda regeringen har styrt landet i snart
              åtta år. Jag behöver inte läsa grundlagen för den här församlingen,
              men för regeringen borde det vara självklart att alla beslut som
              riksdagen fattar ska vara vägledande, rent av styrande. Den här
              debatten ska handla om ett av alla dessa beslut – miljömålet Giftfri
              miljö.
            </seg>
            <seg n="b6382c12">
              En borgerlig regering med i dag känd konstellation tillträdde
              2006, men det är först nu som förslagen kommer om hur vi ska uppnå
              miljömålet Giftfri miljö. Nästan åtta år har gått, och nu är det
              bara sex år kvar tills målet ska vara nått. Vad ligger bakom denna
              försening? Det finns säkert flera förklaringar, och kanske får
              vi höra några av dem i den här debatten.
            </seg>
            <seg n="118dc36c">
              En förklaring hittar jag i en bok skriven av regeringens tidigare
              generaldirektör för Kemikalieinspektionen, Ethel Forsberg. Boken
              heter Makt, plast, gift bisfenol finns i tusentals andra matförpackningar
              och i vatten eftersom man har använt bisfenol vid relining av
              vattenledningar. Vi vill därför förbjuda bisfenol A i alla förpackningar
              som kommer i kontakt med mat i Sverige. Självklart är det kontroversiellt
              i EU eftersom vi har en gemensam politik med gemensamma regler,
              men vi tror att det här är viktigt. Då ansluter vi oss till andra
              länder som också vill ha ett förbud, till exempel Frankrike, och
              trycket på kommissionen att ta fram ett förslag för EU ökar.
            </seg>
            <seg n="38da627c">
              Vad gör regeringen? Jo, centerpartisten Lena Ek skriver på Svenska
              Dagbladets debattsida att hon vill ha ett förbud; miljöminister
              Lena Ek skriver i propositionen att det inte är aktuellt med ett
              förbud. Resultat? Inget!
            </seg>
            <seg n="04c12cce">
              Vi anser att vi kan införa en kemikalieskatt. Kemikalieinspektionen
              har presenterat ett förslag på ekonomiska styrmedel för att minska
              kemikalierna i vardagen, ett mycket bra förslag tycker vi. Det
              tycker också Centerpartiet, har vi förstått, som på sin stämma
              ställde sig bakom förslaget.
            </seg>
            <seg n="5114c16c">
              Produkter som innehåller till exempel bromerade flamskyddsmedel
              och högflourerade ämnen ska beskattas. Det ger producenterna incitament
              att byta ut dem. Nu har regeringen tillsatt en utredning som jag
              hoppas lämnar ett konkret lagförslag på en sådan skatt. Men sedan
              är frågan hur kloka politiker det finns på Finansdepartementet
              och Miljödepartementet den dagen utredningen lämnar sitt förslag.
            </seg>
            <seg n="67ab9486">
              Vi vill stoppa farliga ämnen i våra kläder. En undersökning gjord
              av Testfakta nyligen visade att nio av tio jeans som vi köper
              till våra barn innehåller ämnet nonylfenoletoxilat som när det
              bryts ned bildar nonylfenol. Det är också hormonstörande och kommer
              ut i miljön när jeansen tvättas. Undersökningen visade att jeansen
              också innehåller det allergiframkallande ämnet analin. Det finns
              även andra ämnen i kläder så som flamskyddsmedel, nanopartiklar
              och kadmium.
            </seg>
            <seg n="6badd74a">
              Jag som småbarnsförälder får känslan av att jag inte kan lita
              på det jag köper till mina barn. Vad innehåller gift, och vad
              innehåller inte gift? Man måste hänga med, läsa artiklar och ha
              koll. Jag vill inte ha ett sådant samhälle. Jag vill kunna lita
              på det jag köper. Det måste finnas regler som skyddar mig och
              barnen. Därför behöver vi ett textildirektiv i EU, ett regelverk
              som förhindrar att vi importerar gifter som är förbjudna i EU
              och som bidrar till en hälsosammare textilproduktion i hela vår
              värld.
            </seg>
            <seg n="e6cb38da">
              Fru talman! Avslutningsvis behöver vi en tuffare kemikaliepolitik
              i EU, en politik som driver fram innovationer och jobb för en
              hållbar kemi. Vi behöver en ny kemikalielagstiftning i EU som
              innefattar farliga ämnen och att de kan hanteras i grupp. Anledningen
              till att EU:s regelverk ofta inte hinner med är att utvecklingen
              inom industrin går så mycket snabbare.
            </seg>
            <seg n="b627a7f4">
              Över huvud taget behöver fler ämnen med farliga egenskaper föras
              in i Reach, den europeiska kemikalielagstiftningen. Lagstiftningen
              behöver stärkas på många plan. Substitutionsprincipen och försiktighetsprincipen
              behöver stärkas och lågvolymämnen inkluderas. Fler ämnen behöver
              omfattas av tillståndskrav, och kontrollen och efterlevnaden måste
              bli bättre. Vi vill se en ökad information till konsumenterna,
              och vi vill ha tydliga krav på innehållsförteckning. EU-länder
              ska tillåtas gå längre i sin egen kemikalielagstiftning. Vi ser
              också en stor potential i att låta den offentliga sektorn genom
              sin upphandling verka för ett miljövänligare samhälle med minskade
              kemikalier i offentliga verksamheter.
            </seg>
            <seg n="a03e9dce">
              EU gjorde 2012 en analys av regelverket i Reach, den europeiska
              kemikalielagstiftningen. Det ledde inte till så stora förändringar.
              Nästa genomgång ligger längre fram i tiden. Tåget har med andra
              ord gått. Den svenska regeringen gjorde ingenting. Den gjorde
              som miljöministern i det där samtalet som Ethel Forsberg beskriver
              i sin bok, satt tyst. Samtidigt vet vi att en förstärkning och
              en förbättring av regelverket i EU är en förutsättning för att
              vi ska klara miljömålet Giftfri miljö.
            </seg>
            <seg n="3c9e3c3c">
              I propositionen skriver regeringen att Reach, den europeiska
              kemikalielagstiftningen, på sikt behöver ses över. Nu är vi där
              igen. Riksdagen har beslutat om ett miljömål till 2020 om en giftfri
              miljö. Vi vet att vi behöver den europeiska kemikalielagstiftningen
              för att nå dit. Men regeringen lät tåget gå, och sex år innan
              målet ska vara nått skriver regeringen att den vill göra något
              – på sikt. Hade regeringen fortsatt där den socialdemokratiska
              regeringen lämnade 2006 skulle man ha kunnat påverka EU inför
              analysen och förändringen av Reach under 2012. Men det är klart,
              då glömmer vi att det i en borgerlig regering fanns en statssekreterare
              som enligt generaldirektören för Kemikalieinspektionen inte trodde
              att kemikalier var något folkhälsoproblem och en minister som
              satt tyst. Då är det svårt för Lena Ek att efter nästan åtta år
              i en borgerlig regering, och med en passiv kemikaliepolitik, komma
              och i sista stund försöka styra upp det hela.
            </seg>
            <seg n="f0b7cb10">
              Fru talman! Det är hög tid för en regering och ett Sverige som
              driver ett aktivt, långsiktigt, pålitligt miljöarbete som kan
              bära jobb och välfärd.
            </seg>
          </u>
          <note type="speaker" n="cb5503ad">
            Anf. 10 HELENA LEANDER (MP):
          </note>
          <u who="Q4961406" xml:id="i-976d821b07f4ed0b-0" n="5947491d">
            <seg n="14305ba4">
              Fru talman! Mitt liv var så mycket enklare innan jag började
              fördjupa mig i kemikaliefrågor. På den tiden när jag bara var
              så där vanligt miljöintresserad och tänkte att man klarar sig
              väl om man köper ekologiskt och miljömärkt var livet enkelt. Sedan
              hamnade jag i miljö- och jordbruksutskottet och var tvungen att
              läsa på en del om kemikaliefrågor och insåg att de där ondskefulla
              kemikalierna lurar där man minst anar det.
            </seg>
            <seg n="49bdc533">
              Bara häromdagen stod jag och min sambo och lagade pumpasoppa
              då min sambo lite försynt frågade: Hur kommer det sig att du som
              är så nojig med kemikalier aldrig funderat på den där gamla mixerstaven
              i plast som du nu kör ned i den varma soppan? Det hade jag ju
              inte tänkt på, men jag började hysteriskt undersöka mixerstaven
              för att se vad den kunde vara gjord av. Där fanns en liten symbol
              med bokstäverna PC. Det brukar betyda polykarbonat i sådana sammanhang.
              Jag visste inte att man kunde göra mixerstavar av det, men det
              kunde man tydligen, och i så fall skulle den vara full med bisfenol
              A – rakt ned i vår goda pumpasoppa.
            </seg>
            <seg n="835b9c04">
              Då blir man så trött och önskar att vi hade en politik som kunde
              låta mig laga min goda pumpasoppa i fred. Man kan förstås tycka
              att folk får väl själva ha koll på sina mixerstavar, stekpannor,
              matlådor, konservburkar, leksaker, barnvagnar, kläder, regnställ,
              golv, soffor, hudkrämer, ja alla de saker där vi kan hitta kemikalier
              som vi inte vill ha i våra kroppar och definitivt inte i barnens
              kroppar. Det skulle vara ett alternativ, men jag tror inte riktigt
              på det.
            </seg>
            <seg n="f389344b">
              Även om man självklart kan göra mycket genom att välja miljömärkt
              och ekologiskt är det inte rimligt att man ska behöva ha en doktorshatt
              i kemi för att kunna navigera sig igenom en vanlig butik. Vad
              gör man om man lyckats kemikaliesäkra sitt hem? Vad gör man när
              man lämnar sin borg till hem och ger sig ut i livet utanför hemmet?
              Om man skickar barnen på dagis, ska man då behöva vara rädd för
              att de leker på ftalatgolv, äter på bisfenol A-tallrikar, suger
              på leksaker med tungmetaller – och kanske äter mat med lite bekämpningsmedelsrester
              när de ändå håller på?
            </seg>
            <seg n="19d62690">
              Nej, vi behöver politik. Vi vet att barnen är de som är känsligast
              för kemikalier. Inte minst kan de hormonstörande kemikalierna
              orsaka stor oreda i små växande kroppar. Det är därför framför
              allt för barnens skull som vi behöver en stark kemikaliepolitik,
              en politik som ger alla barn en giftfri uppväxt, en politik där
              föräldrar kan känna sig trygga med att deras barn inte kommer
              till skada eftersom det som man köper till barnen är säkert. Vi
              behöver en politik som lyfter kemikalieångesten från våra axlar
              och lägger ansvaret där det hör hemma, i politiken.
            </seg>
            <seg n="465ede82">
              Vår roll som politiker är enkelt uttryckt att se till att det
              som är farligt också ska vara förbjudet. När jag säger farligt
              menar jag inte att det är myndigheterna som bortom allt rimligt
              tvivel ska bevisa att någonting är farligt innan man kan göra
              något. Det ska ligga på tillverkarna att visa att någonting är
              ofarligt, alltså om det finns sund vetenskap att tillgå som visar
              att någonting är riskabelt. Det var egentligen ursprungstanken
              med EU:s kemikalielagstiftning Reach när den började tas fram,
              men som det har blivit kan vi konstatera att Reach i dag är helt
              otillräckligt när det gäller att skydda oss mot alla de kemikalier
              vi omger oss med, och de är inte få.
            </seg>
            <seg n="102ae574">
              Att tröska alla farliga ämnen igenom Reach tar hutlöst mycket
              tid. Ändå är det i första hand den vägen regeringen valt i den
              här propositionen. Självklart är det allra bäst om vi kan förbjuda
              de farliga ämnena i hela EU, inte bara i Sverige. Och självklart
              är det jättebra om vi kan vässa Reach så att det blir det verktyg
              det en gång var tänkt att bli, ett verktyg som verkligen kan svara
              upp mot de utmaningar vi står inför. Men regeringen tycker inte
              att det nu riktigt är läge för det eftersom majoritetsförhållandena
              i EU är sådana att man riskerar bakslag om man öppnar upp Reach.
              Kanske är det en riktig bedömning, men frågan är vad vi gör under
              tiden. Ska de som är barn i dag växa upp i en kemikaliemarinad
              medan vi låter EU:s kvarnar mala?
            </seg>
            <seg n="0a3751a9">
              Vi gröna tycker inte det. Vi gröna tycker att vi i Sverige ska
              utnyttja det utrymme som finns och på egen hand gå före och förbjuda
              de farliga ämnena. Visserligen sätter EU upp begränsningar för
              vad vi får och inte får göra på kemikaliepolitikens område, men
              regeringen konstaterar i propositionen att det finns flera exempel
              där Sverige har gått före och infört nationella förbud eller andra
              begränsningar och att det sedan har lett till att man följt upp
              de begränsningarna med EU-reglering eller rent av reglering på
              global nivå. Trots de positiva exemplen bakåt i tiden skriver
              regeringen att man endast i undantagsfall kan ha anledning att
              överväga nationell lagstiftning inom det icke-harmoniserade området.
              Det är väldigt svagt. Sverige bör utnyttja det utrymme som finns
              för att självt förbjuda farliga ämnen. Det är inte bara ett sätt
              att skydda svenska barn och ge dem en giftfri uppväxt, utan det
              bidrar till att fler barn på sikt kan få den möjligheten.
            </seg>
            <seg n="7c4c26a5">
              Vad är det då vi i Miljöpartiet vill förbjuda? I betänkandet
              redovisar vi hela listan, och för att slippa rabbla upp konstiga
              förkortningar kan jag kort nämna att vi försökt utgå från barnens
              perspektiv. Det innebär att mycket fokus hamnar på de hormonstörande
              ämnena bisfenoler, ftalater och parabener. Det gäller särskilt
              vardagsprodukter som barn kommer i kontakt med. För den som inte
              varit i kontakt med barn kan jag nämna att barn inte enbart använder
              saker som är gjorda för barn, utan det finns mycket som barn kan
              tugga på. Detta sagt bara så att vi är överens.
            </seg>
            <seg n="c5760d3e">
              Regeringen skriver fint om dessa ämnen, men vad man mer konkret
              ska göra är lite mer diffust. Mycket verkar stanna vid utredningar,
              som att man ska kartlägga användningen av olika ämnen och sedan
              tala med branschen och fråga om de inte kan vara snälla och plocka
              bort ämnena. Den som känner sig trygg med att det kommer att lösa
              alla problem kan räcka upp en hand. Nej, ingen räcker upp handen.
            </seg>
            <seg n="66f65589">
              Jag tror att vi behöver förbud, men vi behöver också kompletterande
              verktyg. Där det av olika skäl inte är möjligt eller lämpligt
              med förbud kan man använda ekonomiska styrmedel, vilket åtminstone
              gör det dyrare och därmed mindre attraktivt att använda farliga
              ämnen. Konstgödselskatten, som fanns tidigare, var ett exempel
              på en kemikalieskatt som bidrog till att minska kadmiumspridningen
              på våra åkrar, men den tog regeringen bort. Nu har man däremot
              bestämt att man ska utreda andra kemikalieskatter, dock inte just
              den. Ett enkelt första steg skulle vara att återinföra kadmiumskatten.
              Sedan finns det en rad kemikalieskatter som Kemikalieinspektionen
              redan tittat på och som man ganska enkelt skulle kunna gå vidare
              med i stället för att backa bandet och sätta i gång en ny utredning,
              som regeringen nu gör.
            </seg>
            <seg n="fc3385ff">
              Förutom lagstiftning och ekonomiska styrmedel är offentlig upphandling
              ett viktigt verktyg i kemikaliepolitiken. När offentlig sektor
              som stor kund börjar efterfråga giftfria alternativ börjar det
              hända saker. Då blir det attraktivt för företagen att ta fram
              de produkterna. Miljöstyrningsrådet har spelat en viktig roll
              för att stödja kommunerna i deras arbete med giftfri upphandling.
              Inte minst har projektet Giftfri förskola betytt mycket för att
              hjälpa kommunerna att avgifta sina förskolor.
            </seg>
            <seg n="39520c2a">
              Det är därför med stor sorg vi konstaterar att regeringen nu
              tänker lägga ned Miljöstyrningsrådet. Alla upphandlingsfrågor
              ska i stället samlas under Konkurrensverket, som inte precis utmärkt
              sig för att vara så väldigt pådrivande i miljöfrågor och som i
              egenskap av myndighet inte har samma möjligheter att vara offensiva
              som ett mer fristående miljöstyrningsråd. Projektet Giftfri förskola
              är ett av de projekt som nu riskerar att gå om intet, vilket vore
              väldigt tragiskt. Därför menar vi från Miljöpartiets sida att
              regeringen borde stoppa nedläggningen av Miljöstyrningsrådet.
            </seg>
            <seg n="54a5cef3">
              Lagar och regler i all ära, men de ska följas också om det ska
              vara någon poäng. Här spelar tillsynen en viktig roll på alla
              nivåer. EU:s kemikaliemyndighet måste bli bättre på att följa
              upp och granska brister i underlagen från företagen, vilket har
              visat sig vara ett problem i implementeringen av Reach. Den måste
              också kunna sätta in sanktioner mot dem som missköter sig. Den
              svenska Kemikalieinspektionen har en viktig roll i tillsynen på
              nationell nivå av importörer och tillverkare men också genom att
              stödja kommunerna i deras tillsyn.
            </seg>
            <seg n="52494962">
              Fru talman! Tiden rinner i väg. Kemikaliepolitik kan lätt bli
              något tekniskt. Jag har försökt skona er från alla långa listor
              över konstiga ämnen. Den som vill fördjupa sig kan hitta DINP,
              DIDP, DNOP och andra tungvrickare i våra reservationer i betänkandet,
              men om vi försöker hålla det lite enkelt: Se till att det som
              är dåligt är dyrt och att det som är farligt är förbjudet! Jag
              tror att vi kommer långt om vi har det som tumregel.
            </seg>
          </u>
          <note n="f050e6ff">
            Med den tumregeln, fru talman, yrkar jag bifall till reservation
            nr 7.
          </note>
          <note type="speaker" n="ab9d428f">
            Anf. 11 JOSEF FRANSSON (SD):
          </note>
          <u who="Q5740653" xml:id="i-46c0f69d73ff04b8-0" n="18b9c679">
            <seg n="244619ed">
              Fru talman! Sverigedemokraterna har fyra reservationer i detta
              betänkande, men för tids vinnande nöjer jag mig med att yrka bifall
              till reservationerna 29 och 34.
            </seg>
            <seg n="051e98f1">
              Fru talman! Ingen vill nog ha läkemedelsrester i våra vattendrag,
              men alla vill vi kunna bruka läkemedel den dag vi blir sjuka.
              Det är nog ingen som vill ha bekämpningsmedel i vårt grundvatten,
              men alla vill vi väl att bonden ska kunna skörda bra skördar och
              att vi ska kunna äta oss mätta. Likaså är det nog ingen som vill
              komma i kontakt med potentiellt skadliga flamskyddsmedel, men
              man vill heller inte riskera att huset brinner ned och därmed
              riskera sin familj eller sina barn.
            </seg>
            <seg n="5f733499">
              Så här ser det ofta ut med kemikalierna vi använder. De har i
              många fall både för- och nackdelar, och analysverktygen är ofta
              otillräckliga för att på ett korrekt och heltäckande sätt värdera
              risk mot förtjänst. Försummelse och girighet kan det säkert finnas
              rikligt med exempel på, men av de kemikalier som vi av olika anledningar
              använder i Sverige är det väl få, om ens några, som är framtagna
              med ont uppsåt. Det kan vara någonting som är bra att påminna
              om i en sådan här debatt. Att rakt av förbjuda en lång rad kemikalier
              låter sig inte göras utan att det får andra negativa konsekvenser.
            </seg>
            <seg n="52218067">
              Med detta sagt vill jag ändå framhålla hur viktigt det är att
              konsekvent arbeta med att dels riskbedöma olika kemikalier, dels
              fasa ut dem som visat sig ställa till med mer elände än förtjänster.
              Att små barn inte kommer i kontakt med farliga kemikalier och
              gifter måste givetvis få mycket hög prioritet. Man måste vara
              lyhörd mot den internationella forskningen och egen nationell
              forskning och ha ett ständigt pågående arbete med riskanalyser.
              Ett gott arbete på detta område kan ge positiva effekter på folkhälsan.
            </seg>
            <seg n="ebf7eaae">
              Ett stort problem – ett demokratiskt problem, menar jag – är
              dock att vi har en mycket begränsad beslutsmakt över kemikalielagstiftningen.
              Svenska folket påtvingas dagligen exponering av en rad kemikalier
              vare sig vi vill eller inte. Detta beror på att lagstiftningen
              är, som det så fint heter, harmoniserad i EU. Även om våra 349
              riksdagsledamöter här i kammaren enhälligt skulle vilja införa
              ett förbud mot en viss kemikalie som vi bedömt vara giftig är
              det inte alls säkert att vi får göra det, utan vi måste driva
              det hela vägen genom monsterstaten och monsterbyråkratin i Bryssel.
            </seg>
            <seg n="6f6f42ed">
              Att ett medlemsland inte tillåts gå längre än EU:s bestämmelser
              för att skydda sina medborgare tycker jag är fullständigt absurt.
              Precis som med dvärgbandmasken, tbc-smittade kossor och mycket
              annat som EU inte låter Sverige skydda sig emot ser vi från Sverigedemokraterna
              ett stort problem med att vi inte tillåts bestämma över vår kemikalielagstiftning
              själva.
            </seg>
            <seg n="cdefdf8f">
              Fru talman! Sverigedemokraterna har i detta betänkande en reservation
              där vi lyfter fram frågan om läkemedelsrester i miljön. Vi menar
              att man bör utreda möjligheten att öka användningen av ekonomiska
              styrmedel för att minska mängden läkemedel som hamnar i kretsloppet,
              men också säkerställa att samhällskostnader läggs på tillverkare,
              importörer och andra aktörer i enlighet med principen om att förorenaren
              betalar. Detta skulle kunna bidra till att finansiera framtida
              ombyggnationer av vattenreningsverk samt omläggningar, nyläggningar
              och reningssystem för avlopps- och dricksvattenrör.
            </seg>
            <seg n="041e4ca4">
              Regeringen tar förvisso i propositionen upp problematiken med
              läkemedel och exemplifierar bland annat med att antibiotika i
              miljön kan bidra till ökningen av antibiotikaresistenta bakterier.
              Några direkt skarpa förslag har dock åtminstone jag inte kunnat
              finna på det här området. Detta är en fråga som vi hoppas får
              mer fokus framöver. Därmed yrkar jag bifall till reservation nr
              34.
            </seg>
            <seg n="36b3dc64">
              Fru talman! I en annan reservation har vi lyft upp problematiken
              med parabener. Detta är en grupp av kemikalier som används som
              konserveringsmedel i livsmedel, hygienprodukter och kosmetika.
              Vissa parabener anses vara hormonstörande. Ämnena kan påverka
              människors hälsa och miljön genom att de efterliknar, ökar och
              ibland hämmar effekten av hormoner. Ett antal undersökningar pekar
              på ett samband mellan kända hormonstörande ämnen och såväl en
              reducering av sädescellsantalet som en ökning av risken för testikelcancer.
              Allt detta sammantaget pekar i en och samma riktning, nämligen
              att flera parabener skäligen kan anses vara direkt skadliga för
              människor. Regeringen bör därför verka för att det införs ett
              förbud mot denna kemikaliegrupp i produkter som är avsedda för
              småbarn, till dess att man med säkerhet kan konstatera att dessa
              kemikalier inte är hälsovådliga. Därmed yrkar jag bifall till
              reservation nr 29.
            </seg>
          </u>
          <note type="speaker" n="e86ca7f3">
            Anf. 12 JENS HOLM (V):
          </note>
          <u who="Q946708" xml:id="i-14ef7b34d2cd510e-0" n="d1316da1">
            <seg n="450aad1e">
              Fru talman! Vi debatterar i dag regeringens strategi för en giftfri
              vardag. Strategin ska vara ett sätt att uppnå miljömålet Giftfri
              miljö. 14 av de 16 uppsatta miljökvalitetsmålen uppnås i dag inte
              av regeringen. Miljömålet Giftfri miljö är ett av dessa.
            </seg>
            <seg n="e8736257">
              Jag tycker att det är bra att regeringen har lagt fram denna
              strategi, och jag tycker att det är bra med ett ökat fokus på
              kemikalier i barns vardag. Man föreslår exempelvis en kadmiumstrategi,
              ett textildirektiv och minskad miljöpåverkan från kemikalier i
              läkemedel. Jag tycker också att det är bra med förslaget om ett
              kunskapscentrum för ökad substitution av farliga ämnen. Det finns
              alltså bra saker att ta fasta på i strategin.
            </seg>
            <seg n="59a0ede6">
              Men det är alldeles för lite, och det är alldeles för sent. Regeringen
              har styrt i över sju år, och den allvarliga situationen med miljögifter,
              tungmetaller och andra farliga ämnen som sprids ut i miljön och
              som finns i vår vardag, på Barnens ö, i förskolor, i våra garderober
              och i våra livsmedelsförpackningar, har varit allmänt känd under
              hela den långa tid regeringen har styrt.
            </seg>
            <seg n="7c278bff">
              Nu kommer man med en strategi med få bindande krav. Inte ett
              enda konkret förbud mot en enda farlig kemikalie finns med i strategin.
              Därför tycker vi från Vänsterpartiet att det inte räcker.
            </seg>
            <seg n="7b02e7fe">
              Det bästa sättet att bli av med de farliga kemikalierna är förstås
              att förbjuda dem. Det borde Sverige göra i större utsträckning.
              Jag vill understryka att förbud i Sverige också kan vara ett sätt
              att påverka EU och andra länder. Om vi går före och visar att
              vi vill ha nationella regleringar mot det som vi kan visa är direkt
              skadligt för oss och för miljön kan andra länder haka på och EU
              sedan förhoppningsvis reglera ämnena.
            </seg>
            <seg n="94bc0c6d">
              Några av de kemikalier som vi i Vänsterpartiet anser är särskilt
              aktuella att hantera och införa förbud mot har nämnts tidigare
              av flera talare. Ett ämne är bisfenol A, som är ett hormonstörande
              ämne. Regeringen har redan tagit upp det ämnet som stort och problematiskt.
              Det finns nu förbud mot bisfenol som kommer i kontakt med barn.
              Vi i Vänsterpartiet tycker inte att det räcker, utan vi vill ha
              ett totalförbud mot bisfenol A.
            </seg>
            <seg n="40110fdf">
              Det kan också handla om perfluorerade ämnen, till exempel PFOA
              som det har rapporterats en hel del om på nyheterna den senaste
              veckan. PFOA finns i till exempel impregnerat papper, textilier
              och brandskum. Det är en stor miljöfara på många ställen i landet.
            </seg>
            <seg n="2d669e7c">
              Det handlar om nonylfenoletoxilat, som finns främst i textilier.
              I textilier finns också triklosan och silver. De tillsätts i kläder
              för att minska utsöndringen av svett och lukter. Samtidigt vet
              vi att de påverkar oss människor negativt. Vi borde införa förbud
              mot den användningen i textilier och kläder.
            </seg>
            <seg n="9bccbedb">
              Det handlar om en tydligare reglering av mjukgörare i plast,
              till exempel ftalater. Ftalater är något som våra barn verkligen
              kommer i direkt kontakt med. De stoppar plastleksaker i munnen,
              de kramar leksakerna och gosar med dem. Leksakerna finns i sängar
              och badkar med varmt vatten där ftalaterna kan fällas ut. Här
              är jag besviken på att regeringen inte tar ett tydligare grepp
              om mjukgörarna.
            </seg>
            <seg n="469a4d17">
              Det kan handla om det bromerade flamskyddsmedlet deka-BDE, där
              vi i Sverige tidigare hade ett förbud. Sverige tog inte strid
              mot EU utan släppte lättvindigt förbudet. Det tycker jag var fel.
              Jag tycker att vi borde ha stått fast vid vårt tidigare förbud.
              Det är ett tydligt exempel på ett ämne där vi borde ha tagit strid
              mot EU, och jag tror att vi skulle ha haft goda förutsättningar
              att vinna.
            </seg>
            <seg n="9a48c290">
              Azofärgämnen i livsmedel, främst i godis och en del drycker,
              är ett stort problem för allergiker i vårt land. Tidigare hade
              vi förbud mot en mängd olika azofärgämnen i Sverige. EU sade att
              vi inte fick ha det kvar. Sverige tog inte strid mot det beslutet
              på EU-nivå. Det tycker jag är helt fel. Vi borde införa nationella
              förbud mot azofärgämnen, och vi borde visa EU att det finns en
              mängd andra färgämnen som inte alls är skadliga som i stället
              kan användas i godis och läskedrycker och så vidare.
            </seg>
            <seg n="e4c23352">
              Det här var några konkreta exempel på kemikalier som vi i Vänsterpartiet
              tycker kan förbjudas här och nu. Det handlar inte bara om att
              vi vill få bort de farliga kemikalierna här i Sverige, utan det
              handlar också om att vi vill använda detta som ett sätt att påverka
              EU. Sverige ska gå före och vara pådrivande.
            </seg>
            <seg n="ad84e070">
              När jag nu talar om EU blir jag besviken över den strategi som
              regeringen har föreslagit. Där presenteras inte fler konkreta
              förslag på vad den svenska regeringen egentligen vill med EU och
              i synnerhet med kemikalieförordningen Reach. Kemikalieförordningen
              Reach måste ses över.
            </seg>
            <seg n="806750f4">
              Det finns en mängd olika områden där Reach är långt ifrån tillräckligt.
              Först måste det skrivas in att enskilda länder ska kunna gå före
              och föra en mer progressiv kemikaliepolitik om de önskar göra
              det. Hormonstörande ämnen måste i större grad regleras. Det måste
              finnas en tydlig substitutionsprincip i Reach, det vill säga att
              farliga ämnen ska ersättas med mindre farliga. Det var ursprungstanken
              med Reach. Fler lågvolymämnen ska omfattas av Reach. Så kallade
              nanomaterial borde omfattas av Reach. Så kallade kombinationseffekter
              borde tydliggöras, det vill säga att när flera olika kemikalier
              blandas blir det en helt annan effekt än när kemikalierna används
              separat. Det är något som Reach i praktiken negligerar i dag.
            </seg>
            <seg n="499ec7d8">
              Det var konkreta förslag som Sverige kan och borde lägga fram
              med syfte att förbättra Reach.
            </seg>
            <seg n="c51ab830">
              Regeringen resonerar också i strategin om så kallade ekonomiska
              styrmedel för kemikalier. Jag förmodar att det handlar om skatter
              på kemikalier som vi vill minska användningen av. Vi i Vänsterpartiet
              tycker att det är bra, och vi hoppas att det snart kommer ett
              konkret förslag från regeringen. Men vi vill understryka att det
              är ett komplement till förbud på nationell nivå och till en tydligare
              reglering på EU-nivå. Vi ska inte införa en skatt på en massa
              farliga kemikalier och sedan tappa fokus om att helt och hållet
              få bort dem. Det är viktigt att understryka.
            </seg>
            <seg n="7e5e7b41">
              Jag tycker också att det är bra att regeringen tar upp den offentliga
              upphandlingens viktiga roll. Man kan där trycka på för en minskad
              kemikalieanvändning, men jag ser ärligt talat inga konkreta förslag
              på hur man ska göra upphandlingen på ett progressivt sätt. Det
              vi ser är tyvärr det som Helena Leander tog upp tidigare, nämligen
              att regeringen lägger ned Miljöstyrningsrådet. Det är ett bevisat
              omtyckt rådgivningsorgan som regeringen finansierar med drygt
              11 miljoner kronor varje år, och Sveriges Kommuner och Landsting
              är också en aktiv delägare. Varför läggs Miljöstyrningsrådet ned?
              Det är just sådana hjälporgan som våra kommuner och landsting
              behöver när de ska utöva en progressiv och miljövänlig offentlig
              upphandling.
            </seg>
            <seg n="b3eeedaa">
              Jag har nämnt en mängd saker som vi i Vänsterpartiet vill göra
              på EU-nivå och främst på nationell nivå, där vi tycker att Sverige
              ska gå före. För att vi ska kunna bedriva arbetet på ett effektivt
              sätt behövs ökade anslag till kemikaliearbetet i Sverige. Därför
              anslår vi i Vänsterpartiet 200 miljoner kronor mer under de närmaste
              fyra åren till Kemikalieinspektionen, främst för att man ska arbeta
              hårt och motiverat med just riskbegränsning, utfasning och konkreta
              förbud mot kemikalier. Vi anslår också 100 miljoner kronor mer
              än regeringen till så kallad miljötoxikologisk forskning, det
              vill säga hur man ska kunna forska mer om kemikaliers påverkan
              på i synnerhet miljön.
            </seg>
          </u>
          <note n="582614e8">
            Jag avslutar med att yrka bifall till reservation 7 om förbud
            mot bisfenol A.
          </note>
          <note type="speaker" n="f7c43efa">
            Anf. 13 Miljöminister LENA EK (C):
          </note>
          <u who="Q535342" xml:id="i-0070de4f488f025a-0" n="d2aef38d">
            <seg n="f8d8791b">
              Fru talman, ärade ledamöter och ärade åhörare! Att uppnå miljökvalitetsmålet
              Giftfri miljö är en av de viktigaste och mest utmanande uppgifterna
              inom miljöpolitiken. Därför är det viktigt att kemikaliearbetet
              ges en tydlig politisk ram, som regeringen nu har presenterat
              i propositionen På väg mot en giftfri vardag – plattform för kemikaliepolitiken
              .
            </seg>
            <seg n="004d3c0a">
              Det är hög tid att detta görs. Vi har inte haft någon bred kemikaliepolitisk
              proposition beslutad av riksdagen sedan 2001. Under tiden har
              det hänt oerhört mycket i omvärlden. Vi har, som några av talarna
              hittills har nämnt, fått en ny europeisk kemikalielagstiftning,
              som naturligtvis fyller ett stort behov. I Sverige omger vi oss
              inte bara med svenskproducerade produkter, utan vi har också en
              stor import. Ett sätt att se till att den blir bättre kvalitetsmässigt
              är just en harmoniserad, gemensam lagstiftning inom Europa.
            </seg>
            <seg n="9221d445">
              Jag värnar inte bara om de svenska barnen – jag tycker att det
              är lika viktigt att barnen i Bulgarien, Rumänien eller på andra
              ställen också har verksamma regler som skyddar dem i deras vardag.
            </seg>
            <seg n="40188484">
              Fru talman! En sådan här proposition är inte ett verktyg för
              att förbjuda enskilda ämnen. Propositioner på sådana här stora,
              genomgripande områden skrivs kanske vart tionde år. Förbud utfärdas
              kontinuerligt av regeringen och är en verksamhet som pågår ständigt.
              Men anledningen till att vi behöver en plattform och en ny svensk
              kemikaliepolitik är inte bara att vi numera har en harmonisering
              inom EU med de möjligheter och problem som det innebär utan också
              att vi har väldigt mycket ny kunskap. Förr trodde man att enstaka
              högdosexponeringar var farligast. Nu vet vi att långvarig lågdosexponering
              kan vara minst lika farlig.
            </seg>
            <seg n="08d9c6ce">
              Vi har lärt oss mycket under de gångna åren om cocktaileffekter.
              Kunskapen om hur olika kemikalier och läkemedel med hormonstörande
              effekter påverkar ekosystemen och därmed människan är också något
              som vi har fått de senaste åren.
            </seg>
            <seg n="a0b597f9">
              Regeringens satsning på handlingsplanen för en giftfri vardag
              2011–2014 med särskilt fokus på barn är en viktig del av strategin
              för att nå miljökvalitetsmålet Giftfri miljö. Vi har under det
              senaste året ändrat arbetssätt när det gäller våra miljömål. Vi
              har reformerat genom att göra dem mindre fluffiga och genom att
              lägga till etappmål. Vi har åtta etappmål på kemikaliesidan numera.
            </seg>
            <seg n="e337dbfb">
              Vi lyfter in dessa etappmål i propositioner, på det sätt som
              vi har gjort med kemikaliemålet i den här kemikaliepropositionen.
              Vi ställer större krav på myndigheter med årliga rapporteringar.
              Vi tillsätter en miljömålssamordnare, och vi jobbar tydligare,
              tidigare och tuffare med EU-nivån.
            </seg>
            <seg n="8b4aae98">
              Ambitionsnivån stärks alltså, och i årets budgetproposition beslutade
              vi om ytterligare resurser för en fortsatt satsning på handlingsplanen.
              Totalt anslås över 200 miljoner kronor de kommande åren för handlingsplanen
              för en giftfri vardag. Det ska möjliggöra för Kemikalieinspektionen
              att hitta det underlag vi behöver för att eventuellt fatta beslut
              om svenska förbud och också kunna se till att vi för in ämnen
              på kandidatlistan till Reach för att så småningom få harmoniserade
              förbud i hela EU. Det arbetet är långsiktigt och oerhört viktigt.
            </seg>
            <seg n="7e70c351">
              Propositionen omfattar en strategi som består av de åtta etappmål
              om farliga ämnen som är beslutade och vilka insatser som krävs
              på vägen mot en giftfri vardag. Vi vill lägga särskild vikt vid
              att minska riskerna för barn, som är mest utsatta när det gäller
              exponering för farliga kemikalier. Det handlar både om beteende
              och om att barn i förhållande till kroppsvikt omsätter snabbare
              än vuxna. Åtgärder som skyddar våra barn skyddar dessutom också
              livskvaliteten för alla oss andra.
            </seg>
            <seg n="c8443e2c">
              Fru talman! Vi vet väldigt mycket om kemikalier i Sverige. Det
              finns omfattande forskning, kunniga expertmyndigheter och ett
              utbrett intresse av att arbeta med farliga ämnen i civilsamhället
              och bland allmänheten. Det är engagemang som detta som gör att
              Sverige kunnat arbeta så framgångsrikt på global nivå. Kvicksilverfrågan
              är kanske det bästa exemplet, där Sveriges mångåriga arbete resulterade
              i att världen förra året i japanska Minamata, symboliskt nog,
              antog en global konvention för att fasa ut kvicksilveranvändningen.
            </seg>
            <seg n="0bf5f3bf">
              I propositionen föreslår vi också en bred, innehållsrik strategi
              för att sträva mot en giftfri vardag. Hit hör förslagen om en
              kadmiumstrategi och om att en handlingsplan för perfluorerade
              ämnen bör tas fram på EU-nivå. Vi vill också att EU-regler utvecklas
              för farliga ämnen i textilier. Det är ett område där det finns
              väldigt lite regler i dag.
            </seg>
            <seg n="f87b5cad">
              Vi vill undersöka om det behövs nationella begränsningar för
              farliga ämnen i byggprodukter. Det kan exempelvis röra sig om
              kemiska ämnen som kan avges till inomhusluften eller ämnen vars
              farliga egenskaper utgör ett problem vid återvinning och avfallshantering.
              Tillämpningen av substitutionsprincipen behöver stärkas, det vill
              säga att farligare ämnen ska fasas ut till förmån för mindre farliga.
              Där behöver vi få i gång ett kontinuerligt arbete.
            </seg>
            <seg n="cf3d41b6">
              Hormonstörande ämnen är en stor utmaning. Allt fler undersökningar
              pekar på att våra barn och barnbarn samt djurlivet utsätts för
              allvarliga risker. Det är över 20 år sedan forskarna upptäckte
              att ämnen i vår omgivning, till exempel ftalater och PCB, kan
              påverka både hormonbalans och fortplantningsmöjligheter hos människor
              och djur. Det krävs handling såväl nationellt som inom EU och
              internationellt, och vi kommer att fortsätta driva på aktivt för
              att få en bättre situation när det gäller hormonstörande ämnen.
            </seg>
            <seg n="edfe33c7">
              Ett exempel på det är att kommissionen inte har levererat de
              vetenskapliga kriterier som vi har kommit överens om och som skulle
              ha lämnats i december. Det innebär att vi inte kommer vidare med
              arbetet när det gäller biocider eller kandidatämnen till EU:s
              kemikaliereglering, Reach. Då har jag sagt att om man inte levererar
              inom två månader, som är den stadgade gränsen, kommer Sverige
              att stämma kommissionen vid EU-domstolen, just för att visa att
              det är viktigt inte bara att vi gör saker i medlemsländerna nationellt
              utan att ett tungt ansvar också vilar på EU-kommissionen.
            </seg>
            <seg n="1ead0525">
              För att effektivisera kemikaliekontrollen ytterligare behöver
              vi i större utsträckning jobba med grupper av ämnen och göra riskbedömningar
              och prövningar av grupper av ämnen med liknande egenskaper, struktur
              eller användningsområde, i stället för att ta ett ämne i taget.
              På så sätt kan vi mer effektivt få till en utfasning av exempelvis
              bromerade flamskyddsmedel.
            </seg>
            <seg n="555b7864">
              Fru talman! Vad gäller läkemedelssubstanser i miljön vill vi
              att testkraven för nya läkemedel skärps och att de miljöriskbedömningar
              som görs i samband med ansökningar om godkännande av mediciner
              förbättras. Vi menar också att det bör vara möjligt att, om mycket
              allvarlig påverkan på miljön kan befaras, faktiskt kunna neka
              godkännande.
            </seg>
            <seg n="63b25e35">
              Fru talman! Kemikaliepropositionen betonar vikten av utvecklad
              forskning vad gäller barns känslighet för kemikalier, risker med
              hormonstörare samt kombinationseffekter. Vi betonar vikten av
              att stimulera näringslivets arbete med innovation och produktutveckling
              på kemikalieområdet, inklusive grön kemi. Jag har själv besökt
              klustret av företag som arbetar med hållbar kemi i Stenungsund,
              och jag har sett hur fort utvecklingen gått, inte minst vad gäller
              tillväxt av nya jobb. Här finns alltså också möjligheter för jobb
              och konkurrenskraft.
            </seg>
            <seg n="e0c6d125">
              Ärade åhörare! Som propositionen, Plattform för kemikaliepolitiken
              , visar är mycket av arbetet igångsatt och mycket kommer att ske.
              Men det är en god bit kvar innan vi på allvar kan säga att svenskarnas
              vardag gjorts fri från gifter. Man kan ju tycka att det är komplext,
              och det stämmer förstås. Men på ett sätt är det också väldigt
              enkelt: Vi konsumenter ska vara trygga med att de produkter vi
              köper till våra barn och oss själva, liksom maten vi äter och
              de kläder vi har på oss, inte är skadliga för oss eller vår miljö.
              Den visionen ska vi nå, och det är det som den här propositionen
              tar sikte på.
            </seg>
          </u>
          <note type="speaker" n="023aa894">
            Anf. 14 MATILDA ERNKRANS (S) replik:
          </note>
          <u who="Q3373058" xml:id="i-a5f54bbe526920b0-1" n="59486e9f">
            <seg n="cf6d1f6e">
              Fru talman! Två av 16 miljömål beräknade man nå när den här regeringen
              tillträdde 2006. Åtta år senare är det samma två mål som man fortfarande
              bedömer att man ska nå. 14 av miljömålen nås inte. Ett av dem
              är miljömålet om giftfri miljö. Det skulle vara intressant att
              höra från ministern vad som ligger bakom denna passivitet och
              försening.
            </seg>
            <seg n="27eee998">
              Lena Ek talade häromdagen på kemiföretagens konferens. Då sade
              hon: Självklart ska Sverige kunna gå före med nationella åtgärder
              och hårdare regler. I den här debatten kan man fråga sig om detta
              verkligen är regeringens politik.
            </seg>
            <seg n="99e40caa">
              I propositionen står samma nyckelmening om och om igen. Där klargörs
              det att förbud bara kan medges i undantagsfall, om det inte ger
              effekt för företagens konkurrenskraft och den inre marknaden och
              om det är proportionellt och på icke harmoniserade områden.
            </seg>
            <seg n="dae49b5e">
              Det här är komplicerad materia för dem som lyssnar, men jag är
              övertygad om att miljöministern förstår precis vad menar.
            </seg>
            <seg n="70b49ce5">
              Denna nyckelmening utesluter ju allt. Jag förstår att detta är
              resultatet av en kompromiss med Moderaterna. Men var det då sant,
              det som miljöminister Lena Ek sade häromdagen hos kemiföretagen?
            </seg>
          </u>
          <note type="speaker" n="99b3661f">
            Anf. 15 Miljöminister LENA EK (C) replik:
          </note>
          <u who="Q535342" xml:id="i-0070de4f488f025a-1" n="d2aef38d">
            <seg n="6ce50ba6">
              Fru talman! Jag blir lite förvånad över att Matilda Ernkrans
              frågar om just den här nyckelmeningen. Det är ju precis det som
              EU:s reglering handlar om. Det är precis vad som krävs för att
              vi ska kunna ha nationella förbud. Det är precis därför som Danmark
              och Frankrike har fått backning på sina generellt hållna förslag
              när det gäller bisfenoler, medan vi tror att vi kan gå fram med
              vårt avgränsade och tydligt motiverade förbud mot bisfenol i barnmatsburkslock.
              Vi satsar nu på att fortsätta med förbud mot bisfenol A i relining
              av vattenledningsrör. Detta är en beskrivning av vad som krävs
              för att man ska kunna gå före. Det är de regler som styr EU:s
              inre marknad. Sedan vill man kanske förändra dem, men det är en
              helt annan debatt.
            </seg>
            <seg n="36c23e2c">
              Det är klart att vi ska kunna gå före och ha hårdare regler i
              Sverige. Vi har också bevisat att man kan ha hårdare regler och
              visat hur man gör för att få dem godkända. Just med tanke på strategin
              om en giftfri vardag med särskilt fokus på barn har vi valt att
              titta på bisfenol A, där vi har ett underlag som är väl motiverat.
              Ändå måste vi ta en tuff debatt med EU:s livsmedelsmyndighet för
              att få detta godkänt. Det är så harmoniseringsreglerna ser ut.
            </seg>
            <seg n="e8195062">
              Jag hävdar ändå att det är bättre att ha harmoniseringsregler
              än att inte ha det och tvingas kolla allting, också importerade
              varor.
            </seg>
            <seg n="a7103edc">
              Jag är bekymrad över att vi inte når miljömålen enligt prognosen.
              Det blir alltså business as usual om vi fortsätter och inte gör
              någonting. Det är därför som vi under senare tid har avlämnat
              tre propositioner om kemikalier, om biologisk mångfald och om
              planering av marina havsmiljöer just för att nå miljömålen till
              2020.
            </seg>
          </u>
          <note type="speaker" n="06336231">
            Anf. 16 MATILDA ERNKRANS (S) replik:
          </note>
          <u who="Q3373058" xml:id="i-a5f54bbe526920b0-2" n="59486e9f">
            <seg n="523ddfc4">
              Fru talman! Du svarade inte riktigt på min fråga, Lena Ek, om
              det verkligen var sant, det som du sade för några dagar sedan
              på kemiföretagens konferens. Du svarade inte heller på frågan
              vad det är som ligger bakom passiviteten och förseningen med tanke
              på att det för nästan åtta år sedan var samma två miljömål som
              man beräknade att nå som nu, åtta år senare. Vad är det som har
              gjort att den här regeringen har tagit nästan åtta år på sig att
              leverera någon typ av förslag till hur man skulle kunna tänka
              sig att nå miljömålet Giftfri miljö?
            </seg>
            <seg n="66c8a75f">
              Hur kommer det sig att regeringen i sin egen proposition talar
              emot sig själv och säger att det här är regeringens strategi för
              att nå miljömålet, samtidigt som man i långa avsnitt räknar upp
              område efter område där det fortfarande saknas aktiv politik för
              att nå miljömålet?
            </seg>
            <seg n="7d7497ab">
              Jag vill avsluta med en fråga som handlar om en del som får symbolisera
              hur viktigt det är med aktiva åtgärder som gör skillnad i människors
              vardag, om man nu ska föra Sverige mot en mer giftfri miljö och
              kunna skapa jobb och bygga välfärd kring en hållbar kemi.
            </seg>
            <seg n="60230877">
              Det handlar om bisfenol A. Lena Ek har ju tillsammans med sin
              centerkollega Roger Tiefensee bland annat i en debattartikel i
              Svenska Dagbladet förordat ett nationellt förbud mot bisfenol
              A. Hur ser du då på att det troligen i riksdagen finns en majoritet
              för ett sådant förslag? Men er – om jag får säga det – dåliga
              kompromiss med Moderaterna stoppar ett sådant förslag.
            </seg>
          </u>
          <note type="speaker" n="227998de">
            Anf. 17 Miljöminister LENA EK (C) replik:
          </note>
          <u who="Q535342" xml:id="i-0070de4f488f025a-2" n="d2aef38d">
            <seg n="21257909">
              Fru talman! De 16 svenska miljömålen fastställdes av Anna Lindh.
              Jag har stor respekt för hennes arbete. Men målen formulerades
              på ett så fluffigt sätt att det har varit oerhört svårt att konkretisera
              arbetet. Det är bakgrunden till att vi har förbättrat målen genom
              att sätta upp etappmål, samla ihop åtgärder och strategier i inriktningspropositionen,
              precis som den proposition som vi debatterar här i dag om en ny
              svensk kemikaliepolitik.
            </seg>
            <seg n="86879d36">
              Vi har skärpt reglerna för de 25 sektorsmyndigheter som jobbar
              med det här. Vi har blivit tuffare och tydligare när det gäller
              EU-nivån och den europeiska kemikalieregleringen, för den behöver
              reformeras. Vi har också tillsatt en nationell samordnare som
              ska jobba med de här frågorna och näringslivet.
            </seg>
            <seg n="aceb91a6">
              Jag tror att det förändrade arbetssättet när vi omarbetar de
              mer fluffiga miljömålen till mer action ska leda till ett förbättrat
              arbete och bättre resultat. Annars får vi justera igen. Men jag
              tror att det här fungerar mycket bättre.
            </seg>
            <seg n="a2737b8e">
              Med den här propositionen inför vi en helt ny svensk kemikaliepolitik.
              Vi anslår medel för detta till Kemikalieinspektionen, och vi ser
              till att hela kedjan hänger ihop från forskning och vetenskap
              hela vägen fram till förbud eller ändrad användning i Sverige
              och på EU-nivå.
            </seg>
            <seg n="980d63bf">
              Om oppositionen ska vara trovärdig måste ni ju förhandla ihop
              er när det gäller treårsbudget och åtgärder där ni är överens.
              Här finns en mängd bra förslag från olika partier, men ni har
              egna reservationer och olika motioner, och det som ni visar upp
              är inte en enad fasad. Jag vet inte hur många olika förslag som
              ni inte har diskuterat med varandra.
            </seg>
            <seg n="30e7314e">
              Vi är ense om det vi gör, och det kommer att ge resultat.
            </seg>
          </u>
          <note type="speaker" n="6f540747">
            Anf. 18 HELENA LEANDER (MP) replik:
          </note>
          <u who="Q4961406" xml:id="i-976d821b07f4ed0b-1" n="5947491d">
            <seg n="a90ee5a9">
              Fru talman! Precis som Matilda Ernkrans stör jag mig på att Centerpartiet
              säger en sak och gör en annan.
            </seg>
            <seg n="633e59bf">
              Strax före jul var Lena Eks partiledare Annie Lööf intervjuad
              i Svenska Dagbladet, där hon talade varmt om vikten av att Sverige
              ska kunna gå före och ha egna förbud mot farliga kemikalier. Som
              exempel tog hon upp att bisfenol A helt borde fasas ut. Ftalater
              borde vara förbjudna, inte bara i leksaker utan också i barnkläder.
              Parabener i specifikt solkrämer skulle också tas bort. Och det
              låter ju bra.
            </seg>
            <seg n="a0823984">
              Men problemet är att bara någon vecka innan hade miljöministern
              lagt fram propositionen som nu ligger på riksdagens bord och där
              de här sakerna inte finns med alls. Propositionen innehåller en
              inriktning om att man ska jobba i EU och i övrigt göra kartläggningar
              av användningen i Sverige.
            </seg>
            <seg n="4af59f6c">
              Det är ju ett val som man kan göra. Det kan tyckas att det är
              svårt att ta striden med EU. Jag inser att det inte är helt lätt
              att få igenom dessa förbud. Det är inte så att den här regeringen
              inte har tagit strider med EU tidigare. Man har tagit en tuff
              strid när det gäller till exempel att få jaga varg i Sverige.
              Det är kanske så att regeringen redan har gjort bedömningen att
              det är större risk att barnen blir uppätna av vargar än att de
              skadas av kemikalier. Men då får man ju säga det.
            </seg>
            <seg n="79e30d99">
              Det som stör mig så mycket är när man går ut och lovar alla att
              vi i Sverige minsann ska föra en offensiv linje och nationellt
              förbjuda farliga kemikalier, och sedan gör man inte det. Varför
              säger man en sak och gör en annan?
            </seg>
          </u>
          <note type="speaker" n="1c848d8d">
            Anf. 19 Miljöminister LENA EK (C) replik:
          </note>
          <u who="Q535342" xml:id="i-0070de4f488f025a-3" n="d2aef38d">
            <seg n="0124892d">
              Fru talman! Jag måste säga att jag är lite förvånad över delar
              av den här debatten. Jag trodde att det var känt – särskilt bland
              sådana engagerade miljömänniskor som till exempel Helena Leander
              – vilket arbete som krävs för att i en harmoniserad reglering
              inom EU kunna få ett nationellt förbud på plats.
            </seg>
            <seg n="24dc071c">
              Det vi har gjort är att vi har definierat ut bisfenol A i barnmatsburkslock.
              Vi har precis fått in ett material som har tagit sex månader att
              få fram och som handlar om bisfenoler i epoxiprodukter i vattenledningsrör.
              Det är ett material som har tagits fram gemensamt av Livsmedelsverket,
              Boverket och Kemikalieinspektionen, och det här tar tid.
            </seg>
            <seg n="f591c947">
              Jag är väldigt glad att ledande företrädare för Centerpartiet
              har ambitionen att vi ska fasa ut bisfenol A totalt, alla bisfenoler,
              ftalater, parabener och andra hormonstörande, giftiga eller cancerframkallande
              produkter. Men man måste vara medveten om att det tar tid. Det
              är precis därför som Kemikalieinspektionen har detta uppdrag,
              och genom denna proposition har vi också det arbetssätt som behövs
              för att kunna gå vidare med dessa frågor nationellt och inom EU.
            </seg>
            <seg n="c703c348">
              För en otålig människa är det ibland frustrerande att det tar
              sådan tid och att det krävs så mycket underlag, men det är de
              regler som gäller. Trots allt vill jag hävda, i motsats till Sverigedemokraterna,
              att Reach gör mer nytta än skada och att vi behöver den regleringen.
              Sedan ska den förbättras, men det innebär också att det tar tid
              – tre till fem år – att få saker på plats.
            </seg>
          </u>
          <note type="speaker" n="7609bbaa">
            Anf. 20 HELENA LEANDER (MP) replik:
          </note>
          <u who="Q4961406" xml:id="i-976d821b07f4ed0b-2" n="5947491d">
            <seg n="096fdd73">
              Fru talman! Ska jag tolka det som att miljöministern tycker att
              det är förvånande att hennes egen partiledare går ut och kräver
              nationella förbud och att vi inte har bättre koll? Det är bra
              när Centerpartiet gör det, men det är dåligt när oppositionen
              gör det.
            </seg>
            <seg n="07f1196f">
              Jag får inte ihop det. Antingen tycker man att vi ska kunna driva
              nationella förbud i Sverige, och då gör man det. Eller också tycker
              man inte det, och då säger man inte heller det.
            </seg>
            <seg n="4b871c8a">
              Min bild är att det förvisso är svårt. Det krävs ett enträget
              arbete att ta den striden med kommissionen. Det är jag fullt medveten
              om. Men det är lite grann en fråga om vilka strider man väljer
              att ta.
            </seg>
            <seg n="421c6ea0">
              Vi har från Miljöpartiets sida inte känt ett trängande behov
              av att ta strid om att luckra upp EU:s art- och habitatdirektiv
              för att vi ska kunna jaga vår hotade vargstam i Sverige. Vi kan
              spara det krutet och i stället lägga det på att skydda våra barn
              och förbjuda farliga kemikalier.
            </seg>
            <seg n="441fa8da">
              Hur skulle det vara om Centerpartiet gjorde en liknande prioritering?
            </seg>
          </u>
          <note type="speaker" n="a9764624">
            Anf. 21 Miljöminister LENA EK (C) replik:
          </note>
          <u who="Q535342" xml:id="i-0070de4f488f025a-4" n="d2aef38d">
            <seg n="d1d0ab40">
              Fru talman! Jag kan bara påminna om att jag för tre veckor sedan
              skickade brev till kommissionen och sade att vi kräver att de
              levererar när det gäller vetenskapliga kriterier för hormonstörande
              kemikalier – precis de ämnen som vi diskuterar i denna debatt
              – för annars kommer Sverige att stämma EU-kommissionen vid EU-domstolen.
            </seg>
          </u>
          <note type="speaker" n="8515c3e1">
            Anf. 22 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-1" n="d1316da1">
            <seg n="824b6101">
              Fru talman! Det är intressant att miljöministern talar om att
              stämma EU, för under de drygt sju år som den borgerliga regeringen
              har varit vid makten har man inte tagit rättslig strid mot EU
              en enda gång. Jag tycker att det är synd, för det finns ganska
              många skäl att ta rättslig strid mot EU, alltså att gå ända till
              EU:s domstol för att hävda till exempel miljöhänsynen.
            </seg>
            <seg n="70ccba52">
              Jag tänker till exempel på det bromerade flamskyddsmedlet deka-BDE,
              som vi hade förbud mot tidigare. Det är helt klart ett väldigt
              miljöskadligt ämne. Regeringen upphävde det förbudet 2008 i stället
              för att ta strid mot EU.
            </seg>
            <seg n="8fd59094">
              Jag tänker på azofärgämnena, som främst hos små barn kan framkalla
              akuta allergireaktioner, förvärra barns astma, ge dem nässelfeber,
              eksem, utslag och så vidare. Vi hade tidigare förbud mot de helt
              onödiga azofärgämnena, som främst finns i godis och läsk. Men
              regeringen har inte tagit strid.
            </seg>
            <seg n="a83f800d">
              Jag vill påminna om att tidigare regeringar har tagit rättslig
              strid mot EU vid upprepade tillfällen.
            </seg>
            <seg n="096267ff">
              Parakvat, ett bekämpningsmedel i jordbruket, hade vi tidigare
              förbud mot. EU sade att vi måste släppa det förbudet. Vi i Sverige
              drog EU inför EU:s egen domstol år 2004, och vi vann år 2007.
              Nu finns det förbud mot parakvat i hela EU. Vi driver också på
              global nivå att det ska stoppas helt och hållet.
            </seg>
            <seg n="cd227386">
              Du är till och med jurist, Lena Ek, såvitt jag vet. Varför är
              ni så passiva i fråga om att stå upp för miljön? Varför tar ni
              inte rättslig strid mot EU oftare? Ni har aldrig gjort det hittills.
            </seg>
          </u>
          <note type="speaker" n="001cf600">
            Anf. 23 Miljöminister LENA EK (C) replik:
          </note>
          <u who="Q535342" xml:id="i-0070de4f488f025a-5" n="d2aef38d">
            <seg n="7b83914d">
              Fru talman! Det är en väldigt intressant uppräkning som Jens
              Holm gör av olika ämnen och exempel där Sverige har tvingats dra
              tillbaka nationella förbud. Det är precis där Danmark och Frankrike
              står i dag, mitt i den debatten, när det gäller bisfenoler.
            </seg>
            <seg n="4773cddb">
              Det visar på vikten av att man har ett oerhört gediget underlag,
              baserat på just den formulering som Matilda Ernkrans tog upp i
              sitt inlägg tidigare, för att vi i den harmoniserade EU-världen
              ska kunna gå före nationellt.
            </seg>
            <seg n="fc8b35e0">
              För att få dessa underlag krävs det ett förändrat arbetssätt,
              och det är precis den plattformen som en ny svensk kemikaliepolitik
              ska ge. Jag är väldigt glad att den nu kommer på plats, för den
              kommer att göra att vi har större möjlighet att arbeta med dessa
              frågor när vi har mer gedigna och genomarbetade svenska underlag.
            </seg>
            <seg n="f9966dab">
              Vi behöver mer än enskilda engagerade forskare, som vi har många
              på olika ämnesområden. Vi behöver ha en gedigen vetenskaplig dokumentation
              från en majoritet av en stor grupp forskare. Vi behöver ha en
              mängd andra saker på plats innan vi kan gå vidare med dessa frågor.
            </seg>
            <seg n="065ccb32">
              När det gäller stämningar mot EU-kommissionen är det ingenting
              man gör lättvindigt. Det är en stor, svår och dyr process som
              kommer att kräva oerhört mycket. Men det krävs kanske en centerpartist
              som miljöminister för att man ska göra det.
            </seg>
          </u>
          <note type="speaker" n="5cdff8ea">
            Anf. 24 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-2" n="d1316da1">
            <seg n="f18b20c7">
              Fru talman! Det har vi tyvärr inte sett prov på hittills, Lena
              Ek. Under de drygt sju år som ni har varit vid makten har ni inte
              stämt EU en enda gång – inte av miljöskäl, inte när EU kränker
              vår arbetsrätt eller på några andra områden.
            </seg>
            <seg n="5f1b62ab">
              Nu diskuterar vi miljö, och jag tog upp två konkreta exempel.
            </seg>
            <seg n="0b213644">
              Vi hade tidigare förbud mot deka-BDE, ett bromerat flamskyddsmedel,
              och EU säger att vi måste häva det förbudet. Där borde Sverige
              ta strid. Det finns redan ett gediget underlag. Om det inte finns
              tillräckligt underlag är det upp till regeringen att ta fram det
              underlaget när man tar strid.
            </seg>
            <seg n="e9ae0867">
              Jag pratade om azofärgämnena, som främst drabbar barn och människor
              med allergier, astma och så vidare. Varför tar ni inte strid där,
              Lena Ek?
            </seg>
            <seg n="9237bafd">
              Tidigare regeringar har, som jag sade, tagit strid och vunnit
              mot EU. Jag tänker främst på parakvat, bekämpningsmedlet i jordbruket,
              men det finns också andra exempel. Jag hoppas att jag får ett
              tydligare svar om det.
            </seg>
            <seg n="6da5b716">
              Jag skulle också vilja ställa en annan fråga till dig, Lena Ek.
              På s. 33 och 34 i strategin pratar ni om Miljöstyrningsrådet och
              den offentliga upphandlingen, och ni säger att Kemikalieinspektionen
              har gett Miljöstyrningsrådet i uppdrag att hjälpa kommuner att
              upphandla giftfria produkter till förskolan.
            </seg>
            <seg n="d0fc6e2b">
              Då vill jag bara upplysa dig om att Miljöstyrningsrådet måste
              avbryta detta uppdrag i förtid därför att ni lägger ned Miljöstyrningsrådet
              och drar in alla dess pengar.
            </seg>
            <seg n="32560591">
              Jag vill fråga miljöministern: Hur ska detta uppdrag som Kemikalieinspektionen
              har lagt på Miljöstyrningsrådet kunna verkställas? Hur ska vi
              kunna ha en hållbar offentlig upphandling när ni lägger ned Miljöstyrningsrådet?
              Alla kommunpolitiker och landstingspolitiker gillar detta rådgivningsorgan,
              och så gott som alla av dem använder det för att få en mer hållbar
              upphandling.
            </seg>
          </u>
          <note type="speaker" n="60cb049b">
            Anf. 25 Miljöminister LENA EK (C) replik:
          </note>
          <u who="Q535342" xml:id="i-0070de4f488f025a-6" n="d2aef38d">
            <seg n="2689117e">
              Fru talman! Hela Jens Holms anförande går ut på att efterlysa
              det arbetssätt som vi nu äntligen presenterar i denna proposition.
              Jag hoppas att Jens Holm tycker att det är bra att vi gör det.
              Sedan finns det enskildheter där vi kanske inte är överens. Med
              denna genomgång, denna gedigna dokumentation och det förberedelsearbete
              som behövs sätter vi nu precis det arbetssättet på plats.
            </seg>
            <seg n="e9c17f84">
              När det gäller offentlig upphandling har regeringen sammanfört
              upphandlingsfrågor som har funnits med uppdrag i åtminstone tre
              olika myndigheter och med biuppdrag i en stor mängd myndigheter
              till ett ställe, nämligen en enhet på Konkurrensverket. Till det
              läggs extra medel.
            </seg>
            <seg n="45a5038f">
              Många av dem som arbetar på Miljöstyrningsrådet är redan i gång
              och förbereder sitt nya arbete i denna enhet, och bland dem finns
              många ledande personer. Jag hoppas att samtliga följer med över,
              för jag uppskattar verkligen den kompetens och det engagemang
              som de har visat. Men vi behöver få in upphandlingsfrågorna i
              ett större sammanhang i Regeringskansliet, och det får vi nu.
            </seg>
            <seg n="1128aaef">
              Giftfri förskola – leka, äta, sova , den mycket viktiga strategin
              för barns miljöer och förskolemiljöer som har beställts och som
              kommer att hjälpa lokala och kommunala upphandlare väldigt mycket,
              kommer att presenteras under året. Arbetet fortsätter så fort
              utredarna är på plats vid sina nya skrivbord. Strategin kommer
              alltså att presenteras under det här året, precis som planerat,
              för att kunna hjälpa lokala kommunala upphandlare med den mycket
              viktiga uppgiften att hjälpa till att skapa en giftfri vardag
              med fokus främst på våra barn.
            </seg>
          </u>
          <note type="speaker" n="33d3df35">
            Anf. 26 LINDA WEMMERT (M):
          </note>
          <u who="Q4936650" xml:id="i-4c055de151c469e8-0" n="bbb05c55">
            <seg n="82c5ce0a">
              Fru talman! Vi debatterar här i dag, som bekant vid det här laget,
              betänkande MJU13 På väg mot en giftfri vardag . Jag vill börja
              med att yrka bifall till utskottets förslag i dess helhet och
              avslag på samtliga reservationer.
            </seg>
            <seg n="b78e195f">
              Det gläder mig oerhört att stå här i dag och debattera denna
              proposition, och än mer kommer det att glädja mig när vi i eftermiddag
              förhoppningsvis beslutar om densamma. Det var länge min standardfråga
              på departementet: Hur går det med proppen – när kommer den?
            </seg>
            <seg n="8cd97736">
              Varför har jag tjatat? Varför tycker jag att det som händer i
              dag är så viktigt? Varför är jag glad? Det enkla svaret är: för
              att vi diskuterar frågan, för att vi i Sveriges riksdag lyfter
              och diskuterar kemikalier och giftfri miljö här i kammaren.
            </seg>
            <seg n="73fcf1a4">
              Det lite längre svaret är: för att jag anser att det är en viktig
              fråga. Den är viktig för våra barn, för vår miljö, för alla konsumenter,
              för alla våra företag – för alla människor på detta klot, för
              att förkorta listan.
            </seg>
            <seg n="47861235">
              Kemikalier är överallt, och allt är kemi. Det är livsnödvändigt
              och en framtidsbransch. Men det är också långlivade, hormonstörande
              och bioackumulerande gifter. Vi är alla beroende av kemikalier
              och det kemiindustrin producerar, men vi kan också bli långsamt
              förgiftade över generationer om det vill sig illa.
            </seg>
            <seg n="04335e37">
              Liksom alla andra föräldrar vill jag skydda mina barn mot allt
              ont. Där ingår såklart onödigt utsättande för farliga kemikalier.
              Jag har gjort de val jag kunnat för att minimera denna risk. Men
              samtidigt vill jag ge dem alla förutsättningar till ett gott och
              friskt liv, och jag är tacksam för de kemikalier som bidrar till
              det. Jag var tacksam för två veckor sedan, när min lille son på
              fem månader kämpade för sitt liv mot RS-virus och lunginflammation.
            </seg>
            <seg n="265ab3c1">
              När det inte går att få stabilitet i syresättningen och den dippar
              under 70 procent under flera timmar trots att han får 100 procent
              syrgas med 10 liters tryck rakt in i näsan. När man som förälder
              ser paniken i sitt barns ögon för att han inte får luft. När man
              vaknar mitt i natten av att larmet går och rusar dit, och det
              ser ut som om han redan har lämnat en. När hans hud är blekt gulgrön,
              vaxaktig och alldeles iskall. Då är jag för evigt tacksam för
              allt som kemi, kemister och kemikalier har gjort för att jag ska
              få åka hem och pussa min son igen. Då är jag tacksam för alla
              plastslangar, för all elektronik och för alla läkemedel.
            </seg>
            <seg n="d270874f">
              Betänkandet handlar om vägen mot en giftfri vardag och om allt
              det onda med kemikalier. Men jag vill påminna oss alla om att
              även skänka en tanke åt allt det goda med kemikalier, giftiga
              eller inte. De underlättar vår vardag, de kan hjälpa oss att leva
              mer hållbart och de räddar liv varje dag. Min sons liv är bara
              ett av dem.
            </seg>
            <seg n="90533db2">
              Fru talman! Under mandatperioden har jag besökt, samtalat med
              och lyssnat på otaliga företag, myndigheter, miljöorganisationer,
              forskare och universitet i denna fråga. Jag har bett dem berätta
              för mig hur de jobbar med kemikaliefrågan och vad de anser behöver
              beaktas. Utifrån detta har jag fått fyra hjärtefrågor som jag
              lyfter fram så fort jag får möjlighet, när någon lyssnar och även,
              om jag ska vara ärlig, när någon inte lyssnar. Det lönar sig att
              tjata!
            </seg>
            <seg n="a572fd07">
              Därför vill jag såklart lyfta fram dem även här i dag. För det
              första handlar det om tillsyn och marknadskontroll, för det andra
              om det globala perspektivet, för det tredje om information och
              slutligen om upphandling.
            </seg>
            <seg n="0a9fb22c">
              Många är ivriga att skynda på den nationella lagstiftningen och
              visa sitt engagemang genom att tävla i att dra särlagstiftningen
              längst.
            </seg>
            <seg n="1748ad40">
              Jag vill att vi alla stannar upp och tar in följande fakta: Över
              10 procent av Kemikalieinspektionens tillsynskontroller visar
              att dagens lagstiftning inte följs. Främst är det brister hos
              leksaker, som våra älskade barn leker med varje dag. Borde vi
              inte säkerställa att dagens lagstiftning följs innan vi springer
              vidare?
            </seg>
            <seg n="c3829a7a">
              En del tänker nu att det ena inte utesluter det andra. Jag vill
              då fråga er varför inte mer görs för att säkerställa att alla
              produkter i dag är lagliga.
            </seg>
            <seg n="8cb3c079">
              Enligt de kommuner och myndigheter som jag har pratat med handlar
              det om resurser. De behöver mer resurser för att kunna utbilda
              personal och för att kunna utföra tillsyn och marknadskontroller.
              Ska vi då fördela resurserna på ännu fler områden, eller var ska
              vi ta de resurserna ifrån?
            </seg>
            <seg n="b10574c3">
              För mig är detta en hjärtefråga av två anledningar. Den främsta
              är att när vi lagstiftar något tar konsumenterna för givet att
              det faktiskt är så, det vill säga de litar på att allt de köper
              i Sverige är lagligt och säkert. Det är därför vår förbaskade
              skyldighet att följa upp och utföra tillsyn för deras skull.
            </seg>
            <seg n="ac967540">
              Dessutom behöver vi utföra tillsyn så att vi inte gynnar de företag
              som medvetet eller omedvetet bryter mot lagen och kan sälja billigare
              varor. Tvärtom ska vi visa alla seriösa företag att vi uppskattar
              att de tar sitt ansvar. Sund konkurrens råder enbart när de som
              missköter sig straffas.
            </seg>
            <seg n="97c0482e">
              Fru talman! I många hänseenden talar jag mig varm för att beslut
              ska tas så nära individen som möjligt. Men när det gäller kemikalier
              anser jag att det omvända ska gälla, det vill säga jag vill att
              alla beslut och all lagstiftning helst ska ske på global nivå
              men i andra hand och mer realistiskt på EU-nivå följt av nationell
              nivå.
            </seg>
            <seg n="e82a39c6">
              Varför? Det tar ju så lång tid och blir så urvattnat. Det blir
              inget av det, tänker ni och suckar. Visst, allt det stämmer för
              det mesta. Men betänk detta: Sverige är en liten plätt på ytan
              av jordklotet. De flesta vet inte ens skillnaden mellan Sverige
              och Schweiz. De tror att det vandrar isbjörnar på våra gator och
              tycker att vi låter som kocken i Mupparna . Men våra företag lever
              på en global marknad, och det gör även våra konsumenter!
            </seg>
            <seg n="76675403">
              Vi handlar mer och mer via internet, och vi reser över hela jordklotet.
              Vi förväntar oss att alla produkter ska vara säkra vare sig vi
              har handlat dem i Malmö, på Ebay eller på semesterresan i Thailand.
            </seg>
            <seg n="6f5bc5ca">
              Dessutom är det en anständighetsfråga, inte minst ur arbetsmiljösynpunkt.
              Hur många gånger ska vi se hur textilarbetarna i Bangladesh och
              Indonesien vadar runt i kemikaliebad innan vi slår nävarna i bordet
              och kräver globala förbud?
            </seg>
            <seg n="0d36edc2">
              Fru talman! Information är makt. Den som sitter inne med information
              kan agera och reagera. Men de allra flesta saknar information
              och kunskap om kemikalier och deras effekter.
            </seg>
            <seg n="4ba4bd86">
              För många företag är det stora problemet inte vad de ska substituera
              bisfenol med utan att ta reda på om de har bisfenol i sina produkter.
              Det är endast ett fåtal av våra företag som är stora nog att ha
              egna kemikalieexperter och laboratorier, som har råd att ha denna
              expertis inom företaget. Därför behövs det ett kunskapscentrum
              som kan hjälpa dessa småföretag. De vill inget hellre än att göra
              rätt; de vet bara inte hur.
            </seg>
            <seg n="fc18adf7">
              Om vi ska vara ärliga är det inte ens många av våra experter
              som vet vad som är rätt. Som jag hörde någon från Karolinska Institutet
              säga nyligen: Vi pratar om våra farliga kemikalier som om vi vet
              vilka de är – när vi fortfarande försöker ta reda på vilka de
              är.
            </seg>
            <seg n="5bfadd1c">
              Till dess behövs inte mer information, för information finns
              i mängder i alla olika databaser och säkerhetsdatablad. Men informationen
              behöver brytas ned och användas på ett bättre sätt så att alla
              våra företag kan göra medvetna val för att kunna jobba mot en
              giftfri vardag, för att kunna göra rätt.
            </seg>
            <seg n="31609931">
              Fru talman! Ett återkommande råd till oss som vill kemikaliesanera
              våra liv är att inte tänka på det som är gjort utan tänka på det
              som vi har framför oss. Nästa gång vi ska köpa en leksak, nästa
              gång vi ska renovera huset eller nästa gång vi ska köpa kläder,
              vad vi ska tänka på då?
            </seg>
            <seg n="260c54f5">
              Detsamma gäller den offentliga världen, bara i mycket större
              skala. Tänk er möjligheterna med den offentliga upphandlingen!
            </seg>
            <seg n="fdf6d9fe">
              Vilken sorts mat vill vi servera våra förskolebarn? Ska deras
              fruktstund bestå av överbesprutade bananer? Vilka leksaker ska
              finnas på förskolan – gamla uttjänta elektronikvaror och bildäck?
              Vad ska barnen sova på när de har ätit bananerna och suttit på
              bildäcket? Vilken dryck ska serveras till alla barn som är mjölkproteinallergiker
              – rismjölk med en massa arsenik?
            </seg>
            <seg n="61876eb1">
              Med vilja och kunskap kan vi inom det offentliga Sverige minska
              exponeringen av farliga kemikalier hos våra barn och medborgare
              i allmänhet. Rätt använt kan detta ge betydligt bättre effekt
              än lagstiftning här i denna kammare.
            </seg>
            <seg n="7019fcb8">
              Fru talman! Avslutningsvis vill jag säga att jag rekommenderar
              alla som vill kemikaliesanera, eller bara lära sig lite mer om
              vad man kan tänka på som konsument, att köpa eller låna en av
              alla de bra böcker som finns ute i handeln om detta.
            </seg>
            <seg n="476d9366">
              Några snabba tips är att alltid tvätta kläder innan de används,
              att köpa ekologiska bananer och att välja miljömärkt, exempelvis
              Svanenmärkt. Men jag vill även be er om att lära er mer om kemi,
              att få era barn och barnbarn att intressera sig för kemi, för
              vi behöver fler kemister. Vi behöver bättre produkter, och vi
              behöver säkrare kemikalier så att vi kan ha starka företag i Sverige,
              så att vi kan bli världsledande inom grön kemi, nå målet om giftfri
              miljö och fortsätta rädda liv.
            </seg>
          </u>
          <note type="speaker" n="e06b9340">
            Anf. 27 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-3" n="d1316da1">
            <seg n="272aa356">
              Fru talman! Det var känslosamt att höra om ditt barn, Linda.
              Jag har själv pratat om kemikalier med anknytning till min familj
              i talarstolen i EU-parlamentet i Strasbourg. Jag berättade där
              om min pappa, som nästan hela sitt liv har jobbat i kemikalieindustrin
              i Sundsvall tills han drabbades av väldigt stora problem på grund
              av det, akut metallförgiftning. Det finns förstås olika sidor
              i det här.
            </seg>
            <seg n="aec6cb79">
              Jag tycker att det är vår uppgift som politiker att verkligen
              se till att farliga kemikalier försvinner från människors liv.
              Det tror jag att du, Linda, håller med om.
            </seg>
            <seg n="a6b082ca">
              Men det finns ganska mycket som skiljer Vänsterpartiets politik
              från Moderaternas. När Linda talar låter det som att alla svenska
              medborgare ska gå både en grundkurs och en fortsättningskurs i
              kemi, att det är individen som i butiken ska välja mellan självlysande
              livsfarliga produkter till halva priset och miljömärkta produkter,
              som antagligen är mycket dyrare.
            </seg>
            <seg n="87bc2471">
              Jag tycker inte att människor ska försättas i en sådan situation,
              utan farliga kemikalier ska bort. Vi ska ålägga industrin att
              ta bort farliga kemikalier och ersätta dem med mindre farliga.
              Det var grundtanken i hela Reachlagstiftningen. Där är jag otroligt
              besviken på er högerpolitiker för att ni inte håller fast vid
              det. Ni törs inte ta strid mot industrin.
            </seg>
            <seg n="188c2363">
              Jag skulle vilja fråga Linda: Vilka förslag lägger Moderaterna
              fram för att Reach, EU:s kemikalielag, verkligen ska kunna fungera
              i praktiken så att vi kan börja fasa ut farliga kemikalier? I
              mitt anförande berättade jag om ett antal konkreta förslag som
              vi i Vänsterpartiet har.
            </seg>
          </u>
          <note type="speaker" n="31fd495c">
            Anf. 28 LINDA WEMMERT (M) replik:
          </note>
          <u who="Q4936650" xml:id="i-4c055de151c469e8-1" n="bbb05c55">
            <seg n="a215a94f">
              Fru talman! Jag tycker inte att det ska vara konsumenten som
              väljer mellan självlysande livsfarliga produkter och miljömärkta
              dyrare produkter. Jag talade mig varm för globala avtal som gör
              att det inte bara är de svenska föräldrarna som ska slippa välja
              mellan självlysande och miljömärkt. Jag tycker att föräldrar i
              hela världen ska kunna känna sig trygga med de varor som de köper
              åt sina barn. Jag tycker att vi ska satsa på den globala nivån
              och på EU-nivån.
            </seg>
            <seg n="6ac43363">
              Jag tycker att alla barn på jordklotet, även om jag älskar mina
              barn över allt annat, är lika mycket värda. Vi behöver se till
              att alla barn kan ha en säker uppväxt och att alla föräldrar –
              du pratade, Jens, om din pappa – ska kunna ha ett jobb att gå
              till utan att riskera sitt liv. I dag finns det textilarbetare
              i Sydostasien som utsätter sig för enorma risker med kemikaliebad
              för att vi ska kunna köpa billiga kläder och andra produkter.
              Det är något som vi inte godkänner ska kunna försiggå i Europa.
            </seg>
            <seg n="841c63ba">
              Jag tycker att det krävs globala avtal, och jag tycker att vi
              ska stå enade och säga att det inte räcker att vi har säkra produkter
              i Sverige. Dessutom tycker jag att vi genom tillsyn och marknadskontroll
              kan trygga att de produkter som finns i Sverige och i Europa är
              säkra.
            </seg>
            <seg n="2840fc86">
              Vi ser hur internethandeln ökar. Med den kommer det även in farliga
              giftiga varor som inte är överensstämmande med den lagstiftning
              som vi har i dag. Vi ser hur andelen illegala och piratkopierade
              bekämpningsmedel ökar. De som utsätts är dels konsumenten som
              äter produkten, dels och framför allt lantbrukaren som använder
              produkten men som inte har en aning om vad den innehåller. Därför
              behöver vi tillsyn, marknadskontroll och globala regelverk.
            </seg>
          </u>
          <note type="speaker" n="4a1e99f6">
            Anf. 29 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-4" n="d1316da1">
            <seg n="c5b46f2b">
              Fru talman! I den strategi som din regering, Linda Wemmert, har
              presenterat finns inte ett enda konkret förslag till förbud mot
              farliga kemikalier, inte ett enda konkret förslag där Sverige
              kan ta rättslig strid mot EU därför att EU har tvingat oss att
              tillåta en massa kemikalier och färgämnen som vi tidigare hade
              förbud mot – inte ett enda konkret förslag.
            </seg>
            <seg n="a1b5eaf8">
              Med er politik blir det tyvärr inte så som du beskriver, Linda.
              Med er politik kommer vi att fortsätta att ha hundratals, kanske
              tusentals, farliga kemikalier kvar på marknaden.
            </seg>
            <seg n="fe14eddb">
              Jag ställde en konkret fråga till dig, Linda, och den var: På
              vilket sätt vill Moderaterna reformera Reach, alltså se till att
              EU:s kemikalielag börjar fungera bättre?
            </seg>
            <seg n="74a635c7">
              Vi i Vänsterpartiet vill till exempel se till att hormonstörande
              ämnen regleras bättre. Vi vill ha en tydlig substitutionsprincip,
              att farliga kemikalier verkligen ska ersättas. Vi vill reglera
              nanopartiklar. Vi vill att fler ämnen och så kallade lågvolymämnen
              ska omfattas av Reach. Vi vill ta tag i problemet med så kallade
              kombinationseffekter då flera kemikalier blandas.
            </seg>
            <seg n="961966f2">
              Det är några konkreta förslag som vi i Vänsterpartiet har lagt
              fram. Från er moderater hör jag inte ett enda konkret förslag,
              trots att du här säger att det internationella arbetet är viktigt.
              Reach, EU:s kemikalielag, är viktig inte bara för Europa utan
              berör all import, och därmed påverkar den också kemikalieproduktionen
              i andra länder.
            </seg>
            <seg n="b550b06e">
              Du säger vidare, Linda, att det internationella arbetet är viktigt.
              I reservation 41 i betänkandet har vi rödgröna partier ett konkret
              förslag om en internationell forskarpanel i FN:s regi. På ungefär
              samma sätt som man arbetar med klimatfrågan ska man arbeta med
              kemikaliefrågan för att kunna reglera farliga kemikalier på global
              nivå.
            </seg>
            <seg n="d6cf5515">
              Varför kommer du att rösta mot det i eftermiddag vid voteringen,
              för det lär du väl göra?
            </seg>
          </u>
          <note type="speaker" n="0c74c061">
            Anf. 30 LINDA WEMMERT (M) replik:
          </note>
          <u who="Q4936650" xml:id="i-4c055de151c469e8-2" n="bbb05c55">
            <seg n="5a4b2548">
              Fru talman! Vi kommer inte att rösta om det, Jens Holm, eftersom
              ni inte har yrkat bifall till det förslaget.
            </seg>
            <seg n="f9cf7fb7">
              I propositionen står det väldigt mycket om hur vi vill satsa
              på en starkare lagstiftning inom EU och även på global nivå. Sverige
              ska driva på och gå före. Vi ska titta på grupper av ämnen och
              inte bara enskilda ämnen. Många av era reservationer som ni yrkar
              bifall till här i dag berör ett enskilt ämne, bisfenol A.
            </seg>
            <seg n="2d7773d5">
              Däremot vill jag ställa en fråga till Jens Holm. Ni i Vänsterpartiet
              förespråkar många nationella förbud, en särlagstiftning utöver
              den harmoniserade lagstiftningen. Jag undrar om oppositionen har
              räknat på vilken effekt detta skulle få för svenska konsumenter
              och för svenska företag.
            </seg>
            <seg n="2835f6c4">
              Vi har sett danskarnas förslag på nationellt förbud mot fyra
              ftalater. Danmark fick skjuta upp det därför att effekterna för
              konsumenterna skulle bli alldeles för stora. I stort sett skulle
              det handla om förbud mot många vanliga konsumentprodukter. De
              produkterna skulle inte längre gå att köpa i Danmark om förbudet
              skulle genomföras. Jag undrar om oppositionen har gjort liknande
              beräkningar.
            </seg>
            <seg n="14b4495e">
              Återigen tycker jag att alla människor på jordklotet är lika
              mycket värda och har ett behov av samma skydd. Därför vill jag
              att vi satsar på globala avtal och på EU-nivå. Som Lena Ek sade
              är inte svenska barn viktigare än barn i resterande EU.
            </seg>
          </u>
          <note type="speaker" n="df7ac443">
            Anf. 31 JENS HOLM (V) replik:
          </note>
          <u who="Q946708" xml:id="i-4d8fe938b0e17526-0" n="d1316da1" next="i-7e094c9081985382-0">
            <seg n="b895aaa0">
              Fru talman! Jag tror att den konkreta effekten för Sveriges konsumenter
              och också för företag är väldigt positiv om vi ser till att förbjuda
              de värsta kemikalierna, till exempel bisfenol A, deka-BDE som
              vi tidigare hade förbud mot, azofärger i livsmedel som vi tidigare
              hade förbud mot, perfluorerade ämnen som PFOA och så vidare. Det
              finns en mängd farliga kemikalier som bara inte ska finnas på
              marknaden.
            </seg>
            <seg n="90ba1a48">
              Jag tror att ifall Sverige går före och inför förbud mot sådana
              här ämnen blir det ett sätt för oss att påverka andra EU-länder.
              Då ser de att eftersom Sverige kan genomföra det kan vi genomföra
              det i EU.
            </seg>
            <seg n="f6aa9785">
              Det var precis så det gick till med bekämpningsmedlet parakvat.
              Vi hade ett nationellt förbud. EU upphävde det, men vi drev på
              – det var den tidigare socialdemokratiska regeringen. Vi vann,
              och nu finns förbudet mot parakvat på EU-nivå. Vi kan göra det
              på flera andra områden också, Linda Wemmert, om vi vill.
            </seg>
          </u>
          <note n="388d88bb" type="speaker">
            Anf. 32 ANITA BRODÉN (FP):
          </note>
          <u who="Q946708" xml:id="i-7e094c9081985382-0" n="d1316da1" prev="i-4d8fe938b0e17526-0">
            <seg n="72353726">
              Fru talman! Jag vill börja med att tacka Linda Wemmert och Jens
              Holm för personliga berättelser. Jag tror att det är det vi behöver
              för att riktigt förstå komplexiteten.
            </seg>
            <seg n="e9094cc8">
              Herr talman! Vi tar nu ett viktigt steg för en giftfri vardag.
              Inget kan vara viktigare. Våra barn ska inte framgent riskera
              att få i sig bly, kadmium eller till och med arsenik när de äter
              sin mat. Våra barn ska kunna suga på sina leksaker, krypa upp
              i soffan och dra på sig tröjan utan att riskera att utsättas för
              farliga kemikalier. Våra barn ska kunna dricka rent vatten, bada
              i friska sjöar, hav och vattendrag och kunna meta upp en fisk
              och utan oro kunna halstra den på lägerelden.
            </seg>
            <seg n="bf01f698">
              Jag är som folkpartist extra nöjd med att regeringen nu föreslagit
              en kadmiumstrategi på EU-nivå, med tanke på att vi önskat ett
              förbud mot kadmium i konstnärsfärger och att vi också önskat skattebelägga
              kadmiumdelen i handelsgödseln.
            </seg>
            <seg n="31011bdb">
              Sverige och Norden har legat väl framme i kemikaliearbetet. Den
              ram som regeringen nu föreslår ger en tydlig politisk ram genom
              en strategi och nödvändiga insatser i form av åtta etappmål. Barn
              och unga utgör en särskilt sårbar grupp, framför allt vad gäller
              påverkan av kemikalier, och de står nu i fokus i regeringens strategi.
              Vi vet att åtgärder som skyddar barn också skyddar oss vuxna.
            </seg>
            <seg n="d8c94bee">
              Det är, herr talman, mycket angeläget att kunskapen om ämnen
              blir betydligt bättre, att farliga ämnen byts ut, att tillsynen
              ökar och att forskningen om barns känslighet för kemikalier ökar.
              Risker med hormonstörare, nanomaterial och kombinationseffekter
              måste givetvis också utrönas för att de ska kunna stävjas.
            </seg>
            <seg n="a7b82ecf">
              Kemikalieinspektionen, Livsmedelsverket, Naturvårdsverket och
              Konsumentverket har fått ökade resurser för kemikalieinsatser.
              Det är en satsning på drygt 200 miljoner under några år.
            </seg>
            <seg n="5d83cbb1">
              Tillsammans med grön kemi – grön kemi har ju nämnts här i talarstolen
              – och näringslivets arbete med innovation och produktutveckling
              är det ytterligare ett samarbete där den offentliga sektorn är
              beredd att gå före vad det gäller utfasning av farliga kemikalier.
              Allt detta är i en gemenskap med EU:s gemensamma åtgärder. Det
              är så vi kan förändra någonting. Det är så vi kan fasa ut de farliga
              kemikalierna.
            </seg>
            <seg n="da10d751">
              Regelverket är harmoniserat inom EU. Därför måste mycket av vårt
              arbete ske inom EU. Det har varit en positiv utveckling och framsteg
              – jag tycker att det är viktigt att vi framhåller det, för ibland
              låter det i debatten som om ingenting har skett under ett antal
              år. Det har skett mycket. Men vi vet att utmaningarna är gigantiska.
              Därför måste utfasningstakten i fråga om farliga ämnen öka. Kandidatlistan
              måste självklart utökas. En uppdatering av EU:s strategi om hormonstörande
              ämnen måste ske. En handlingsplan för gruppen poly- och perfluorerade
              ämnen antas. Det är ämnen som bland annat är vatten- och fettavstötande.
            </seg>
            <seg n="5be060ba">
              Det handlar om en handlingsplan för att utveckla Reach. Vi behöver
              se ett utvecklat Reach – det är nog alla av oss överens om – Reach
              2.0.
            </seg>
            <seg n="5febaf42">
              En prövning av farliga ämnen bör kunna ske gruppvis. Det var
              också miljöministern, herr talman, inne på i sitt anförande. Det
              är ett smart sätt att arbeta. Kan man utifrån kemisk struktur
              och användningsområde klassa en hel grupp kan till exempel bromerade
              flamskyddsmedel hanteras som grupp i stället för att man gör det
              ämne för ämne. Där sparar vi tid och resurser.
            </seg>
            <seg n="9761a340">
              Sist, men inte minst, handlar det givetvis om en starkare tillsyn
              och en ökad samverkan.
            </seg>
            <seg n="dc358846">
              Herr talman! Det här viktiga EU-arbetet får förstås inte hindra
              Sverige från att vid behov gå före med nationella åtgärder och
              hårdare regler. Det är något som har tagits upp här i dag. Jag
              kan nämna kvicksilver, bisfenol A i nappflaskor och barnmatsburklock
              och fosfatförbudet. Det är positiva exempel. Men vi måste vara
              beredda att gå vidare. Något som har nämnts här i dag är reliningsystem
              inuti vattenrör. Det är på gång. Vi vet också att det finns andra
              medel, där vi verkligen behöver vara oerhört angelägna om att
              se vilka möjligheter vi har, utifrån kunskap, att driva på.
            </seg>
            <seg n="35931f9b">
              Det är bra att Läkemedelsverket, till exempel, har fått ett uppdrag
              att undersöka ett nationellt förbud vad gäller parabener. Parabener
              finns i kosmetika, i hudkrämer men också i livsmedel, som ett
              konserveringsmedel.
            </seg>
            <seg n="91df7ac7">
              Det är viktigt att vi sopar framför egen dörr, att vi förbättrar
              informationen till konsumenterna och att vi vidtar åtgärder för
              att fasa ut de giftigaste ämnena. Regeringens uppdrag till Kemikalieinspektionen
              att inleda en dialog med branschen är ett oerhört positivt exempel.
              Det är så vi måste arbeta.
            </seg>
            <seg n="f4326780">
              Det är också bra – det var roligt att höra att Jens Holm applåderade
              den delen – att man ska se över ekonomiska styrmedel. Det handlar
              om att se över skattestyrmedel. Det bör vi kunna använda i de
              här sammanhangen. Det är ju en princip att förorenaren ska betala,
              så jag tycker att det känns logiskt.
            </seg>
            <seg n="e0c013e6">
              Det krävs styrmedel som innebär att gifter i de produkter vi
              alla kommer i kontakt med i vardagen fasas ut. Det är gifter i
              möbler, textilier, hemelektronik och inte minst i leksaker. Inom
              flera av de här områdena är Sverige oerhört aktivt i EU och på
              internationell basis.
            </seg>
            <seg n="91abbb43">
              Regeringen uppmärksammar, herr talman, särskilt livsmedel, dricksvatten
              och kosmetiska produkter. Dessutom är det en fråga som Miljömålsberedningen
              lyfte alldeles speciellt. Det handlar om läkemedel. Jag är glad
              över att det finns med på ett tydligt sätt i den här propositionen
              att regeringen tog det etappmålet till sig och att det finns med.
              Det är viktigt att man, när man bedömer ett läkemedel, ska kunna
              ha ett miljöperspektiv och ta miljöhänsyn. Jag känner det som
              att det är en uppföljning av det studiebesök som delar av miljö-
              och jordbruksutskottet gjorde i Bangalore i Indien, där vi besökte
              Astra Zenecas anläggning.
            </seg>
            <seg n="903bfffd">
              Herr talman! Min talartid tar strax slut. Jag vill snabbt avsluta
              med att lyfta upp att vi också arbetar på internationell nivå,
              på FN-nivå, genom det arbete som kallas 8 år – 8 steg. Här har
              Sverige bidragit aktivt, och man bidrar aktivt.
            </seg>
            <seg n="8651f189">
              Lagen om offentlig upphandling kommer att betyda än mer. Loggbok
              för byggnader är en fråga som jag tror kommer att ha stor betydelse.
              Man kan ha en dokumentation av farliga ämnen i byggnader, detta
              för att fasa ut dem. Vi har också en 3R-princip i detta sammanhang.
              Vi är ju vana vid att man har det i djurskyddsdebatter. Men här
              handlar det om reduce, reuse och recycle. Det är ett initiativ
              som G8-länderna har tagit. Det handlar om hållbar återföring av
              fosfor. Och sist, men inte minst, handlar det om att undersöka
              förutsättningarna för att inrätta ett nationellt kompetenscentrum
              för ökad substitution av farliga ämnen.
            </seg>
            <seg n="3ccb4b56">
              Med detta, herr talman, är jag glad över att det här betänkandet
              nu ligger på våra bord. Jag yrkar bifall till förslaget i betänkandet
              och avslag på samtliga reservationer.
            </seg>
          </u>
          <note type="speaker" n="24da0325">
            Anf. 33 ROGER TIEFENSEE (C):
          </note>
          <u who="Q6210672" xml:id="i-8eda600ce0a2f006-0" n="630bb91a">
            <seg n="cbe7559c">
              Herr talman! Ledamöter och åhörare! Vi debatterar i dag regeringens
              proposition På väg mot en giftfri vardag – plattform för kemikaliepolitiken
              . Det är en bild på ett barn som leker i en vattenpöl på omslaget.
              Det här är ett ämne som engagerar mig på flera plan. Först och
              främst engagerar det mig som pappa. Jag greps av Lindas anförande,
              och jag känner samma sak. Jag har inte varit utsatt för en sådan
              situation, men jag känner samma engagemang. Barn är extra känsliga
              för exponering av farliga kemikalier, dels eftersom de är i ett
              skede av livet då deras kroppar och organ utvecklas – blir de
              utsatta för hormonstörande ämnen påverkas deras utveckling och
              hela deras framtida liv – dels eftersom barns beteende gör att
              de exponeras mycket för de här ämnena. Små barn kryper på golvet,
              och farliga ämnen samlas till exempel i dammet.
            </seg>
            <seg n="188d9d02">
              Jag besökte för ett halvår sedan Käppalaverket som servar elva
              av Helsingforss kranskommuner med vattenrening. När ett vattenreningsverk
              som Käppalaverket behöver gå ut till kommunerna och medborgarna
              där och tala om att de inte får spola ned dammet från golvet i
              toaletten för att gifterna som samlas i dammet förs med till reningsverket
              och gör att rötslammet, som är en restprodukt, inte går att använda
              och återföra till åkrar, ja, då får man en tankeställare när det
              gäller hur vi exponeras för olika farliga kemikalier till och
              med i våra hem.
            </seg>
            <seg n="bd64b2f7">
              Kemikaliepolitiken engagerar mig också utifrån att jag sitter
              som ledamot i Miljömålsberedningen. Precis som har sagts var prognosen
              2006 när det gällde de 16 övergripande miljömålen att man endast
              skulle nå två av dem till målåret 2020. I dag, kan det vara värt
              att notera, har vi en striktare bedömning av miljömålen. Det är
              inte bara en prognos som behövs, utan besluten ska vara på plats
              för att man ska kunna säga att miljömålen är inom räckhåll. Utifrån
              denna striktare bedömning är det fortfarande så att vi bedöms
              nå endast 2 av 16 miljömål.
            </seg>
            <seg n="826d12d5">
              Sedan ska vi vara ödmjuka när det gäller till exempel miljömålet
              Giftfri miljö. Det är, vid sidan av miljömålet om klimat, kanske
              ett av de tuffaste miljömålen. Men vi ska samtidigt vara ense
              om att den här propositionen skapar bättre förutsättningar. Jag
              säger inte att vi når allt, utan det finns mycket i den som pekar
              ut inriktningen, och den skapar bättre förutsättningar att nå
              miljömålet Giftfri miljö. Tidigare har vi skapat bättre förutsättningar
              att till exempel nå miljömålet Levande skogar. När alliansregeringen
              tillträdde fanns det ett delmål i miljömålet Levande skogar med
              prognosen att det skulle nås 2020 men som egentligen skulle nås
              2010. Nu skapade vi inom alliansregeringen andra arbetssätt med
              användning av statlig mark och bytesmark, och då nådde vi det
              delmålet tidigare. Vi skapade bättre förutsättningar för att nå
              det övergripande miljömålet. Det är bara ett exempel.
            </seg>
            <seg n="63c77baf">
              Vi får ofta höra: Ni har suttit i regeringen i sju och snart
              åtta år, och det har inte hänt någonting. Men det är inte sant.
              Arbetet i Miljömålsberedningen innebär att vi skapar strategier
              och ökar kraften i hela miljömålsarbetet.
            </seg>
            <seg n="3e0e9c4a">
              Underlaget, herr talman, till den här propositionen håller jag
              här i min hand, och det är ett betänkande från just Miljömålsberedningen.
              Det togs, nota bene, i full enighet mellan de sju av riksdagens
              åtta partier som sitter i Miljömålsberedningen. Jag är väldigt
              glad åt det. Det finns nu i förslaget från propositionen åtta
              etappmål inom det här arbetet. Det är etappmål om särskilt farliga
              ämnen, om kunskap om ämnens hälso- och miljöegenskaper, om information
              om farliga ämnen i varor, om utveckling och tillämpning av EU:s
              kemikalieregler, om effektivare kemikalietillsyn inom EU, om giftfria
              och resurseffektiva kretslopp, om att minska barns exponering
              för farliga kemikalier och sist om att öka miljöhänsynen i EU:s
              läkemedelslagstiftning och internationella lagstiftning. Det är
              åtta etappmål som pekar ut riktningen och fortsätter ett arbete
              som till exempel Kemikalieinspektionen redan gör på regeringens
              uppdrag inom projektet Giftfri vardag.
            </seg>
            <seg n="3f3a7046">
              Herr talman! Som jag uppfattar det tycker oppositionen att de
              här etappmålen och förslagen är bra. Mycket av debatten har handlat
              om nationella förbud, och då vill jag backa tillbaka till det
              här betänkandet som alltså sju av åtta i den här kammaren närvarande
              partier var helt eniga om. Där skriver vi: Bedömningen av i vilka
              fall Sverige ska gå före bör bygga på en strategisk analys av
              graden av risk för hälsa och miljö och av nyttan med nationella
              insatser som en hävstång för att få till stånd åtgärder också
              på EU-nivå.
            </seg>
            <seg n="319385cf">
              Det är alltså en text som Alliansen, Socialdemokraterna, Miljöpartiet
              och Vänsterpartiet var överens om i Miljömålsberedningen. Jag
              ser gärna att vi jobbar med att ha nationella förbud och att vi
              jobbar med att gå före. Men det är viktigt att ha på fötterna
              när man går fram med nationella förbud för att inte råka på backning,
              som till exempel Frankrike och Danmark nu har utsatts för. De
              hade lite svepande förbud om bisfenoler. Det dög inte, och de
              har inte kunnat notifiera det här och gå vidare med det. Jag har
              uppfattat att Danmark och Frankrike har använts som föredömen
              av oppositionspartierna när det gäller arbetssättet, och då vill
              jag höja ett varningens finger: Ja, vi ska använda oss av nationella
              förbud, men vi ska göra det på rätt sätt. Vi ska gå före och ha
              torrt på fötterna.
            </seg>
            <seg n="1470570a">
              Till exempel har regeringen uppdragit, som framgår i den här
              propositionen, åt Kemikalieinspektionen att verka för en utfasning
              av misstänkt fortplantningsstörande eller hormonstörande ftalater
              i Sverige, som ett exempel på alla dessa ämnen som har omnämnts
              i debatten. Anita Brodén nämnde ett uppdrag till Livsmedelsverket
              också.
            </seg>
            <seg n="bb0a7e45">
              Uppdragen finns alltså där. Jag kan förstå frustrationen hos
              Jens Holm med flera över varför förslagen inte finns här i propositionen,
              men förslagen om uppdragen och det vidare arbetssättet är tydligt
              utpekade.
            </seg>
            <seg n="cbdf08bb">
              Herr talman! Nationellt arbete är viktigt, men arbetet internationellt
              och inom EU är ännu viktigare. I och med det kan vi skydda fler
              barn i stora delar av världen. Varor som handlas på en global
              marknad rör sig över nationsgränser. De har producerats någonstans
              och kommer hit, och därför är internationella handelsavtal och
              EU:s kemikalielagstiftning extremt viktiga.
            </seg>
            <seg n="20cbcc30">
              Ett av etappmålen här är att reformera och effektivisera EU:s
              kemikalielagstiftning, Reach. En viktig del som jag skulle vilja
              lyfta upp, herr talman, är möjligheten att behandla ämnen gruppvis
              och utifrån kemisk struktur, egenskaper eller användningsområden.
              I dag är Reach inriktat på att behandla ämne för ämne. Om ett
              ämne förbjuds kan en producent ändra en del i sammansättningen
              så att det blir ett nytt ämne, och då får man börja om från början
              fast båda ämnena kanske är till exempel hormonstörande. Utifrån
              det faktum att vi har ungefär 100 000 kemikalier i samhället kan
              man förstå att politiken, lagstiftningen och regleringen aldrig
              kommer att hinna i kapp med det här arbetssättet. Det är därför
              det är viktigt att kunna behandla ämnen gruppvis, utifrån kemisk
              struktur och användningsområde.
            </seg>
            <seg n="529518cd">
              Linda Wemmert lyfte upp tillsynen. Den tror jag är extremt viktig.
              Vi har ett etappmål för tillsyn i EU, men i Miljömålsberedningen
              och regeringens arbete finns också en bedömning om vikten av tillsyn
              i Sverige. Jag har själv varit ute och träffat företag som säger:
              Ja, vi vill ha mer tillsyn, för det gör att vi inte får en konkurrensnackdel
              mot dem som väljer att inte följa regelverket.
            </seg>
            <seg n="b0e4167e">
              Tillsyn är alltså bra och gör att vi får en jämn spelplan och
              att den kemikalielagstiftning vi de facto redan har kan genomföras
              på ett effektivt sätt.
            </seg>
            <seg n="9c7ddd00">
              Avslutningsvis skulle jag vilja nämna ekonomiska styrmedel. Ett
              viktigt utredningsuppdrag har lagts i samband med propositionen,
              och det är ett viktigt komplement till reglering och förbud.
            </seg>
            <seg n="aff3992d">
              Man brukar prata om att man kan se det som en kurva där man börjar
              med ett utfasningsskede. Om man vill ha bort ett ämne som kanske
              inte är moget för detta och som vi inte har på fötterna för att
              förbjuda kan man börja med att skattebelägga det. Sedan när det
              har använts i en så liten utsträckning att det inte är någon stor
              grej för marknaden kan man ta bort det helt och hållet. Det är
              ett arbetssätt.
            </seg>
            <seg n="21c92797">
              Jag tycker att alla partier här ska vara ödmjuka om att det inte
              är alldeles enkelt hur man ska utforma olika skatteverktyg på
              ett sådant här område. Man kanske ska ha en mikrolåg kemikalieskatt
              på allt och sedan komplettera med vissa värstingar. Jag vet inte,
              men det är just sådana strategier en utredare ska få titta på.
            </seg>
          </u>
          <note n="9bd6d2ec">
            Jag avslutar här, herr talman, och yrkar bifall till förslaget
            i betänkandet och avslag på samtliga reservationer.
          </note>
          <note type="speaker" n="befa6a9a">
            Anf. 34 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-5" n="d1316da1">
            <seg n="d9baef62">
              Herr talman! Av Roger Tiefensees anförande kan man få intrycket
              att Sverige nu vill börja föra en aktiv politik gentemot EU och
              att man vill verka för att fler farliga kemikalier förbjuds och
              stoppas. Det tycker jag är bra.
            </seg>
            <seg n="5f2dfeff">
              Det jag sade i mitt anförande, Roger Tiefensee, när jag talade
              om den strategi vi nu debatterar är att jag tycker att så gott
              som allt som finns där är bra. Men jag tycker att det är märkligt
              att strategin kommer nu. Ni har haft makten i över sju år.
            </seg>
            <seg n="ff368786">
              Ärligt talat innehåller strategin i allt väsentligt fortsatta
              utredningar och tillsättningar av andra strategier, inte att vi
              sätter spaden i marken och verkligen får stopp på de farliga kemikalier
              som här och nu drabbar människor, djur och miljö.
            </seg>
            <seg n="1e7b16b1">
              Jag tänker till exempel på bromerade flamskyddsmedel, deka-BDE,
              som vi tidigare hade förbud mot. Jag tänker på azofärger, som
              drabbar barn då dessa färgämnen finns i godis, läsk och sådana
              saker. Det är två konkreta ämnen där vi tidigare hade förbud men
              där EU har tvingat oss att släppa förbudet.
            </seg>
            <seg n="a88445de">
              Jag läste en artikel i Svenska Dagbladet i början av januari
              där det stod: Alliansregeringen utmanar inte EU. Där konstateras
              att ni inte en enda gång under de sju år då ni har varit vid makten
              har tagit rättslig strid mot EU, alltså drivit en fråga ända till
              EU:s domstol.
            </seg>
            <seg n="ee33c03a">
              År 2004 gjorde Sverige just detta. Då drev vi i EU:s domstol
              att vi ville ha kvar vårt förbud mot parakvat. Och vi vann tre
              år senare. Det gick då, varför kan vi inte göra det igen när det
              gäller deka-BDE och azofärger?
            </seg>
          </u>
          <note type="speaker" n="10e30ea9">
            Anf. 35 ROGER TIEFENSEE (C) replik:
          </note>
          <u who="Q6210672" xml:id="i-8eda600ce0a2f006-1" n="630bb91a">
            <seg n="b1576a90">
              Herr talman! Tack, Jens Holm! Jag tror att Jens Holm fick svar
              i sitt replikskifte med Lena Ek. Sverige har skrivit ett brev
              till EU om att EU inte har kommit med sina vetenskapliga kriterier
              för hormonstörande ämnen, som man hade lovat skulle komma i december.
              Om EU inte svarar upp mot det kommer Sverige att dra EU inför
              domstolen. Vi jobbar alltså med detta.
            </seg>
            <seg n="df1ac423">
              Sedan kan jag villigt säga att vi kanske skulle ha varit mer
              aktivistiska och att arbetet med parakvat var riktigt och bra.
              Men när det gäller nationella förbud tycker jag att man ska ha
              en ödmjukhet. Jag tror att Jens Holm vid tidigare tillfällen har
              lyft fram Danmark och Frankrike som goda exempel. Nu får de backa
              på sina försök att göra nationella förbud just för att de inte
              hade riktigt på fötterna.
            </seg>
            <seg n="dd88d1af">
              Jag menar att vi ska jobba med det här. Vi ger uppdrag till Kemikalieinspektionen,
              Livsmedelsverket och relevanta myndigheter att ta fram underlag
              så att vi har på fötterna när vi går före. Om man inte har det
              kanske man tappar i arbetet på bredden, så att säga. Vi ska gå
              före när vi har torrt på fötterna.
            </seg>
          </u>
          <note type="speaker" n="885114a9">
            Anf. 36 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-6" n="d1316da1">
            <seg n="417c2aa6">
              Herr talman! Det som Lena Ek svarade på och som du, Roger Tiefensee,
              också svarade på gäller hormonstörande ämnen. Jag håller med om
              att det minst sagt är djupt provocerande att olika hormonstörande
              bisfenoler finns. De borde förbjudas, och jag tycker att det är
              jättebra om regeringen stämmer EU i den frågan.
            </seg>
            <seg n="ecdcb131">
              Men jag tog upp azofärgämnen och bromerade flamskyddsmedel, deka-BDE,
              som två konkreta exempel där jag tror att Sverige skulle kunna
              ha viss framgång om vi drev det till domstolen. Varför? Jo, för
              att vi tidigare har haft förbud mot dessa ämnen, de är onödiga,
              det finns fullgoda alternativ och det är påvisat att detta är
              väldigt skadliga kemikalier på olika sätt och vis.
            </seg>
            <seg n="e1a8ff2b">
              Men jag blir besviken över att det ärligt talat är en sådan tafatthet
              hos regeringen. Den tar inte strid utan viker sig helt platt för
              Bryssel varenda gång. Jag förstår inte vitsen med det.
            </seg>
            <seg n="7a7425ba">
              Om vi bara pratar om azofärgämnen och deka-BDE, vore det inte
              två konkreta ämnen som vi borde driva till EU:s domstol? Det finns
              redan gott underlag. Om det behövs mer kan man förstås samla in
              det, men jag tror faktiskt inte att det behövs särskilt mycket
              fler utredningar.
            </seg>
            <seg n="3425445e">
              Vad gäller azofärgämnen beslutade vårt utskott 2012 att Sverige
              borde driva ett förbud mot dem.
            </seg>
          </u>
          <note type="speaker" n="d8067665">
            Anf. 37 ROGER TIEFENSEE (C) replik:
          </note>
          <u who="Q6210672" xml:id="i-8eda600ce0a2f006-2" n="630bb91a">
            <seg n="4f2eab78">
              Herr talman! Jag håller med Jens Holm om att vi behöver jobba
              med nationell lagstiftning och gå före, men grunden och det bästa
              är att vi får hela EU med oss och att vi får ett Reach där man
              kan hantera till exempel hormonstörande ämnen eller andra ämnen
              i grupp. Det är då vi kan få riktig kraft i detta. Sedan kan det
              finnas skäl att jobba vidare med utpekade ämnen.
            </seg>
            <seg n="4239bf77">
              Bara som en liten kuriosa när det gäller azofärgämnen tror jag
              att Jens Holm har varit emot den omreglering som skedde av apoteksmarknaden.
              Jag träffade Coops hållbarhetschef för några år sedan. De hade
              då en egen policy. När ett läkemedel som inte var receptklassat
              men som innehöll azofärgämnen började säljas åkte det ur Coops
              sortiment. Men eftersom det inte fanns någon strikt reglering
              fanns det i Apotekets sortiment.
            </seg>
            <seg n="c866669e">
              Även egna policyer eller omregleringar av marknader kan få positiva
              effekter. Jag tror inte att Jens Holm har sett omregleringen av
              apoteksmarknaden som en positiv grej, men när det gäller azofärgämnen
              och Coops arbete mot dem var det definitivt en fördel.
            </seg>
            <seg n="fbc35098">
              Men återigen: Vi ska ha på fötterna när vi går före så att vi
              inte hamnar i den situation som Danmark och Frankrike hamnade
              i när de sade något generellt om bisfenoler och sedan fick backning
              om det.
            </seg>
          </u>
          <note type="speaker" n="115c4dc5">
            Anf. 38 IRENE OSKARSSON (KD):
          </note>
          <u who="Q4971428" xml:id="i-0310b96f0d9fe5ca-0" n="0aa9fad9">
            <seg n="24409878">
              Herr talman! På väg mot en giftfri vardag – när får vi uppleva
              en sådan? När lyckas vi ställa till rätta det som vi själva och
              de som har gått före oss har ställt till, för att inte lämna det
              vidare till nästa generation? Jag tror att den här propositionen
              – som ett antal har lyft upp här i talarstolen och som jag också
              lyfter upp – är ett viktigt instrument på den vägen.
            </seg>
            <seg n="e6f82e8d">
              För mig som kristdemokrat är det också oerhört centralt att hänvisa
              till det jag skulle vilja kalla portalparagrafen för allt vårt
              arbete: generationsmålet, att lämna ett samhälle där de stora
              miljöproblemen är lösta utan att orsaka ökade miljö- och hälsoproblem
              utanför Sveriges gränser. Det är extra viktigt och blir extra
              tydligt i den debatt vi har just nu. Vi har hört ett antal kemiska
              substanser räknas upp. Jag tänker inte fortsätta räkna upp några,
              tror jag i alla fall, även om jag säkert kommer att använda någon
              förkortning.
            </seg>
            <seg n="41252a36">
              Det finns otroligt stora mängder av dessa substanser i dag. Därför
              är det viktigt att vi lägger fokus på där vi kan göra skillnad,
              med de beslut som vi fattar här i riksdagen och det arbete som
              våra ministrar och våra parlamentariker gör i Bryssel eller i
              andra internationella sammanhang.
            </seg>
            <seg n="d29748c3">
              Därför är det också, herr talman, mycket glädjande att få vara
              med och jobba i det som jag tycker är den här mandatperiodens
              viktigaste beredning, fast jag kan vara lite färgad av att jag
              är med i den själv. Miljömålsberedningens arbete är, skulle jag
              vilja säga, grunden för att vi kan göra ett gott arbete inom alla
              politikområden. Vi ska ha ett hållbart samhälle ekonomiskt, ekologiskt
              och socialt. Då måste de här sakerna gå i takt med varandra.
            </seg>
            <seg n="a2652536">
              Vi ser i dag en komplexitet där vi inte minst utsätter våra barn
              för en stor mängd kemikalier. Vi har hört ett antal beskrivningar
              här i talarstolen som har berört oss på olika sätt. Jag gjorde
              bara den egna reflexionen – eftersom jag inte har några egna barn
              men ofta ser barn omkring mig och har ett antal hemma – vilken
              oerhörd skillnad det är mot när jag lekte med kottar, trägrejer,
              hammare och spik. Det låter som om man är från stenåldern. Vi
              kan le åt det. Men vi kan också konstatera att det är oerhört
              väsentligt att vi nu får bukt med de problem som vi ser.
            </seg>
            <seg n="08ca3789">
              Som rubrik för fortsättningen skulle jag vilja ta de olika punkter
              som regeringen har satt som mål för det arbete som ska bedrivas
              enligt den här propositionen. Hormonstörande ämnen och särskilt
              farliga ämnen måste bort. Det är självklart.
            </seg>
            <seg n="3126b307">
              Men det måste göras på ett sätt så att vi vet vad vi håller på
              med. Kunskap är nödvändigt. Därför är det också oerhört nyttigt
              att konstatera att regeringen har satsat på de delarna, satsat
              på anslag till myndigheter som kan ge oss mer kunskap på olika
              sätt, ur forskningsperspektiv och ur konsumentperspektiv, så att
              vi ser och får veta var våra kemikalier finns och vad produkterna
              innehåller.
            </seg>
            <seg n="849446b2">
              Det är också oerhört viktigt att vi gör detta på ett sätt så
              att vi inte slänger ut barnet med badvattnet. Vi har i talarstolen
              i dag, herr talman, fått tydliga exempel på att kemikalier är
              på gott och ont. Jag skulle också vilja säga att nanomaterial
              är på gott och ont, som ännu ett exempel. Ämnen beter sig på ett
              helt annat sätt i mikrostorlek jämfört med när vi i normala fall
              använder ämnena. Det är då oerhört viktigt att vi jobbar med de
              ämnena med försiktighetsprincipen för ögonen. Men det är också
              viktigt att vi inte säger nej rakt av till att använda dem. I
              vissa sammanhang ska de användas. I vissa sammanhang gör de nytta.
              Därför behövs det forskning och utveckling.
            </seg>
            <seg n="6e4b2e8d">
              Vi behöver satsa ytterligare på kunskap, vilket också lyfts fram
              i propositionen, för att se på innehållet i den här häxbrygden
              – som jag skulle vilja säga i stället för cocktail, eftersom cocktail
              kan få en del att associera till något positivt. Jag skulle snarare
              vilja tala om en häxbrygd av kemikalier. Fundera på vad vi har
              på oss, var och en! Hur många kemikalier går vi omkring i? Jag
              lärde mig av kollegerna att ju mörkare vi är, desto värre är det
              – då gäller det inte vår hudfärg utan våra kläder. Svarta kavajer
              borde undanbes i fortsättningen.
            </seg>
            <seg n="13551d82">
              Det är också, herr talman, oerhört viktigt att vi satsar på våra
              barns miljö. Det handlar om det arbete som Kemikalieinspektionen
              har gjort för att ta fram underlag för att kunna jobba med giftfri
              förskola och giftfria miljöer för våra barn och unga och för att
              våra byggherrar ska kunna lägga en loggbok över vilka material
              man har använt. Det senaste är inte minst viktigt, för jag förutsätter
              att vi ska ha ett byggande som är hållbart över flera generationer.
              Då måste jag veta, när jag om 50 år kommer i skepnaden av en ny
              generation, vad de använde år 2014 när de byggde huset.
            </seg>
            <seg n="efb6ea79">
              Sådana satsningar är oerhört centrala, liksom att regeringen
              i den budget som nu är lagd tydligt visar att man vill fortsätta
              detta arbete under de kommande åren. Jag skulle också vilja skicka
              med till oss som kommer att fortsätta i miljö- och jordbruksutskottet
              att det är ett ämne för uppföljningsarbete. Vad har de här resurserna
              till Kemikalieinspektionen lett till? Vi har redan sett många
              resultat, och jag tror att vi kommer att se ännu fler.
            </seg>
            <seg n="a88cc269">
              Herr talman! Vi måste också jobba internationellt. Vi måste jobba
              med en förändring av Reachlagstiftningen. Flera av mina allianskolleger
              har tagit upp det. Det är oerhört centralt att vi driver på arbetet
              i Bryssel för att få möjlighet att kartlägga grupper av ämnen
              och kunna förbjuda grupper av ämnen och inte bara enskilda substanser,
              så att vi får ett kretslopp som fungerar.
            </seg>
            <seg n="98f39ff2">
              Kretsloppstänkandet är oerhört viktigt. Men även här gäller det
              att hantera saker på rätt sätt. Det finns ämnen som kommer att
              finnas i vårt kretslopp som i löst form inte är till nytta men
              som måste finnas inkapslade i vissa ämnen. Jag var på Uddeholm
              för ett tag sedan och fick lära mig rätt mycket om den processen
              och konstaterar att vissa som jag upplever farliga kemikalier
              måste få finnas under mycket kontrollerade former under överskådlig
              framtid.
            </seg>
            <seg n="63c80884">
              Herr talman! Det är också viktigt att Sverige kan gå före, som
              vi har hört flera tala om, för barnens skull, för vår framtids
              skull. Men när Sverige går före ska vi kunna göra det därför att
              vi har så mycket kunskap på fötterna att vi vet att resultatet
              blir det som Jens Holm har sagt till ett antal talare tidigare:
              Vi ska vinna striden, inte för vår egen skull, inte för Sveriges
              skull utan för våra barns skull och för barn i hela vår värld.
            </seg>
            <seg n="1c0a391c">
              Herr talman! Vi måste se till att barn kan växa upp i en trygg
              och säker miljö oavsett var i världen de växer upp. Vi kan inte
              konsumera på andra barns bekostnad.
            </seg>
            <seg n="df5342e0">
              Det finns ett område till som är oerhört centralt, och det är
              våra läkemedel. Jag är oerhört glad över att det i den här propositionen
              finns tydliga skrivningar om att vi ska intensifiera arbetet med
              att få in miljöaspekterna i produktion av läkemedel, inte minst
              därför att människor runt om i vår värld lider i dag därför att
              vi ska få läkemedel. När avloppen i Indien – där kolleger men
              inte jag har varit på resa – visar att man i utsläppen har betydligt
              högre grad av vissa substanser än vad vi rekommenderar som intag
              i medicinskt syfte finns det mycket att göra som måste göras runt
              hela vår värld.
            </seg>
          </u>
          <note n="32d65fba">
            Jag yrkar bifall till utskottets förslag och avslag på samtliga
            motioner.
          </note>
          <note type="speaker" n="3afde3f6">
            Anf. 39 KEW NORDQVIST (MP):
          </note>
          <u who="Q6015942" xml:id="i-cf44b3e9002c843f-0" n="905ab5b5">
            <seg n="d0d1b112">
              Herr talman! Min kollega Helena Leander har redogjort för Miljöpartiets
              inställning till betänkandet. Jag tänkte ta mig friheten att ta
              upp några spörsmål speciellt ur jordbrukets synvinkel. Inte förvånande
              handlar det om de kemiska bekämpningsmedlen, som kan läcka ut
              till omgivande vatten och grundvatten, helt i strid med miljökvalitetsmålen
              Giftfri miljö och Grundvatten av god kvalitet. Dessutom utgör
              de ett akut hot mot den biologiska mångfalden.
            </seg>
            <seg n="49dfddcc">
              Varje år presenterar Sveriges lantbruksuniversitet, SLU, miljöövervakningen
              av pesticider, som görs på uppdrag av Naturvårdsverket. Man hittar
              närmare 100 olika kemiska bekämpningsmedelsrester i våra vattendrag,
              i grundvatten, i regnvatten och i luften.
            </seg>
            <seg n="5934ff97">
              Efter en dom i regeringsrätten har Kemikalieinspektionen lämnat
              tillstånd för bredare användning av stråförkortningsmedel. Detta
              öppnar för en intensivare användning av kvävegödsel med risk för
              läckage och övergödning. Stråna blir styvare och lägger sig inte
              så lätt när de får för mycket kväve. Dessutom konkurrerar en kortare
              gröda sämre mot ogräs, vilket kan betyda ytterligare användning
              av kemiska bekämpningsmedel. Även om jordbruksprodukterna innehåller
              bekämpningsmedelsrester under satta gränsvärden går det att uppmäta
              rester i barns urin.
            </seg>
            <seg n="65c977ce">
              Det här tycker jag visar på en regering som inte tar problemet
              på allvar. I vårt grannland Danmark har användningen av kemiska
              bekämpningsmedel bromsats upp, mycket tack vare kännbara miljöavgifter
              och en tuffare politisk attityd. Sverige har numera en större
              användning av kemiska bekämpningsmedel än Danmark.
            </seg>
            <seg n="07522162">
              I en rapport från Kemikalieinspektionen påtalas att höga halter
              av kadmium i maten ökar risken för benbrott. Merkostnaden, förutom
              lidandet, beräknas till mer än 4 miljarder kronor årligen. Rapporten
              visar också att kvinnor är särskilt utsatta. Det är alltså ett
              klart genusperspektiv.
            </seg>
            <seg n="b969a0cf">
              Orsaken till att man hittar denna giftiga tungmetall i vår föda
              är åkermarkens innehåll av dessa tungmetaller.
            </seg>
            <seg n="7b47edd3">
              Kadmium finns naturligt i skiftande halt i åkermarken. Tillförsel
              sker framför allt genom luftföroreningar, bland annat vid förbränning
              av kol och sopor men också genom användning av konstgödsel. Dessutom
              sprids avloppsslam med skiftande halt av kadmium på svenska åkrar.
              Slammet innehåller inte bara farligt kadmium. Roger Tiefensee
              belyste alldeles nyss hur Käppala Reningsverk inte vill ha damm
              från hushållen i sitt rötslam. Det visar vår utsatthet för kemikalier
              i samhället.
            </seg>
            <seg n="5c580633">
              Enligt Jordbruksverkets statistik spreds 50 kilo kadmium via
              konstgödsel över våra åkrar år 2011–2012. 50 kilo kadmium kanske
              inte låter så mycket, men varje milligrams tillförsel är ett milligram
              för mycket. Regeringen har ett odiskutabelt ansvar för att kadmiumhalten
              inte ska öka i vår åkerjord. Vi ska väl inte orsaka dödskallemärkta
              åkrar som inte får användas till människoföda?
            </seg>
            <seg n="885c9292">
              När vi nu vet att huvuddelen av kadmiumtillförseln sker via luftnedfall
              måste varje annan källa för tillförsel elimineras. Det är dags
              att införa en nollvision.
            </seg>
            <seg n="eccd8bc3">
              Jag noterar med tillfredsställelse det som Anita Brodén från
              Folkpartiet sade om att ni återigen öppnar för skatt på kadmiuminnehållet
              i konstgödseln.
            </seg>
            <seg n="cf9fbc91">
              Eftersom en stor andel av vår mat importeras finns en uppenbar
              risk att kadmium finns i den importerade maten. Men hur är det
              med kontrollen av innehållet i den importerade maten?
            </seg>
            <seg n="b8e29c29">
              Nästan inga kadmiumanalyser sker på importerad mat. Därför är
              den totala importen av kadmium okänd.
            </seg>
            <seg n="ffb34260">
              En annan införselväg av kadmium är importen av foder, speciellt
              soja. Soja innehåller relativt höga halter av kadmium, och via
              djuren och stallgödseln kommer kadmium ut på våra åkrar.
            </seg>
            <seg n="44770aeb">
              Det är därför svårt att dra andra slutsatser än att förgiftningen
              av våra åkrar och därmed av vår mat inte engagerar alliansregeringen
              tillräckligt.
            </seg>
            <seg n="081a20a8">
              Min uppmaning blir då: Ta frågan på allvar! Ta fram en aktionsplan
              mot kadmium! Beskatta konstgödseln! Inför moratorium mot slamspridning
              på våra åkrar! Och med särskild adress till centervännerna här:
              Förgifta inte Matlandet Sverige med kadmium!
            </seg>
          </u>
          <note n="2c98a267">
            Överläggningen var härmed avslutad.
          </note>
          <note n="d9022b8e">
            8 § Djurskydd
          </note>
          <note type="speaker" n="b6517faf">
            Anf. 40 SARA KARLSSON (S):
          </note>
          <u who="Q4958167" xml:id="i-1eb2f7772d7867c0-0" n="97e9aa79">
            <seg n="5b76c7a5">
              Herr talman! I dag ska vi debattera miljö- och jordbruksutskottets
              betänkande 10 om djurskydd, där 95 motionsyrkanden från den allmänna
              motionstiden om djurskydd behandlas.
            </seg>
            <seg n="95052d7b">
              Sverige ska ligga i framkant på djurskyddsområdet. Det är Socialdemokraternas
              bestämda uppfattning, bland annat för att det handlar om viktiga
              etiska frågor om djurs rättigheter och djurs välfärd. Det är viktigt
              för oss som parti, och det är viktigt för väldigt många människor.
            </seg>
            <seg n="499b3d76">
              Nyligen rapporterades det om en undersökning som visar att ungefär
              10 procent av svenskarna är vegetarianer eller veganer. Det finns
              såklart olika skäl till att många väljer att bli vegetarianer
              eller veganer. Det handlar om en ökad medvetenhet om gifter i
              maten, för att anknyta till tidigare debatt, och att man är mer
              miljömedveten generellt i fråga om maten. Det handlar också om
              djurs välfärd. Där har vi också ett viktigt skäl till att ligga
              i framkant. Det är nämligen så som vi bygger de svenska mervärdena
              när det gäller varför man ska välja svensk mat och varför svensk
              livsmedelsproduktion är viktig. Vi ska ha en bra miljöhänsyn och
              ett gott djurskydd som människor kan lita på.
            </seg>
            <seg n="85511ca4">
              Det finns ofta konsensus om just detta, alltså att vi ska ligga
              i framkant på djurskyddsområdet, när vi diskuterar i denna kammare.
              Men vi som politiker döms inte utifrån vad vi säger i kammaren
              utan utifrån vad vi gör. Om vi ska ligga i framkant ställer det
              också krav på politiken. Det sker inte genom ett klubbslag i kammaren
              utan genom ett ständigt ihärdigt arbete med att utveckla och gå
              vidare med skyddet av djur och förbättrandet av djurs välfärd.
            </seg>
            <seg n="d5cbe5f9">
              Det står klart med önskvärd tydlighet att de borgerliga partierna
              inte lever upp till de fina ord som de uttalar i denna kammare
              och som säkert kommer att uttalas om en liten stund när mina motdebattörer
              ska hålla sina anföranden.
            </seg>
            <seg n="d0db8cb7">
              Under dessa snart åtta år med borgerlig regering har det hänt
              väldigt lite, och en del av åtgärderna som man har vidtagit har
              till och med varit bakslag för djurskyddspolitiken.
            </seg>
            <seg n="592521b4">
              Man tillsatte en stor utredning som skulle se över hela djurskyddslagen.
              Denna utredning blev klar 2011. Sedan dess har vi otaliga gånger
              stått i denna talarstol och frågat när propositionen kommer. Men
              den har fortfarande inte kommit.
            </seg>
            <seg n="990b4b07">
              Jag vet inte om jag behöver tillägga så mycket mer i den frågan.
              Jag tycker att det talar sitt tydliga språk att regeringen ännu
              inte har tillvaratagit alla de goda förslag som finns i den utredningen.
              De kommer inte att bli verklighet under dessa åtta år som de borgerliga
              partierna har haft på sig att styra det här landet.
            </seg>
            <seg n="501de804">
              Herr talman! En viktig princip som slås fast i djurskyddslagens
              4 § är att djur ska ha rätt att bete sig naturligt. Det är en
              princip som kan vara svår att tolka. Mycket av konflikten och
              diskussionen om till exempel minknäringen kretsar just kring detta
              med naturligt beteende. Minkarna hålls i dag, och har under en
              lång tid hållits, på ett sätt som inte ger dem möjlighet att utföra
              sitt naturliga beteende, och därför uppkommer beteendestörningar.
              Men det har visat sig vara svårt att tolka denna paragraf. Det
              finns även andra djur, till exempel många djur som hålls på cirkusar,
              som är förhindrade att utföra sina naturliga beteenden.
            </seg>
            <seg n="00aea3ab">
              Men denna princip skulle behöva tydliggöras i lagstiftningen.
              Det finns också med som förslag i den utredning som lades fram
              2011. Det är också något som vi har motionerat om och som finns
              med i detta betänkande. Det är mycket viktigt att de vägledande
              principerna i lagen också tydliggörs så att de blir lättare att
              tolka och också får genomslag ute i verkligheten. Den djurskyddslagstiftning
              som vi lägger fast här i kammaren vill vi ju också ska få verka
              ute där djur finns.
            </seg>
            <seg n="6f9bfc3d">
              Herr talman! Vi har ungefär 100 000 hemlösa katter i Sverige.
              Många av dem har blivit övergivna av sina ägare och har väldigt
              svårt att klara sig när de blir övergivna. De kanske svälter eller
              fryser ihjäl om vintrarna. Det skapar såklart ett stort lidande
              hos djuren, men det kan också skapa sanitära problem i de samhällen
              där det här problemet finns, vilka är många.
            </seg>
            <seg n="f11107c5">
              Det här är ett problem som har uppmärksammats under lång tid
              av olika djurskyddsorganisationer. Vi socialdemokrater har också
              motionerat under flera år om att man måste komma till rätta med
              problemet.
            </seg>
            <seg n="65e17abc">
              Det är också något som föreslås i Djurskyddslagsutredningen.
              Ett tydliggjort ägaransvar löper som en röd tråd genom utredningsförslaget
              med ett uttryckligt förbud mot att överge sina djur. Man föreslår
              obligatorisk märkning och registrering av katter och till detta
              kopplat en fortplantningskontroll av de katter som vistas ute.
              Också dessa förslag är angelägna att genomföra. Det finns så mycket
              annat som är utrett och klart, bara att genomföra. Jag vill därför
              yrka bifall till reservation 13.
            </seg>
            <seg n="55f4955c">
              Som sagt tänker jag inte tillägga något mer i den här debatten
              annat än att det faktum att vi ännu inte har någon proposition
              på bordet talar sitt tydliga språk. Regeringen kommer att lämna
              efter sig åtta förlorade år för djurskyddspolitiken.
            </seg>
          </u>
          <note type="speaker" n="6e41c3af">
            Anf. 41 HELENA LEANDER (MP):
          </note>
          <u who="Q4961406" xml:id="i-976d821b07f4ed0b-3" n="5947491d">
            <seg n="958764a9">
              Herr talman! När regeringen var nyvald visade man stor handlingskraft
              i djurfrågorna. Man började med att riva upp det förslag som fanns
              om att lägga ned minkfarmarna och lade i stället ned Djurskyddsmyndigheten
              i rekordfart. Det var knappast förändringar som gynnade djuren,
              men ingen kan säga annat än att det var handlingskraftigt.
            </seg>
            <seg n="ddda9911">
              Sedan satte man i gång en stor omorganisation av djurskyddskontrollerna.
              Det kan diskuteras om det var bra eller dåligt, men vi kan i alla
              fall konstatera att under omorganisationen hamnade tillsynen på
              efterkälken. Efter denna kraftansträngning verkade det som att
              luften gick ur regeringen, i alla fall på djurområdet.
            </seg>
            <seg n="af50c7b0">
              Vi från Miljöpartiet, och för den delen även andra oppositionspartier,
              kom med det ena förslaget efter det andra på hur vi skulle kunna
              förbättra för djuren, och varje gång fick vi nej från allianspartierna.
              Till slut tyckte väl även regeringen att det började blir lite
              pinsamt att det framstod som lite osympatiskt att de inte brydde
              sig om djurens lidande. Då kom de på genidraget att tillsätta
              en stor utredning om hela djurskyddslagen.
            </seg>
            <seg n="152cfc92">
              Det var väl i och för sig finurligt, och det fanns goda skäl
              att göra det. Under hela tiden som utredningen pågick kunde man
              då hänvisa till den när de sade nej, och när utredningen sedan
              var klar kunde de fortsätta att hänvisa till den och säga: Men
              vi måste ju ta hand om de här förslagen. Snart ska ni se att lagförslaget
              kommer som vi alla väntar på. Ge er till tåls!
            </seg>
            <seg n="9ef05a16">
              Vi gav oss till tåls och väntade. Och djuren väntade. De hade
              inte så mycket annat att välja på än att vänta. Och tiden gick,
              men inte kom det något lagförslag. Detta snart som man pratade
              om preciserades så småningom till den 18 mars. Då skulle lagförslaget
              komma.
            </seg>
            <seg n="7aaf20f9">
              Den 18 mars kom, men det gjorde inte lagförslaget. 18 mars är
              lite magiskt på så sätt att det är gränsen för när lagförslag
              ska läggas fram för att hinna behandlas före valet. Vad som händer
              med lagförslaget är det ingen som vet. Ingen vet om det kommer
              framöver. Allt är väldigt oklart. Det enda vi kan konstatera är
              att det i alla fall inte lär bli någon ny djurskyddslag före valet.
            </seg>
            <seg n="9d682b8b">
              Den här regeringen kommer alltså att gå till historien som en
              regering som började med att försämra för djuren och ägnade resten
              av sina två mandatperioder åt att förhala allt för djuren. Jag
              ska inte säga riktigt allt, för man bröt faktiskt ut en liten
              del. Man plockade ut ett förbud om sexuella handlingar mot djur
              och har även genomfört vissa förändringar utifrån EU-lagstiftning
              på djurförsöksområdet, så det var väldigt orättvist av mig att
              säga att man har förhalat alla förbättringar. Jag ber därför så
              mycket om ursäkt.
            </seg>
            <seg n="42be2b01">
              Jag ber också om ursäkt om jag låter lite gnällig, för att inte
              säga bitter, i den här frågan, men jag är faktiskt lite bitter.
              Det är lätt för oss som politiker att prioritera andra frågor
              än djurens välfärd. Det är trots allt inte vi som sitter i burarna.
              Och djuren är värdelösa lobbyister och har inte heller någon rösträtt.
              Det är mycket lättare att lyssna på dem som företräder folk som
              faktiskt har rösträtt. Jag blev dock inte politiker för att bara
              lyssna på dem som skriker högst. Jag blev inte minst politiker
              för att kunna ge en röst åt dem som i dag saknar det, som kommande
              generationer och som djuren.
            </seg>
            <seg n="8f6de857">
              Efter detta lilla utbrott av bitterhet ska jag försöka vara lite
              mer konstruktiv. Det saknas nämligen inte förslag på hur vi skulle
              kunna förbättra djurens situation i Sverige i dag. Många av dem
              finns i utredningen om en ny djurskyddslag. Det handlar till exempel
              om obligatorisk märkning och registrering av katter samt andra
              åtgärder för att katter ska slippa bli hemlösa. Det handlar om
              åtgärder mot osund avel och grymma inslag vid djurtävlingar. Det
              handlar om att förbjuda åtminstone sjölejon och elefanter på cirkus
              – jag kan fråga mig vad djur över huvud taget har i en sådan miljö
              att göra – och om att skärpa arbetet mot djurskyddsbrott, bara
              för att ta några exempel.
            </seg>
            <seg n="dc25a7b1">
              Det faktum att det fanns både bra och dåliga förslag i utredningen
              och inte minst vissa knepiga grejer om lagstiftningens struktur
              behöver inte vara något hinder för att lägga fram alla de konkreta
              bra förslag som finns för att stärka djurens välfärd.
            </seg>
            <seg n="bd4c4bf9">
              Tycker man att dessa förslag inte räcker har vi fler förslag
              från Miljöpartiets sida. Just försöksdjuren har vi redan debatterat
              för några veckor sedan. Annars har vi förslag för egentligen hela
              fältet av djur, från lantbruksdjuren via sällskapsdjuren till
              de vilda djuren. Det handlar om alltifrån att lägga ned de plågsamma
              pälsfarmerna till att fler lantbruksdjur ska få rätt att vara
              ute och att man inte håller djur man inte har förutsättningar
              för att ta hand om på ett vettigt sätt.
            </seg>
            <seg n="ce086353">
              I grunden handlar det om att vår djurskyddslag ska följas. Vi
              har nämligen en djurskyddslag som säger att djur ska ges rätt
              naturligt beteende och skyddas mot onödigt lidande – mycket vackert.
              Problemet är att det inte alltid ser ut så i djurens verklighet
              i Sverige i dag.
            </seg>
            <seg n="77410230">
              Vi kan se minkar som i det fria rör sig över stora avstånd både
              på land och i vatten men som hålls i små nätburar, där de inte
              har en chans att bete sig naturligt och därför utvecklar beteendestörningar.
              Nyfikna grisar som vill böka och undersöka hålls på kala betonggolv,
              i bästa fall med lite strö, där de blir stressade och understimulerade.
              Kor som vill beta och idissla, som visserligen ska få gå ute på
              sommaren, står större delen av året inomhus, ofta dessutom bundna.
              De matas med foder som kan vara så kraftigt att de får problem
              med magen. Kycklingar är framavlade för maximal tillväxt, inte
              maximal välfärd. Skelett och leder hänger inte med i den snabba
              tillväxten och kycklingarna får svårt att gå. Å andra sidan, vad
              gör det? Det är ändå så trångt i kycklingstallen att det inte
              är så stor yta att gå på. Och fortfarande sitter ungefär två miljoner
              hönor i bur med en yta som är mindre än ett A4-ark till sitt förfogande.
            </seg>
            <seg n="dcf4494d">
              Självklart finns det bönder som har valt att sikta högre än den
              miniminivå som djurskyddslagen lägger fast. Krav till exempel
              är i första hand en miljömärkning men har också vissa djurskyddskriterier.
              Och vissa bönder går till och med längre än så i sin strävan att
              ge djuren en djurhållning som respekterar deras behov och beteenden.
              Men djurskyddslagen gäller inte bara dessa särskilt utvalda djur,
              utan den gäller alla djur i Sverige. All djurhållning måste leva
              upp till djurskyddslagens krav. Djur ska kunna bete sig naturligt
              och skyddas mot onödigt lidande. Den djurhållning som inte klarar
              det får vackert lägga ned.
            </seg>
            <seg n="45232dd9">
              För att djurskyddslagens fina ord ska bli verklighet måste de
              föreskrifter som mer exakt reglerar hur djurhållningen ska se
              ut ses över och anpassas till djurskyddslagens krav på naturligt
              beteende. Det är ett av förslagen från Djurskyddslagsutredningen,
              ett förslag som hamnat lite i skymundan – kanske för att det är
              lite byråkrattorrt. Men det är ett förslag som har potential att
              verkligen göra skillnad på riktigt för djuren.
            </seg>
            <seg n="a1fff6d2">
              Jag skulle vilja bjuda regeringen på ett litet tips. Jag vet
              att ni har annat för er i regeringen än att jobba med just djurfrågor.
              Så kan det vara. Men om ni åtminstone skulle orka med det lilla
              besväret att ge ett uppdrag till Jordbruksverket att genomföra
              den föreslagna översynen av djurskyddsföreskrifterna, så att de
              stämmer överens med lagens krav på naturligt beteende, skulle
              de kunna göra jobbet och ni skulle slippa gå till historien som
              den regering som ägnade två mandatperioder åt att förhala och
              försämra för djuren. Det är mitt tips.
            </seg>
          </u>
          <note n="594441c5">
            Jag yrkar bifall till reservation nr 13.
          </note>
          <note type="speaker" n="783c4f95">
            Anf. 42 JOSEF FRANSSON (SD):
          </note>
          <u who="Q5740653" xml:id="i-46c0f69d73ff04b8-1" n="18b9c679">
            <seg n="8b9d5c06">
              Herr talman! Från Sverigedemokraterna har vi i detta betänkande
              fyra reservationer, men för tids vinnande väljer jag att endast
              yrka bifall till reservationerna 4, 5 och 12.
            </seg>
            <seg n="e3baddf0">
              Sverigedemokraterna har genom åren tydligt tagit parti för djuren
              och eftersträvat ett djurvänligare samhälle. Sedan riksdagsinträdet
              har vi också drivit på i dessa frågor och fått gehör för delar
              av detta, bland annat då vi med övriga oppositionen drev igenom
              ett förbud mot obedövad kastrering av smågrisar.
            </seg>
            <seg n="e416efb7">
              Vi har också men med en något mer begränsad framgång drivit frågan
              om importförbud av religiöst slaktat kött, där man helt sonika
              skär halsen av djuren och låter dem förblöda till döds. Att det
              inte finns en rungande enighet i denna fråga här i kammaren är
              beklämmande. Ett försiktigt riksdagsbeslut fick vi trots allt
              igenom efter många om och men om att regeringen ska driva frågan
              i EU för att begränsa den här typen av slakt. Det har jag för
              övrigt inte sett så jättemycket av. Oavsett det är det inte tillräckligt.
            </seg>
            <seg n="3f549f06">
              Sveriges djurskyddslagstiftning är på många sätt en föregångare.
              Det är bra, och det är någonting vi kan fortsätta att utveckla.
              Bland annat när det kommer till djurplågeri finns betydligt mer
              att önska, och i detta betänkande har Sverigedemokraterna en gemensam
              reservation med Miljöpartiet och Vänsterpartiet där vi förordar
              införandet av brottet grovt djurplågeri.
            </seg>
            <seg n="69377de8">
              Detta kan kanske låta drastiskt för vissa. Men trots flera allvarliga
              fall av djurplågeri, ibland under rent tortyrliknande former,
              har det aldrig utdömts maxstraff för djurplågeri. Från Sverigedemokraternas
              sida vill vi skicka en stark signal om att uppsåtligt djurplågeri
              tas på största allvar, och vi vill därför att straffet för djurplågeri
              ska skärpas. Därmed yrkar jag bifall till reservation nr 5.
            </seg>
            <seg n="7a9eb262">
              Herr talman! I den svenska djurhållningen händer det att djur
              far illa, och då är det självklart att samhället måste gå in.
              Ibland måste djur till och med omhändertas, och varje gång det
              sker är det naturligtvis en stor tragedi för alla inblandade och
              inte minst djuren.
            </seg>
            <seg n="960b647a">
              Det finns emellertid ett befogat missnöje över hur myndighetsutövandet
              ibland sker. Många jordbrukare som håller djur känner en olust
              inför vetskapen att en kontrollant, kanske utan egentlig kunskap
              och erfarenhet av djurhållning, när som helst kan dyka upp och
              göra anmärkningar som kan få långtgående konsekvenser.
            </seg>
            <seg n="f94093a6">
              Från Sverigedemokraterna menar vi att det är viktigt att de som
              arbetar med djurtillsyn har relevant kompetens för ändamålet.
              Vi menar därför att alla som inspekterar och handlägger kontroll
              av djurbesättningar inom näringsverksamheter ska ha egen yrkeserfarenhet
              av djurhållning. I förlängningen skulle nog det vara bra för alla
              parter för att minska konflikter och även onödig psykisk stress.
              Därför yrkar jag bifall till reservation nr 4.
            </seg>
            <seg n="68c967f7">
              Herr talman! Ibland uppstår ett slags moment 22 där vår striktare
              djurskyddslagstiftning i realiteten försämrar djurvälfärden eftersom
              man driver produktionen ut från landet på grund av merkostnaderna
              för det svenska jordbruket. Det är en utveckling som Sverigedemokraterna
              har lagt fram en rad förslag om för att bryta.
            </seg>
            <seg n="6326b24e">
              Frågan om det minskande svenska jordbruket är naturligtvis mångbottnad,
              men djurskyddsfrågan är en viktig del. Det är därför som Sverigedemokraterna
              återkommande i vårt budgetförslag förordar en djurvälfärdsersättning
              för att värna det svenska djurvänligare jordbruket.
            </seg>
            <seg n="fb769818">
              Vidare vill vi i Sverigedemokraterna ha importregler som förbjuder
              import av animaliska produkter som framställts på ett sätt som
              väsentligt strider mot intentionerna med den svenska djurskyddslagstiftningen.
              Att ställa samma krav på det vi importerar som vi ställer på det
              våra egna bönder producerar är för oss en självklarhet.
            </seg>
            <seg n="50c8d9c2">
              Givetvis står EU i vägen för ett genomförande av en sådan förändring.
              Svenska folkets vilja om ett gott djurskydd sätts med andra ord
              ur spel och djurplågeriköttet flödar in över gränserna. I affären
              ges konsumenten förvisso en viss makt över besluten om den jagar
              frivilliga märkningar av köttprodukter och då kanske i kombination
              med en förkunskap om vad de olika alternativen innebär.
            </seg>
            <seg n="252eb263">
              Men i till exempel sammansatta produkter, färdigmat och så vidare,
              kan man i princip inte välja det svenska djurvänligare köttet
              utan får allt som oftast utgå från att det är det billigaste köttet
              som världsmarknaden har att uppbringa som finns i produkten. Samma
              sak gäller oftast på restauranger där det inte finns några som
              helst regelverk för att redogöra för konsumenten vad det är för
              ursprung på de råvaror man använder. En obligatorisk ursprungsmärkning
              av alla animaliska produkter skulle därför skapa incitament att
              använda det svenska eller åtminstone välja något som är bra för
              våra djur.
            </seg>
            <seg n="5d78c0e9">
              Herr talman! Att återställa en rimlig nivå i vår tidigare stolta
              jordbrukarnation kräver en lång rad åtgärder, kanske inte minst
              byte av finansminister till någon som inte på förhand dömer ut
              det svenska jordbruket. Stora som små reformer kommer att krävas.
            </seg>
            <seg n="ce238731">
              En konkret förbättring för den småskaliga verksamheten i Sverige
              är att möjliggöra avlivning av slaktdjur redan när de befinner
              sig på bete. Bristen på slakterier i mer glesbebyggda områden
              medför alltför ofta antingen långa djurtransporter eller helt
              sonika nedläggning för att produktionen blir alltför dyr.
            </seg>
            <seg n="8c845c87">
              Avlivning i beteshagen, i djurets invanda miljö, är det mest
              skonsamma sättet för djuret att avsluta livet och kan därmed tillmötesgå
              de högt ställda kraven på djuretik i samband med avlivning. Att
              detta inte kan ske i dag beror på – och håll i er nu – EU! Det
              är som vanligt detta EU som så ofta står i vägen för våra svenska
              unika förutsättningar utifrån kultur, landskap och miljö.
            </seg>
            <seg n="22f0e568">
              Snart är det EU-val, och det ska bli intressant att se om de
              partier som på allvar vill återföra beslutsmakt till nationerna
              får mer att säga till om. Jag hoppas verkligen att så blir fallet
              och att vi kan rensa det europeiska samarbetet i varje fall från
              den här typen av dumheter. Därför yrkar jag bifall till reservation
              nr 12.
            </seg>
          </u>
          <note type="speaker" n="38bd2df6">
            Anf. 43 JENS HOLM (V):
          </note>
          <u who="Q946708" xml:id="i-14ef7b34d2cd510e-7" n="d1316da1">
            <seg n="343adffa">
              Herr talman! I Sverige är det ungefär 80 miljoner djur som föds
              upp, transporteras och slaktas varje år i den svenska animalieproduktionen.
              Det handlar om grisar, kossor, kalvar, kycklingar och hönor, för
              att ta några exempel.
            </seg>
            <seg n="905335c8">
              I den svenska djurskyddslagen står det att de djuren ska ha möjlighet
              till ett naturligt beteende och skyddas mot lidande. Man kan på
              ganska goda grunder fråga sig om det är fallet för de tusentals
              grisar som numera transporteras mer än åtta timmar från Sverige
              till Polen och till slakt i Tyskland.
            </seg>
            <seg n="8f049c26">
              Det kan vara de miljontals kycklingar som hålls i små utrymmen
              – det kan röra sig om ungefär 20 000 kycklingar som hålls i en
              sal – och som ska växa till slaktvikt på 37–38 dagar. Precis som
              Helena Leander anförde växer djuren så fort att de får problem
              med sina skelett. De bryter benen och så vidare.
            </seg>
            <seg n="bf2febc7">
              Det kan vara den kalv som precis har fötts av kossan och som
              omedelbart separeras från sin komamma trots att vi vet att det
              är ett djupt naturligt beteende för en kalv och en ko att vara
              tillsammans.
            </seg>
            <seg n="804135d2">
              Det kan vara de fortfarande drygt två miljoner burhöns i Sverige
              som hålls i små burar på ett utrymme som inte är mycket större
              än en A4-sida. Kan de bete sig naturligt?
            </seg>
            <seg n="fc0e3498">
              Vi i Vänsterpartiet tycker att det är just det naturliga beteendet
              som ska vara grunden för hur djur föds upp och behandlas. Vi ser
              stora behov av reformer på området. Vi har lagt fram konkreta
              förslag på detta i vår motion som heter Respekt för djuren .
            </seg>
            <seg n="76701de3">
              Vi har också lagt fram konkreta förslag på en minskad köttkonsumtion,
              för vi menar att det är den kraftigt ökande köttkonsumtionen som
              har lett till en alltmer intensiv djuruppfödning. Om vi i stället
              kan se till att vi äter mindre kött blir det färre djur som föds
              upp. Då har vi också bättre förutsättningar att behandla dessa
              djur väl.
            </seg>
            <seg n="2eb42ec7">
              Precis som Helena Leander från Miljöpartiet tidigare är också
              vi i Vänsterpartiet djupt upprörda över att något av det första
              den nuvarande borgerliga regeringen gjorde efter valsegern 2006
              var att avskaffa den första myndighet för djur som har funnits
              på detta jordklot – Djurskyddsmyndigheten. Vi menar att det behövs
              någon form av myndighet som står på djurens sida och som garanterar
              att djurskyddslagen, djurskyddsförordningen och andra föreskrifter
              verkligen följs.
            </seg>
            <seg n="9522ac10">
              Vi i Vänsterpartiet har lagt fram ett förslag om det vi kallar
              för en djurombudsman, som ska få liknande uppgifter som den tidigare
              Djurskyddsmyndigheten hade. Det behövs fler inspektioner – djurskyddsinspektioner
              och kontroller – för att se till att lagar och bestämmelser verkligen
              följs.
            </seg>
            <seg n="08bc90fe">
              Kära meddebattörer! För mer än två och ett halvt år sedan lades
              det omfattande betänkande som jag visar här fram. Det är ett förslag
              till en ny djurskyddslag – ett betänkande på över 1 000 sidor.
              I betänkandet finns en mängd lösningar på de problem som finns
              i Sverige i dag när det gäller hur djur behandlas. Jag är precis
              lika upprörd som de tidigare talarna, Socialdemokraternas Sara
              Karlsson och Miljöpartiets Helena Leander, över att regeringen
              inte har gjort någonting av förslaget. Man har gjort några små
              utbrytningar, men hela det sammanhängande förslaget om en ny djurskyddslag
              har man hela tiden bara skjutit framför sig under dessa två och
              ett halvt år. Det har till och med stått i regeringens lista över
              kommande propositioner att det skulle komma förslag till en ny
              djurskyddslag. Nu har vi nyligen fått besked om att så inte blir
              fallet.
            </seg>
            <seg n="5899826c">
              Jag skulle vilja sända ett tydligt budskap. Därför vänder jag
              mig till dig, Åsa Coenraads från Moderaterna. Jag vänder mig till
              dig, Roger Tiefensee från Centerpartiet. Jag vänder mig till dig,
              Irene Oskarsson från Kristdemokraterna, och jag vänder mig till
              dig, Anita Brodén från Folkpartiet. Detta är ett oskick. Vi har
              haft en omfattande utredning som kom för mer än två år sedan,
              och regeringen gör ingenting. Jag vill att ni tar upp det här
              med landsbygdsministern. Jag vill att han snarast möjligt lägger
              fram ett förslag, en proposition, baserad på utredningen om en
              ny djurskyddslag.
            </seg>
            <seg n="ca6dcc15">
              Det är många viktiga saker som tas upp i utredningen. Några saker
              har redan nämnts. Naturligt beteende är kanske det viktigaste.
              Man för ett långt resonemang om detta, och man förtydligar vad
              ett naturligt beteende egentligen ska innebära.
            </seg>
            <seg n="e629db36">
              Man talar också om de 100 000 övergivna katter som i dag far
              illa. Man lägger fram ett konkret förslag i utredningen om att
              det ska vara förbjudet att överge katter på det här viset. Det
              ska vara en obligatorisk märkning och registrering av katterna,
              och det ska finnas fortplantningsbegränsningar så att katter som
              är förvildade inte förökar sig i stor omfattning. Det trodde jag
              att vi skulle kunna vara överens om från vänster till höger, men
              vi får inget förslag från regeringen.
            </seg>
            <seg n="024e14ba">
              I utredningen tar man också upp så kallad offentlig förevisning
              av djur, till exempel djur på cirkus. Den reservation som Miljöpartiet
              har lämnat, nr 15, som handlar om ett förbud mot djur på cirkus
              och att man ska utreda hur djur behandlas i de svenska djurparkerna
              är en reservation som jag uttrycker stark sympati för. Vi i Vänsterpartiet
              har inte kunnat gå med på reservationen fullt ut. Men vi tycker
              att det är fel att djur far illa på cirkus, och vi tycker precis
              som det sägs i djurskyddslagen att vilda djur egentligen inte
              ska finnas på cirkus över huvud taget. Vi står fullt ut bakom
              förslaget om ett förbud mot djur som elefanter och sjölejon på
              cirkus. Det skulle vara ett första steg för att få lite ordning.
              Men vår grundhållning är att vilda djur inte ska vara på cirkus.
            </seg>
            <seg n="54ca737a">
              Avslutningsvis skulle jag vilja understryka vad som gäller för
              de 1,3 miljoner minkar som varje år tvångsuppföds och slaktas
              på svenska pälsfarmer. Detta borde förbjudas. Det har ingenting
              med naturligt beteende att göra, och det är bara en produktion
              av lyxprodukter som pälsar och pälsdetaljer som ingen, mer än
              överklassen i Ryssland, Kina och även Europa, behöver. Pälsdjursuppfödning
              borde stoppas här och nu.
            </seg>
            <seg n="cca85d49">
              Jag ställer mig bakom reservation nr 13, som rör övergivna katter.
            </seg>
          </u>
          <note type="speaker" n="bfff1be0">
            Anf. 44 ÅSA COENRAADS (M):
          </note>
          <u who="Q4943175" xml:id="i-383e3fe8abcc2750-0" n="90197c6c">
            <seg n="c586ab72">
              Herr talman! Vi debatterar miljö- och jordbruksutskottets betänkande
              10, som behandlar motioner från den allmänna motionstiden. Betänkandet
              tar upp 95 motionsyrkanden från både 2012 och 2013 som rör djurskyddsfrågor.
              Jag vill börja med att säga att Moderaterna ställer sig bakom
              betänkandet i dess helhet.
            </seg>
            <seg n="3e1ebefa">
              Djurskydd är en viktig och prioriterad fråga för Moderaterna.
              Det har vi stått här och sagt många gånger förut. Våra utgångspunkter
              är att alla djur ska må bra och ha möjlighet att bete sig på ett
              sätt som skapar en bra tillvaro. Det ställer stora krav både på
              miljön som djuren vistas i och på människorna som hanterar djuren.
            </seg>
            <seg n="52b6492d">
              I dag finns stor och bred forskning på området som syftar till
              att tydliggöra vilka förutsättningar som är nödvändiga för att
              djur ska kunna leva ett så naturligt liv som möjligt. Det är glädjande
              att det kommer alltmer forskning på området och att det hela tiden
              utvecklas nya metoder för att hålla och hantera djur med bibehållen
              kostnadseffektivitet och ökad komfort för djuren.
            </seg>
            <seg n="ca955edb">
              Sverige har i dag en av världens strängaste djurskyddslagstiftningar,
              som vi är stolta över och inte vill sänka. Vi värnar djuren och
              uppskattar deras viktiga roll i våra liv oavsett om det är som
              älskade husdjur, som källor till livsmedel eller annat. Vi ska
              vara noga med att ta ansvar för djuren, och det gör vi genom att
              utveckla området. Djur har varit en integrerad del av vårt samhälle
              i många tusen år, och vi hoppas att de ska förbli det i många
              år framöver. Djurhållning handlar också om förutsättningar i samhället,
              och då involverar vi både sällskapsdjur och produktionsdjur.
            </seg>
            <seg n="604a4ec4">
              Den här debatten blir lite av en upprepning av vad vi har sagt
              tidigare ifrån den här kammaren. Men det har hänt viktiga saker
              de senaste sju åren, och de är viktiga att upprepa så att vi inte
              glömmer detta.
            </seg>
            <seg n="7e998de6">
              Regeringen valde att lägga över ansvaret på länsstyrelserna och
              kompetensen på Jordbruksverket för att öka rättssäkerheten och
              stabiliteten i djurskyddskontrollerna. Sedan 2009 är det därför
              länsstyrelsernas ansvar att upprätthålla det regelverk som finns
              för djurskydd och kontrollen av att det efterlevs.
            </seg>
            <seg n="b0488fdc">
              I dag kan vi se att det görs fler, och i många fall bättre, kontroller
              än tidigare. I dag är djurskyddskontrollerna dessutom mer träffsäkra
              och likvärdiga över hela landet.
            </seg>
            <seg n="5628867c">
              För att ytterligare förstärka djurskyddsarbetet ökade regeringen
              anslagen till länsstyrelserna med 225 miljoner kronor. Tanken
              är att den här satsningen ska fortsätta fram till 2015. Även tillskottet
              till Jordbruksverket på 5 miljoner kronor för samordning och effektivisering
              av djurskyddet fortsätter att ges under samma period.
            </seg>
            <seg n="c8ebb6b2">
              Herr talman! Vi verkar i en global värld, och därför räcker det
              inte att ha ett inhemskt perspektiv på djurskyddsfrågorna. Den
              svenska livsmedelsindustrin verkar på en öppen global marknad
              och är hårt konkurrensutsatt av köttproduktion i länder som inte
              håller lika hög nivå på sitt djurskydd som vi.
            </seg>
            <seg n="3c144654">
              För oss moderater är därför djurskyddet även utanför Sverige
              en prioriterad fråga. Vi anser och arbetar för att djurskyddsnivån
              måste höjas. Vi tycker att Sverige ska arbeta aktivt för att EU:s
              djurskyddslagstiftning följs och att övriga länder höjer sin nivå
              på djurskyddet så att den motsvarar minst den svenska.
            </seg>
            <seg n="9a5a3c90">
              De svenska köttbönderna, framför allt grisbönderna, verkar under
              svåra förhållanden. Deras kött produceras med höga krav på djurvälfärd,
              hygien, smittskydd och miljöhänsyn. Svenskt kött är salmonellafritt,
              innehåller väldigt lite antibiotika och slaktas och hanteras med
              god kontroll på innehåll och paketering. Det kommer dessutom från
              djur som bedövas vid slakt. Men allt detta kostar, och eftersom
              marknaden är öppen för aktörer från hela världen innebär det att
              svenska köttproducenter konkurrerar med billigt kött som inte
              uppfyller samma krav som vi ställer.
            </seg>
            <seg n="21280e09">
              Vi moderater tycker att en öppen och fri marknad är den bästa
              förutsättningen för global tillväxt och välstånd. Bygger vi upp
              murar mot omvärlden bygger omvärlden upp murar mot oss. Vi är
              en liten spelare på världsmarknaden, och vi behöver omvärlden
              för handel med varor. Så har vi byggt den svenska ekonomin stark.
            </seg>
            <seg n="83c97559">
              Vi anser att varje konsument själv ska få välja vilka varor,
              livsmedel eller tjänster han eller hon vill köpa. Vi vill ha en
              konkurrensneutral marknad där alla aktörer deltar på lika villkor
              och där konsumenterna gör medvetna val såväl privat som offentligt.
            </seg>
            <seg n="b7b3ab81">
              Eftersom det är uteslutet för oss att sänka djurskyddsnivån i
              Sverige vill vi i stället höja den utomlands. Hittills har det
              gjorts flera viktiga framsteg för djurskyddet inom EU. Kommissionen
              antog till exempel en EU-strategi för djurskydd och djurs välbefinnande.
              Vi anser att ett förenklat gemensamt EU-regelverk för djurskydd
              skulle kunna påverka djurskyddet i positiv riktning – men bara
              förutsatt att lägstanivån för djurskyddet inom EU höjs.
            </seg>
            <seg n="ea78aa26">
              För att uppnå en sund och värdig djurhållning inom hela EU måste
              vi arbeta gränsöverskridande. Att höja kraven på våra livsmedelsproducenter
              ytterligare genom ännu högre krav på djurhållning, utevistelse,
              anläggningar och så vidare är inte hållbart så länge övriga länder
              i världen inte tar samma hänsyn till sina djur som vi gör. Det
              är inte att ta ansvar för Sveriges animalieproduktion eller den
              svenska ekonomin.
            </seg>
            <seg n="6f9d6103">
              Om den svenska livsmedelsindustrin går i konkurs innebär det
              att en av världens mest etiska djurproduktioner försvinner. Det
              måste vi förhindra. Det är vårt ansvar som riksdagspolitiker.
            </seg>
            <seg n="dc46e440">
              Herr talman! Moderaterna och alliansregeringen arbetar aktivt
              för att förbättra den nuvarande nationella djurskyddslagstiftningen.
              För att se över hur den kan moderniseras och förenklas tillsatte
              regeringen en särskild utredning som redovisade sitt uppdrag i
              november 2011. Remissvaren har kommit in i strid ström, och en
              proposition är för närvarande under beredning på Regeringskansliet.
            </seg>
            <seg n="ee4bed3e">
              Att vi ännu inte har en djurskyddsproposition på riksdagens bord
              ser oppositionen som en grund för kritik av regeringen. De anklagar
              regeringen för att inte göra tillräckligt och inte göra det tillräckligt
              fort. Men lagstiftningsprocesser tar tid och ska vara noga övervägda.
              Det finns ingenting att vinna på att skynda fram ett lagförslag
              som inte är tillräckligt genomarbetat för att sedan finna att
              det saknas viktiga aspekter eller att det i slutändan behöver
              göras om.
            </seg>
            <seg n="9d6b72c8">
              Socialdemokraterna menar att det finns många delar i Djurskyddsutredningens
              förslag som är fullt genomförbara inom ramen för den nuvarande
              lagstiftningsstrukturen. Vi anser dock att det finns skäl att
              inte hasta fram ett beslut som senare kan visa sig behöva revideras.
            </seg>
            <seg n="d31fdcb1">
              Tanken med den nya djurskyddspropositionen är att den ska ta
              ett helhetsgrepp om djurskyddsfrågorna för att förenkla, modernisera
              och effektivisera regelverket utan att sänka djurskyddsnivån.
              Det kräver långsiktighet, noggranna konsekvensanalyser och en
              balanserad avvägning mellan etiska, juridiska och ekonomiska perspektiv.
            </seg>
            <seg n="751bbddc">
              Moderaterna ser djurskyddet som en viktig och prioriterad fråga,
              och vi delar därför regeringens inställning att översynen av djurskyddslagstiftningen
              bör göras grundligt och med eftertanke.
            </seg>
            <seg n="e6058bad">
              Genom att väga in remissvaren på djurskyddsutredningen och göra
              en noggrann bedömning av alla förslag kan vi så småningom presentera
              en genomtänkt satsning för att förbättra skyddet och tillvaron
              för våra djur.
            </seg>
          </u>
          <note type="speaker" n="8503afbd">
            Anf. 45 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-8" n="d1316da1">
            <seg n="5c453b8f">
              Herr talman! Det hedrar Åsa Coenraads att hon är så tydlig med
              Moderaternas politik på djurområdet. Åsa Coenraads sade ju att
              om vi inför strängare lagar till djurens förmån här i Sverige
              går alla företag som sysslar med uppfödning i Sverige i konkurs.
              Den defensiva hållningen riskerar att leda till att alla länder
              bara anpassar sig nedåt.
            </seg>
            <seg n="471909e4">
              Under sina sju år vid makten har den borgerliga regeringen gjort
              försämringar för djuren, och ändå har tusentals lantbrukare fått
              lägga ned sin verksamhet. Att göra det sämre för djuren är alltså
              ingen framgångsstrategi. Det kan förhålla sig så att ett bra djurskydd
              inte spelar någon större roll för konkurrenskraften. Det kan till
              och med vara så att ett bra djurskydd kan vara ett bra konkurrensargument
              om man vill använda sig av det i marknadsföringen.
            </seg>
            <seg n="7bd9f16b">
              Det låter som att ni fortfarande håller på och bereder en proposition
              baserad på utredningen om en ny djurskyddslag. När kommer den?
              Är det inte märkligt att det har gått mer än två år? Ni har ju
              aviserat att det skulle komma en proposition i vår, men det har
              inte kommit någon.
            </seg>
            <seg n="5c581a28">
              Ett konkret förslag är att ge de ca 100 000 övergivna katterna
              ett bättre skydd genom att göra det förbjudet att överge katter
              och införa obligatorisk märkning och fortplantningsbegränsningar.
            </seg>
            <seg n="7d906028">
              Du och jag talade med Djurskyddet för några veckor sedan, Åsa
              Coenraads, och då var du positiv till detta förslag. Är Moderaterna
              positiva till förslaget?
            </seg>
          </u>
          <note type="speaker" n="a020378e">
            Anf. 46 ÅSA COENRAADS (M) replik:
          </note>
          <u who="Q4943175" xml:id="i-383e3fe8abcc2750-1" n="90197c6c">
            <seg n="5beff212">
              Herr talman! Det gläder mig att Jens Holm precis som jag har
              ett engagemang i djurskyddsfrågor. Det kommer förhoppningsvis
              att göra det bättre för djuren på sikt. Men för att göra det bättre
              för djuren på sikt måste vi ta ansvar för den produktion vi har,
              framför allt animalieproduktionen. Då handlar det om att skapa
              lagar som är likvärdiga inom framför allt Europeiska unionen.
            </seg>
            <seg n="1c9832a7">
              I mitt anförande sade jag inget om att sänka nivån i djurskyddslagstiftningen.
              Jag var tvärtom noga med att betona att vi jobbar för att höja
              EU-standarden så att vi får likvärdiga regler. Med likvärdiga
              regler kan vi sedan gemensamt höja djurskyddsnivån ännu mer.
            </seg>
            <seg n="1f50e2c0">
              Den politik som Jens Holm och Vänsterpartiet förespråkar kommer
              snarare att göra att djurhållningen flyttar utomlands. Då tar
              ni inte ansvar för vare sig djuren eller den svenska ekonomin.
              Hur ser Vänstern på detta framöver?
            </seg>
            <seg n="ddaf5f3d">
              Vad gäller den nya djurskyddspropositionen hänvisar jag återigen
              till det jag sade i mitt anförande. Propositionen är under beredning
              i Regeringskansliet. Beredning av den här typen av utredningar
              som är otroligt omfattande och där det dessutom har kommit in
              väldigt mycket remissvar tar tid. Nu sitter jag inte i regeringen,
              utan jag är riksdagsledamot. Jag kan därför inte svara på exakt
              när propositionen kommer att hamna på vårt bord. Men det är viktigt
              att det får ta tid att skapa lagar och regler och att vi tar ett
              helhetsgrepp om djurskyddsfrågorna.
            </seg>
          </u>
          <note type="speaker" n="b5ae47f3">
            Anf. 47 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-9" n="d1316da1">
            <seg n="fcd1c4a6">
              Herr talman! Jag hade en konkret fråga om de övergivna katterna.
              Konkreta förslag i utredningen är att det ska bli förbjudet att
              överge katter på det här viset, att det ska finnas obligatorisk
              märkning och registrering samt att det ska vara obligatoriskt
              med kastrering eller p-piller för de här katterna så att de inte
              fortplantar sig. Det är tre av många konkreta förslag.
            </seg>
            <seg n="030fe7bf">
              Jag tog upp just det här eftersom du och jag träffade Djurskyddet
              här i riksdagen för några veckor sedan, och tog emot deras gosedjur,
              när de ville uppmärksamma just det här kravet. Jag skulle vilja
              veta ifall Moderaterna tycker att det här är ett bra förslag.
            </seg>
            <seg n="520b68b7">
              Vad gäller hanteringen av propositionen stämmer det att du inte
              sitter i regeringen, men du är med och utgör det parlamentariska
              underlaget för regeringen. Jag tycker att det är märkligt att
              man skriver in i listan över kommande propositioner att det ska
              komma en proposition, ett förslag baserat på den här utredningen,
              och sedan gör det helt enkelt inte det.
            </seg>
            <seg n="998c4475">
              Du och jag har båda ett stort engagemang för djurfrågor, Åsa
              Coenraads. Det är bra. Men den politik som gäller i dag har snarare
              försämrat för djuren, och vi ser att verksamhet flyttar utomlands
              hela tiden. Jag nämnde i mitt anförande att tusentals grisar exporteras
              för slakt i Tyskland eller exporteras för intensivuppfödning i
              Polen. Hur kan det vara på det viset? Det har ni ett direkt ansvar
              för. En framgångsväg vore att se till att vi stärker vårt djurskydd
              snarare än att vi försämrar det.
            </seg>
            <seg n="926f3e7d">
              Sedan får man vara bättre på att berätta om fördelarna med att
              ha skarpa djurskyddslagar. Vi kan driva på andra länder för att
              de ska bli minst lika bra som vi. Men vi kan bli bättre.
            </seg>
          </u>
          <note type="speaker" n="f9430936">
            Anf. 48 ÅSA COENRAADS (M) replik:
          </note>
          <u who="Q4943175" xml:id="i-383e3fe8abcc2750-2" n="90197c6c">
            <seg n="3e3dc14f">
              Herr talman! Jens Holm frågar mig om vissa förslag som vi har
              fått från enskilda organisationer. Vi träffar jättemånga olika
              typer av organisationer som kommer med väldigt många olika förslag
              till oss riksdagsledamöter.
            </seg>
            <seg n="5812f59f">
              När det gäller just kattförslagen kom det flera olika förslag
              som bereds just nu. Vi tittar över dem. Det fanns absolut flera
              bra förslag från Djurskyddet Sverige, men det gäller att ta ett
              helhetsgrepp om alla djurskyddsfrågor. Då tycker jag att det är
              synd att bryta ut enskilda djurslag. Jag vill gärna se en helhet,
              och det hoppas jag få se när den nya djurskyddspropositionen kommer.
            </seg>
            <seg n="5daef8b2">
              Jag vill komma tillbaka till var man lägger djurskyddsnivåerna
              för olika länder. Jag hävdar fortfarande att vi ska ta ett helhetsgrepp
              inom hela Europa om detta. Vi är ett litet land, och vi är också
              beroende av att exportera våra produkter. Genom att vi sätter
              högre krav än andra länder flyttar djurhållningen till andra länder.
              Då kan vi inte längre exportera våra produkter till andra länder.
              Vi ser just nu att krisen runt om i världen påverkar svensk produktion.
              Att då höja kraven ytterligare tror jag skulle försämra för den
              djurhållning som vi har i Sverige och som vi ändå ska vara ganska
              stolta över.
            </seg>
            <seg n="7de77fd6">
              Jag noterar också att Jens Holm inte svarar på min fråga om hur
              Vänsterpartiet tar ansvar för Sveriges ekonomi inom djurhållningsfrågan.
            </seg>
          </u>
          <note type="speaker" n="3e5737bb">
            Anf. 49 HELENA LEANDER (MP) replik:
          </note>
          <u who="Q4961406" xml:id="i-976d821b07f4ed0b-4" n="5947491d">
            <seg n="5110114d">
              Herr talman! Jag tror att alla hade stor respekt för Åsa Coenraads
              när hon första gången kom dragande med att det tar lite tid att
              ta fram en ny djurskyddslag. Ingen förväntar sig att regeringen
              ska kläcka ur sig en ny lagstiftning på några månader. Det har
              visserligen hänt i frågor som regeringen har tyckt varit viktiga
              för dem. Det är dock fullt rimligt att det kan ta ett år. Men
              nu har det inte gått ett år, och nu har det inte gått två år.
              Det har gått två och ett halvt år nu sedan djurskyddslagsutredningen
              kom. Då börjar det klinga ganska ihåligt att fortfarande säga
              att det tar tid och att man inte får hafsa. Säg som det är! Säg
              antingen att det här inte är en prioriterad fråga eller att ni
              inte kommer överens, eller att det är både oprioriterat och svårt
              att komma överens.
            </seg>
            <seg n="cb5964bf">
              En sak ska jag i alla fall hålla med Åsa Coenraads om. Det är
              att det är viktigt att vi jobbar internationellt för att höja
              djurskyddsnivåerna i EU och i världen. Det är sådana saker som
              Miljöpartiet också har föreslagit, men eftersom det är saker där
              vi är förhållandevis eniga är det ingenting som jag valde att
              fokusera på i mitt anförande. Jag valde att fokusera på det som
              skiljer oss åt. Då handlar det om vår djurskyddslag och om den
              ska följas, oavsett om alla länder i hela världen har en lika
              stark djurskyddslagstiftning eller inte.
            </seg>
            <seg n="57b8cff1">
              Jag menar att de politiker som beslutade om djurskyddslagen gjorde
              bedömningen att svenska djur ska ha rätt till naturligt beteende
              och skyddas mot onödigt lidande, även om exakt alla länder i världen
              inte har kommit fullt så långt än.
            </seg>
            <seg n="3486a815">
              Om Moderaterna och Alliansen tycker att det faktum att det ser
              olika ut i världen talar för att Sverige ska ha lägre djurskyddsnivå
              än så får man ändra djurskyddslagen och ha den avvägda balansen
              mellan etik, ekonomi och juridik som Åsa Coenraads nyss beskrev
              som det som ska vara ramen för vår djurskyddslagstiftning. Men
              om man vill ha en djurskyddslag som hävdar skydd mot onödigt lidande
              och rätt till naturligt beteende måste man se till att det också
              följs i verkligheten. Hur ska det ske, när vi inte ens får en
              ny djurskyddslag?
            </seg>
          </u>
          <note type="speaker" n="856c979a">
            Anf. 50 ÅSA COENRAADS (M) replik:
          </note>
          <u who="Q4943175" xml:id="i-383e3fe8abcc2750-3" n="90197c6c">
            <seg n="f64233aa">
              Herr talman! Jag förstår Helena Leanders och andras kritik mot
              att det inte finns en proposition på bordet ännu med tanke på
              den omfattande utredningen och att det är två år sedan den landade
              på regeringens bord. Jag har full förståelse för detta, men återigen:
              Det är en otroligt stor utredning. Det har kommit in massor med
              remissvar. Och det tar tid att sammanställa och att göra det bra.
            </seg>
            <seg n="90bc6e0a">
              Dessutom får vi inte glömma bort att det direktiv som utredaren
              fick för utredningen handlade om att förenkla för djurproducenter
              och djurhållare, utan att försämra djurskyddet. Utredningen kanske
              har arbetat på fler områden än det som utredaren fick som direktiv
              av regeringen. Det innebär att det måste ta tid att bearbeta de
              delarna för att få fram en bra lagstiftning.
            </seg>
            <seg n="96bebb74">
              Vi vill också att lagstiftningen ska hålla över tid och att vi
              har en dialog inom branschen, mellan sportförbunden och mellan
              djurskyddsorganisationerna för att få fram något som alla tycker
              är så bra som möjligt. Man måste ha lite respekt för att det tar
              tid, men jag förstår otåligheten. Jag har en viss otålighet själv
              när det gäller detta.
            </seg>
            <seg n="e4b8b4de">
              Vi bygger våra lagar kring saklighet och inte kring morallagstiftning.
              Det finns en liten tendens i det Miljöpartiet förespråkar till
              att man ger sig in i morallagstiftning. Det är någonting som jag
              och Moderaterna gärna vill hålla oss utanför.
            </seg>
          </u>
          <note type="speaker" n="4f4dd623">
            Anf. 51 HELENA LEANDER (MP) replik:
          </note>
          <u who="Q4961406" xml:id="i-976d821b07f4ed0b-5" n="5947491d">
            <seg n="905fe53b">
              Herr talman! Jag tror att alla har respekt för att det tar viss
              tid, men frågan är hur lång tid.
            </seg>
            <seg n="6ec53c99">
              Åsa Coenraads nämner morallagstiftning. Ja, lagar handlar om
              moral. Vi tycker att det är omoraliskt att döda andra människor,
              vi tycker att det är omoraliskt att slå sina barn och vissa av
              oss tycker att det är omoraliskt att slå djur och att plåga djur
              på andra sätt. Hela lagstiftningen handlar om att vi sätter upp
              lagar och regler för vad man får göra i ett samhälle, utifrån
              någon form av samhällelig moral.
            </seg>
            <seg n="0122f3a6">
              Mycket av det som görs mot djur i dag är fullkomligt omoraliskt,
              och vi behöver en lagstiftning som faktiskt ger djuren en högre
              status än de har i dag och som tillgodoser deras intressen som
              kännande varelser. Om det är moralistiskt – var så god!
            </seg>
            <seg n="2d2ab7a8">
              Jag tror att de politiker som stiftade den djurskyddslag som
              sade att djur ska ha rätt till naturligt beteende och skydd mot
              onödigt lidande tänkte lite i banorna att djur ändå är kännande
              varelser. Då måste vi ha en lagstiftning som lever upp till det.
              Problemet är när det inte ser ut så i verkligheten, när ekonomiska
              överväganden – balansen som Åsa Coenraads talade om – har lett
              till att man i praktiken kan trycka in djur i burar på ett sätt
              som ger beteendestörningar och som inte alls ger de förutsättningar
              som djuren ska ha rätt till enligt lagstiftningen.
            </seg>
            <seg n="4849a1ba">
              Moderaterna brukar tala sig varma för lag och rätt och att man
              ska följa lagen. Men vad gör vi när vi riggat ett system där vi
              har en lag som säger fina saker men sedan har föreskrifter och
              en verklighet som säger någonting helt annat? På något sätt måste
              vi få dem att hänga ihop.
            </seg>
            <seg n="eff3a584">
              Jag tror inte att framtiden för svenska bönder är att vi har
              en situation där vi inte följer vår egen lag men hoppas att konsumenterna
              ändå ska köpa svenska produkter. De svenska produkterna kommer
              aldrig att vara billigast. Vi har inte de förutsättningarna. Om
              vi ska tävla med något ska det vara med den högre djurvälfärden,
              men då måste vi kunna vara trygga med att vi verkligen har en
              högre djurvälfärd i Sverige och att det inte bara är fina ord.
            </seg>
          </u>
          <note type="speaker" n="efec16c5">
            Anf. 52 ÅSA COENRAADS (M) replik:
          </note>
          <u who="Q4943175" xml:id="i-4b25edc7e2b56d8a-0" n="90197c6c" next="i-dd521bd09aa23554-0">
            <seg n="d886b9d5">
              Herr talman! Vad är moral? frågar Helena Leander. Uppenbarligen
              har hon och jag lite olika syn på moral. Jag tycker att vi ska
              undvika att gå in och morallagstifta i just djurhållningsfrågor.
              Vi vill båda höja djurens status, men vi vill göra det på väldigt
              olika sätt. Det är därför utredningen, och sedan propositionen,
              tar så lång tid att göra. Vi vill ha något som är bra och gediget
              och håller på sikt.
            </seg>
            <seg n="63ff0c6c">
              Helena Leander tar bland annat upp frågan om naturligt beteende.
              Det är en bra och viktig fråga. Vi behöver se över vad naturligt
              beteende egentligen är. Det finns i den lagstiftning vi nu har
              hålrum, och vi behöver se över frågan för att så bra som möjligt
              kunna täppa till hålen. Det är därför det tar tid, men jag kan
              inte säga hur lång tid det ska ta.
            </seg>
            <seg n="1d5002f5">
              Helena Leander säger att svenskt kött är dyrare än till exempel
              europeiskt kött, och så kan det nog i många fall vara. Vi har
              i Sverige kostnader som man inte har i andra länder. Därför tror
              jag att vi måste se över den offentliga upphandlingen lite grann
              och också se hur vi konsumerar saker och ting. Jag brukar säga
              att medvetna konsumenter gör medvetna val. Här kan man göra ett
              val, antingen att köpa billigt eller att köpa kvalitet. För oss
              är kvalitet det viktigaste, men då måste vi ge förutsättningar
              för människor att kunna producera med kvalitet. Jag tror att alla
              vet att vi går till val på att den svenska animalieproduktionen
              ska vara av så hög kvalitet som möjligt.
            </seg>
            <seg n="6ac7937d">
              Jag är lite rädd att om Miljöpartiet någon gång i framtiden får
              regeringsmakten stärker de djurskyddslagstiftningen så mycket
              att vi inte längre har någon svensk animalieproduktion, och har
              vi inte någon svensk animalieproduktion har vi heller inte någon
              levande landsbygd kvar.
            </seg>
          </u>
          <note n="52fd9839" type="speaker">
            Anf. 53 ANITA BRODÉN (FP):
          </note>
          <u who="Q4943175" xml:id="i-dd521bd09aa23554-0" n="90197c6c" prev="i-4b25edc7e2b56d8a-0">
            <seg n="bc1c865f">
              Herr talman! Sverige har ett av världens starkaste djurskydd,
              och det ska vi vara stolta över. Men ingenting är så bra att det
              inte kan bli bättre. Därför välkomnade Folkpartiet Eva Erikssons
              djurskyddsutredning, alltså för att få till stånd en ny lag med
              ett moderniserat språk och en ny struktur men också för att få
              lösningar på ett antal särskilda djurskyddsproblem. Viktiga utgångspunkter
              i utredningen är djurägaransvar, etik, djurvälfärd, folkhälsa,
              vetenskap och beprövad erfarenhet men också kompetens och kunskap,
              relevant utbildning samt forskning och utveckling.
            </seg>
            <seg n="5571ced0">
              En tydlig definition på naturligt beteende föreslogs genom att
              ange att djur skall hållas och skötas på ett sådant sätt att de
              ges möjlighet att utföra sådana naturliga beteenden som djuren
              är starkt motiverade för och som ger djuren en funktionell återkoppling.
              Uppkomsten av beteendestörningar ska förebyggas.
            </seg>
            <seg n="99874f13">
              Herr talman! Folkpartiet delade Eva Erikssons uppfattning i många
              av de förslag och synpunkter som kom fram i utredningen, bland
              annat uppfattningen att registrering och märkning av katter är
              en nödvändig åtgärd för att komma till rätta med de problem som
              framför allt finns i tätorter och att frågan måste tas på stort
              allvar. Åtgärder behöver alltså vidtas och djurägaransvaret stärkas.
              Vi delade också uppfattningen att brott mot djurskyddslagstiftningen
              och djurplågeribestämmelsen borde kompletteras med grovt brott
              och anpassas i straffskalan.
            </seg>
            <seg n="6ac1c2bf">
              Inom parentes kan tillfogas att det enligt forskare finns ett
              klart samband mellan män som slår ett djur och män som slår sin
              kvinna. I dessa fall kan inte nog understrykas vikten, värdet
              och nödvändigheten av att kunna bryta sekretessregeln så att exempelvis
              socialtjänsten kan anmäla vanvård.
            </seg>
            <seg n="4f7d7ed8">
              Det är viktigt, herr talman, att avelsdefekter rapporteras. Att
              på grund av avel födas med en kroppsfunktion som innebär svårigheter
              att andas normalt är fruktansvärt. Därför är det viktigt att rasklubbar
              på sällskapsdjursområdet fortsätter arbetet med att minimera de
              djurproblem som är relaterade till avel.
            </seg>
            <seg n="f325dcd9">
              Herr talman! Under det gångna året har djurparkerna uppmärksammats.
              Allvarliga brister har uppdagats. Djurparkerna har enligt djurskyddslagen
              skyldighet att ha en god miljö för djuren och att sköta djuren
              på ett sätt som främjar deras hälsa och ger dem möjlighet att
              bete sig naturligt. Här har det funnits brister.
            </seg>
            <seg n="1a037866">
              Regeringen har under flera år tillskjutit extra medel både till
              länsstyrelserna och till Jordbruksverket för att komma till rätta
              med bristerna genom att effektivisera kontrollerna, vilket efter
              2009 innebär att länsstyrelserna har kontrollansvar för djurparkerna.
              Den negativa uppmärksamheten kring tillståndet i några av djurparkerna
              har haft det goda med sig att åtgärder vidtagits, brister identifierats
              och rutiner ändrats.
            </seg>
            <seg n="3b3914ff">
              Herr talman! Djurskyddsutredningen tar också upp en annan form
              av uppvisning av djur, nämligen cirkusdjur. Där begränsas ganska
              ofta god djurvälfärd av de små ytorna och av att kraven på naturligt
              beteende svårligen kan uppnås. Folkpartiet delar uppfattningen
              att det bör framgå i en framtida lag vilka djur som inte ska få
              hållas på cirkus. Framför allt har sjölejon och elefanter tagits
              upp som de viktigaste exemplen.
            </seg>
            <seg n="15eb302a">
              Herr talman! Jag har i mitt anförande tagit upp några av de förbättringsförslag
              som Eva Eriksson lyfter fram i sin utredning, Jag beklagar förstås
              att en djurskyddsproposition, en proposition som Folkpartiet verkligen
              sett fram emot, hittills inte kunnat levereras. Jag är inte, som
              Helena Leander, bitter, men jag är besviken, mycket besviken.
            </seg>
            <seg n="f47725fd">
              Allt är dock inte besvikelse. Vi ska påminna varandra om att
              mycket har gjorts under mandatperioden. Viktiga steg har tagits.
              Det är definitivt inte fråga om åtta förlorade år, utan åtta år
              då vi arbetat intensivt på många håll och kanter. Vi vet sedan
              tidigare att djurskyddskontrollen effektiviserats rejält sedan
              den flyttats över till länsstyrelserna. Vi har fått rapporter
              om att kontrollerna blivit bra mycket bättre och fått större likvärdighet
              över landet. Man har dessutom fokuserat kontrollerna dit där det
              är mest befogat.
            </seg>
            <seg n="5a3f44a3">
              Jordbruksverket har inrättat ett djurskyddsråd vars funktion
              är att stödja myndigheten i arbetet med djurskyddsfrågor samt
              ett samordningsråd för djurskyddskontroller. Det är mycket positivt.
              Jordbruksverket bistår nu länsstyrelserna i uppdraget att till
              exempel utveckla nyckeltal för djurskyddskontrollerna. Förbud
              har införts mot att genomföra sexuella handlingar med djur. Beslut
              om inrättande av 3R-center för djurförsök har fattats.
            </seg>
            <seg n="71001e1c">
              Jag vill även påminna om förbudet mot kastrering av grisar utan
              bedövning. Nu har uppfödare börjat leverera sådana grisar till
              slakterier som tack vare immunokastrering är vaccinerade. Sverige
              lever som vanligt upp till EU-direktiven, och jag vill nämna ett
              par direktiv där vi tillsammans med några andra länder är bäst
              i klassen. Det gäller slaktsvinsdirektivet och slaktkycklingsbestämmelserna.
            </seg>
            <seg n="44f6e708">
              Inom EU har vi också blivit påminda om att det pågår ett arbete
              med en gemensam djurskyddslagstiftning som är långt kommet. Förmodligen
              kommer den att presenteras för parlamentet under tidig höst, när
              man åter är på plats med det nya parlamentet. Det blir ingen svensk
              sänkning, men vi kan förvänta oss en rejäl EU-höjning. Regeringen
              har också genomfört att det ska vara mycket enklare med djurförbud.
              Man ska kunna tillvarata möjligheten att tillgripa djurförbud.
            </seg>
            <seg n="715fedbe">
              Inom lagen om offentlig upphandling, herr talman, förs djurskydd
              fram som ett kriterium. Inom parentes antog Folkpartiet vid vårt
              senaste landsmöte att miljö- och djurskyddshänsyn ska användas
              som kriterium.
            </seg>
            <seg n="0ed47f60">
              Herr talman! Avslutningsvis skulle jag vilja säga ett par ord
              om den allra största utmaning vi har framöver. Det handlar om
              antibiotikaresistens. Den senaste rapporten visar att Sverige
              tillsammans med Island, Norge och Finland ligger lägst i förbrukningen
              av antibiotika. Vi arbetar med att uppmärksamma andra länder på
              riskerna. Detta är ett gigantiskt problem som vi ser torna upp
              sig framför oss. Just nu är antibiotikaanvändningen till djur
              i Sverige den lägsta på 30 år. Sverige har ett bra förebyggande
              smittskyddsarbete. Dessutom har ansvariga myndigheter på human-
              och djursidan i uppdrag att ansvara för en samverkansfunktion
              och en tvärsektoriell handlingsplan i arbetet mot antibiotikaresistens.
            </seg>
            <seg n="68d72003">
              Med dessa utmaningar, herr talman, och de vidtagna och framtida
              åtgärderna yrkar jag bifall till förslaget i betänkandet.
            </seg>
          </u>
          <note type="speaker" n="374b9c13">
            Anf. 54 JENS HOLM (V) replik:
          </note>
          <u who="Q946708" xml:id="i-4d8fe938b0e17526-1" n="d1316da1" next="i-7e094c9081985382-1">
            <seg n="d101569d">
              Herr talman! På EU:s inre marknad betraktas djur som vilken vara
              som helst. Det är också därför miljontals djur transporteras kors
              och tvärs mellan unionens länder. De föds upp på en plats och
              slaktas på en annan. Sedan kanske köttet transporteras till andra
              länder. Det sker otroligt mycket transporter helt i onödan, och
              framför allt är det ett väldigt stort lidande för djuren.
            </seg>
            <seg n="4be69bc6">
              Nu har det här börjat sprida sig hit till Sverige. Flera tusen
              grisar exporteras från Sverige till Polen för intensivuppfödning
              för att man kan föda upp dem billigare där eller till Tyskland
              för att man kan slakta dem där och få ett lite högre pris för
              köttet än vad man hade fått här i Sverige.
            </seg>
            <seg n="3b64def2">
              Jag tycker att det här lidandet för djuren är helt oacceptabelt.
              Transporterna blir i de här fallen längre än åtta timmar, som
              är vår gräns. Om man är mån om att påverka EU, och det vet jag
              att Folkpartiet verkligen är, tycker jag att man borde ta strid
              för djuren. Då kan man hänvisa till artikel 36 i EU:s så kallade
              Lissabonfördrag, där det står att restriktioner kan införas mot
              den fria rörligheten för varor om man kan påvisa att det är till
              gagn för folkhälsan, miljön eller djuren. Jag undrar om Folkpartiet
              är berett att göra gemensam sak med oss i Vänsterpartiet och ta
              strid mot de djurtransporter som är längre än åtta timmar, som
              är gränsen i våra bestämmelser. Vi kan hänvisa till artikel 36
              och säga att det är oacceptabelt med de här transporterna. Är
              ni beredda att göra det?
            </seg>
          </u>
          <note n="ec323533" type="speaker">
            Anf. 55 ANITA BRODÉN (FP) replik:
          </note>
          <u who="Q946708" xml:id="i-7e094c9081985382-1" n="d1316da1" prev="i-4d8fe938b0e17526-1">
            <seg n="aebc8d19">
              Herr talman! Jag tackar för frågan. Detta upprör oss alla. Vi
              har från svenskt håll arbetat intensivt för att begränsa transporterna.
              Vi har de nationella reglerna och har också jobbat på EU-basis.
              Här råder ingen tvekan. Det råder heller ingen tvekan om att det
              finns en koppling mellan djurskydd och folkhälsa.
            </seg>
            <seg n="7e3d6b81">
              Den specifika orsaken till det vi nu ser vad gäller export av
              grisar för uppfödning i andra länder har att göra med det ansvar
              som åvilar oss som konsumenter. När grisar skulle skickas till
              slakterier kunde man nämligen inte ta emot så många, för man hade
              inte någon avsalu av de grisarna. Här uppstod ett gigantiskt problem.
              Det blev också ett problem när många kommuner och regioner inte
              använde sig av de möjligheter som fanns inom lagen om offentlig
              upphandling att ställa tydliga kvalitetskrav. Nu tydliggör vi
              detta. Men det fanns och finns fortfarande möjlighet att göra
              det. Här har konsumenterna och vi upphandlare ett stort ansvar.
            </seg>
            <seg n="f4b675df">
              Landsbygdsministern kallade branschen, handeln och andra berörda
              till sig för att se vad som kunde göras för att lösa problemet.
              Man enades om flera saker. Det var bland annat fråga om slakterier
              som tidigarelägger sin investering och om handeln. Jag ber att
              få återkomma om Jens Holm vill höra fortsättningen på denna berättelse.
            </seg>
          </u>
          <note type="speaker" n="ba269a40">
            Anf. 56 JENS HOLM (V) replik:
          </note>
          <u who="Q946708" xml:id="i-4d8fe938b0e17526-2" n="d1316da1" next="i-7e094c9081985382-2">
            <seg n="85a94de6">
              Herr talman! Jag är spänd av förväntan, Anita, särskilt inför
              att få höra svaret på min konkreta fråga. Branschmötet som Eskil
              hade känner jag till ganska väl. Jag hade en specifik fråga om
              huruvida Folkpartiet är berett att göra gemensam sak med oss i
              Vänsterpartiet för att påverka EU genom att hänvisa till det lagrum
              som finns i artikel 36 i Lissabonfördraget. Man kan stoppa sådana
              här transporter med hänvisning till exempelvis djurskyddet. Det
              kommer säkert att leda till stämningar hit och dit och kanske
              sluta i domstol, men jag menar att det nu är dags att ta strid
              för djuren.
            </seg>
            <seg n="b4a644c3">
              Det handlar inte bara om att grisar skickas i väg till Tyskland
              för slakt i strid med vår åttatimmarsgräns. Det handlar också
              om att grisar skickas i väg för intensivuppfödning i Polen. Även
              där blir transporten längre än åtta timmar. Ifall vi inte sätter
              ned foten nu och säger att det här är oacceptabelt och att det
              blir ett helt oproportionerligt lidande för djuren är jag rädd
              för att denna företeelse kommer att fortsätta att grassera. Det
              kommer att bli fler djur som skickas i väg för slakt och intensivuppfödning.
              Djuren blir de stora lidarna.
            </seg>
            <seg n="76624167">
              Vi i Vänsterpartiet tycker väldigt annorlunda än Folkpartiet
              i många EU-frågor, men i just den här frågan tror jag att vi båda
              är besjälade av att påverka genom att använda de lagrum som finns.
              Därför vill jag specifikt på denna punkt veta om ni är beredda
              att sätta stopp för transporterna med hänvisning till djurskyddet.
            </seg>
          </u>
          <note n="7a717547" type="speaker">
            Anf. 57 ANITA BRODÉN (FP) replik:
          </note>
          <u who="Q946708" xml:id="i-7e094c9081985382-2" n="d1316da1" prev="i-4d8fe938b0e17526-2">
            <seg n="f9765ec1">
              Herr talman! Jag vill avsluta det jag hade att säga om handeln.
              Sedan ska jag svara på Jens Holms specifika fråga.
            </seg>
            <seg n="b7c28ef2">
              Vid mötet med landsbygdsministern sade handeln att den skulle
              ta sitt ansvar. Bland annat säger nu Ica att all deras bacon hädanefter
              kommer att vara av svensk kvalitet. Man kommer att använda den
              svenska grisen på ett annat sätt än man gjort tidigare. Här går
              man före. Coop och flera andra följer efter. Jag tror att det
              är den vägen man måste gå. Dessutom beslutades om tre intensivarbetsgrupper
              där man ska se hur man gemensamt ska ta ansvar för detta. Jag
              hoppas också att lagen om offentlig upphandling ska bli så tydlig
              att vi kan gå vidare.
            </seg>
            <seg n="f411505b">
              Jens Holms specifika fråga handlade om EU, ansvarstagande och
              samarbete. Folkpartiet är som bekant det mest EU-positiva partiet.
              Folkpartiet jobbar tillsammans med alla som kämpar i EU. Det här
              är intressant. Jag vet att Vänsterpartiet egentligen vill att
              Sverige ska lämna EU, men jag uppskattar att Jens Holm ser att
              det finns möjlighet att förbättra djurskyddet i hela EU. Det är
              väl ett starkt argument för att vi tillsammans ska stå på barrikaderna
              inför EU-valet och lyfta fram djurskyddet, freden och miljön.
              Här har vi tre starka kort, Jens. Om vi driver de frågorna ihop
              är jag beredd att jobba tillsammans med dig. Där finns mycket
              att göra.
            </seg>
          </u>
          <note type="speaker" n="ce47af08">
            Anf. 58 ROGER TIEFENSEE (C):
          </note>
          <note n="6ef59650">
            Fru talman, ledamöter och åhörare! Vi debatterar miljö- och jordbruksutskottets
            betänkande nr 10 om djurskydd. Betänkandet behandlar yrkanden
            från motioner väckta under allmänna motionstiden.
          </note>
          <u who="Q6210672" xml:id="i-c318ace981a985fa-0" n="630bb91a">
            <seg n="2bef0e1f">
              Djurskydd är viktigt, och Sverige har en hög ambition för djurskyddet.
              När man lyssnar på oppositionens företrädare låter det som att
              djurskyddet i Sverige och djurhållningen i allmänhet befinner
              sig i strykklass. Jag vill understryka att det är fel. Jag tycker
              att det är fräckt mot bönder som lägger ned sin själ i att hålla
              djur utifrån högt ställda djurskyddsregler. Man kanske inte menar
              det, men med dessa svepande ordalag blir innebörden sådan. Det
              är att lägga lök på laxen i en redan ansträngd ekonomi, och det
              är inte den signalen bönderna vill höra från riksdagens kammare.
            </seg>
            <seg n="214c0a23">
              Det är också lite provocerande för djurhållande bönder när de
              å ena sidan blir inspekterade utifrån gällande djurskyddslagar
              i det här landet, samtidigt som å andra sidan offentliga upphandlare,
              kommuner och landsting, köper in livsmedel som inte uppfyller
              de reglerna.
            </seg>
            <seg n="2f3a2d08">
              Då kommer jag in på frågan om offentlig upphandling. Enligt oppositionspartierna
              har alliansregeringen inte gjort någonting för djurskyddet under
              dessa mandatperioder. Det är fel. Ett exempel är att det nu finns
              ett tydligt rättsläge, det vill säga att det går att ställa djurskyddskrav
              vid offentlig upphandling. Det fanns inte 2006. Då fanns inte
              ett tydligt rättsläge. Det har varit en växelverkan mellan borgerligt
              och socialdemokratiskt styrda kommuner samt regering och myndigheter
              som jobbar på regeringens uppdrag. Det har varit en växelverkan.
              Nu finns ett tydligt rättsläge om att det går att ställa djurskyddskrav
              vid offentlig upphandling.
            </seg>
            <seg n="b8e63eae">
              Fru talman! Det är viktigt att kommuner och landsting ställer
              den typen av djurskyddskrav vid offentlig upphandling av livsmedel.
              Det har varit en diskussion om mål för offentlig upphandling.
              Det är ofta från oppositionspartierna fokus på mål om upphandling
              av ekologiska livsmedel. Det är rätt och bra. Men vi får inte
              stanna där.
            </seg>
            <seg n="aaa22a79">
              Vi får inte glömma djurskyddskraven. Låt mig ge ett exempel.
              Det ställs höga krav på ekologiskt kött. För EU-ekologiskt nötkött
              ställs inga krav på slaktmetoder. Risken är att det ställs höga
              krav, till exempel Göteborg som vill ha 100 procent ekologiskt,
              och sedan importeras österrikiskt ekologiskt kött. Jag är inte
              säker på hur slaktmetoderna för det köttet ser ut. Det tror jag
              inte att Göteborgs kommun vet heller. Då finns risken att det
              kommer kött från djur som inte har bedövats före slakt.
            </seg>
            <seg n="a8637146">
              Det är viktigt att understryka att Sverige har ett absolut krav
              i vår djurskyddslag på att djur ska vara bedövade före slakt.
              Det ska inte vara några undantag av religiös karaktär. Det argumentet
              används inom EU och också som ett svepskäl för att pressa kostnader.
            </seg>
            <seg n="42299a12">
              Nu har Sverigedemokraternas representant lämnat kammaren, men
              argumentet brukar användas som ett svepskäl för att inte använda
              halalslaktat kött. Det går enligt svensk djurskyddslag att för
              får och fågel få en kombination av bedövning före slakt och halalgodkännande.
              Det är viktigt att kammaren också noterar detta. Men i den svenska
              lagstiftningen är bedövning ett absolut krav.
            </seg>
            <seg n="7f9fc9d0">
              Sedan hävdas det att regeringen inte har gjort något under de
              två mandatperioderna. Eskil Erlandsson, vår landsbygdsminister,
              fick ta strid för att vi skulle få behålla det absoluta kravet
              på bedövning före slakt. EU-kommissionen ville att undantaget
              skulle gälla alla. Sverige fick ta strid, och Sverige vann striden
              för att behålla det absoluta kravet på att djur ska vara bedövade
              före slakt.
            </seg>
            <seg n="4193c9fb">
              Fru talman! Offentlig upphandling är en del i att understödja
              och konsumera den typen av kött som uppfyller svenska hårt ställda
              djurskyddsregler. Min prioriteringsordning är svenskt, närodlat
              och ekologiskt. Jag hörde för första gången i förra veckan ett
              begrepp som jag tycker är intressant. Det var SLU-studenter som
              sade att de är sveganer. De äter svenskt kött, annars vegetariskt.
              Jag försöker leva efter den ordningen. Jag är svegan! Offentliga
              upphandlare ska också kunna arbeta efter den principen.
            </seg>
            <seg n="7b4001fc">
              Katrineholms kommun har som mål 100 procent svenskt kött och
              mer vegetariskt. Om man köper svenska animaliska produkter blir
              det lite dyrare, men recepten kan innehålla mindre kött. Då uppnår
              man två saker, dels att gynna svensk produktion, dels en hälsosammare
              och klimatmässigt bättre kost.
            </seg>
            <seg n="d4331d0a">
              Då kommer jag in på den andra frågan, nämligen medvetna konsumenter.
              Det handlar inte bara om offentlig upphandling utan också om medvetna
              konsumenter som kan göra medvetna val.
            </seg>
            <seg n="f5203b0f">
              Det sägs att Matlandet Sverige inte har gett någonting. Det är
              fel! Matlandet Sverige har lyft fram svenska mervärden och till
              exempel finansierat den frivilliga märkningen Svenskt Kött. Flaggan
              på förpackningen innebär att konsumenten kan göra ett medvetet
              val.
            </seg>
            <seg n="72aaeb1d">
              Det har varit en diskussion inom EU om en obligatorisk ursprungsmärkning.
              Där har Sverige varit tydligt med att det ska finnas en sådan
              märkning. Där ska framgå var djuren är födda, uppfödda och slaktade.
              Vi nådde inte ända fram. Var djuren är födda lade inte andra EU-länder
              lika stor vikt vid.
            </seg>
            <seg n="1222152f">
              Jens Holms diskussion om transporter är fullt relevant. Långa
              transporter på mer än åtta timmar är inte okej enligt den svenska
              djurskyddslagen. Det är inte så lätt att säga åt en sugga att
              hon inte får grisa. Det är fråga om långa ledtider när det inte
              finns en efterfrågan på kött från svenska slakterier. Då kanske
              vi behöver enas om hur information ska gå ut så att det blir en
              efterfrågan från det offentliga köket och från privata konsumenter.
              Det måste bli en efterfrågan så att det blir ett bättre djurskydd
              och mindre mängd importerat kött.
            </seg>
            <seg n="1981afff">
              Fru talman! Det påstås att det faktum att djurskyddskontrollen
              flyttades från kommunerna till länsstyrelserna skulle vara ett
              exempel på sämre djurskydd. Jag vill framhålla att det är precis
              tvärtom. När förändringen infördes fanns det i en tredjedel av
              kommunerna inte en fungerande djurskyddskontroll. Försämrades
              skyddet av att flytta djurskyddskontrollen till länsstyrelserna?
              Nej, tvärtom.
            </seg>
            <seg n="23a3f0ac">
              Precis som Åsa Coenraads var inne på nyss har vi på fötterna
              att det görs fler och bättre kontroller. Framför allt blir det
              rättssäkert över landet. Det är viktigt. Tillsynen är viktig för
              att upprätthålla djurskyddslagen. Precis som när vi talade om
              tillsynen av kemikalier i det förra ärendet är det viktigt med
              tillsynen över djurhållningen och att den görs på ett så neutralt
              och rättssäkert sätt som möjligt så att inte godtycke uppstår.
              Godtycke är negativt för den djurhållande lantbrukaren. Det ska
              vi inte hålla på med. Myndigheter ska agera utifrån lagstiftningen
              på ett rättssäkert och tydligt sätt.
            </seg>
          </u>
          <note n="3c8b7e60">
            Fru talman! Jag vill yrka bifall till förslaget i betänkandet
            och avslag på samtliga reservationer.
          </note>
          <note type="speaker" n="689ef0c1">
            Anf. 59 HELENA LEANDER (MP) replik:
          </note>
          <u who="Q4961406" xml:id="i-976d821b07f4ed0b-6" n="5947491d">
            <seg n="e6265542">
              Fru talman! Roger Tiefensee tycker att det är fräckt mot bönderna
              att säga att det finns djur som lider i Sverige. Jag tycker att
              det är fräckt mot djuren att låta dem lida.
            </seg>
            <seg n="2255958b">
              Jag tror inte att någon bonde med vett och vilja vill plåga djur,
              verkligen inte. Jag tror att bönder vill sina djur väl, men det
              finns en ekonomisk verklighet. Ser man att en metod är tillåten
              och att grannen använder den är det klart att inte alla väljer
              att använda en dyrare metod, även om den är bättre för djuren,
              om man inte är säker på att man kan få avsättning för sin produkt
              och kan ta ut priset för det mervärde som det ger.
            </seg>
            <seg n="87ea6e2e">
              Jag tror inte att lösningen på problemet är att vi ska ha låga
              djurskyddskrav i Sverige. Grannen kanske inte bara är en granne
              i Sverige; det kan också vara en granne på andra sidan gränsen.
              Jag är helt övertygad om att vi måste ha ett starkt djurskydd
              i Sverige, att det är den konkurrensfördel vi har. Vi i Sverige
              kommer aldrig att kunna vara billigast.
            </seg>
            <seg n="57d46e62">
              Konsumenterna måste känna sig trygga med att man inte bara säger
              att vi har världens bästa djurskydd. Det kan hända att några är
              ute och granskar till exempel grisgårdar, och plötsligt ser man
              en verklighet som inte alls är så fin som man trodde. Då blir
              man förvirrad och undrar: Vad är poängen med att köpa svenskt?
              Jag kan lika gärna köpa danskt fläsk, även om det är ännu sämre.
              Men det kanske man inte tror.
            </seg>
            <seg n="8106d0e2">
              Då hamnar vi i en riktigt dålig situation. På svenska bönder
              ställs det höga djurskyddskrav, men ingen litar på det eller är
              beredd att betala det högre priset.
            </seg>
            <seg n="8b2edc96">
              Jag tror verkligen att en stark djurskyddslagstiftning är någonting
              vi ska slå vakt om. Sedan ska vi genom upphandling, inte minst
              genom offentlig upphandling, se till att vi faktiskt köper in
              produkter som uppfyller djurskyddskraven. Det är väldigt sorgligt
              att Miljöstyrningsrådet läggs ned.
            </seg>
            <seg n="fc5c64d5">
              Så till en lite mer konkret fråga. Vi frågade tidigare Åsa Coenraads
              när den nya djurskyddslagen kommer. Hon hade inte något riktigt
              svar, och det är ingen som har fått något svar. Men jag tänker
              att Roger Tiefensee kanske har tumme med landsbygdsministern,
              centerpartist som han är, så jag gör ett nytt försök: Vet Roger
              Tiefensee när vi kan få se den nya djurskyddslag som länge utlovats?
            </seg>
          </u>
          <note type="speaker" n="2bcd0b4f">
            Anf. 60 ROGER TIEFENSEE (C) replik:
          </note>
          <u who="Q6210672" xml:id="i-8eda600ce0a2f006-3" n="630bb91a">
            <seg n="1c811207">
              Fru talman! Ja, jag vidhåller att det är fräckt mot svenska djurhållande
              bönder att lite svepande säga att vi har ett svagt djurskydd i
              Sverige.
            </seg>
            <seg n="419ff98e">
              Jag skulle vilja att Helena Leander konkretiserade sig. Hon säger
              att det är fräckt mot djur att låta djur lida. Vilka exempel utifrån
              svensk lagstiftning finns det som visar på att, som Helena Leander
              menar, djur lider? Helena Leander nämnde grisar i Danmark. Där
              har man sagt att man inte rutinmässigt ska kupera svansarna, men
              ändå gör man det.
            </seg>
            <seg n="2aebce0b">
              I Sverige har någon lyckats ta sig in i ett djurstall och kanske
              filmat en gris i en box vid sidan av. Grisen har kanske tagits
              dit av medicinska skäl för behandling. Så säger man att man lika
              väl kan köpa danskt när det är så dåligt.
            </seg>
            <seg n="720dab78">
              Vidhåller du, Helena Leander, det? Tycker du att vi ska lägga
              ned svensk djurproduktion därför att det finns enstaka exempel
              på att djur lider? De enstaka exemplen ska naturligtvis inte finnas,
              men den generella bilden är inte överensstämmande med det.
            </seg>
            <seg n="40bb60a2">
              Vi fick ingen djurskyddsproposition på det utlovade datumet.
              Jag kan inte ge ett rakt svar. Jag vet inte när det kommer en
              djurskyddsproposition. Det är ingenting som vi kommer att hinna
              behandla under vårriksdagen; det är rätt uppenbart.
            </seg>
          </u>
          <note type="speaker" n="a00fc84c">
            Anf. 61 HELENA LEANDER (MP) replik:
          </note>
          <u who="Q4961406" xml:id="i-976d821b07f4ed0b-7" n="5947491d">
            <seg n="99b532d8">
              Fru talman! Tack för det ärliga svaret, Roger!
            </seg>
            <seg n="0e5ac06b">
              När det gäller grisar i Danmark var jag tydlig med att det är
              ännu sämre i Danmark. Och generellt finns det absolut många länder
              som är sämre än Sverige. Det finns vissa som på olika punkter
              är bättre än Sverige, men Sverige står sig bra generellt sett
              i jämförelse med många andra länder.
            </seg>
            <seg n="3c2d9fb5">
              Men frågan är vad man har som måttstock. Om man har den svenska
              djurskyddslagen som måttstock, att djur ska skyddas mot onödigt
              lidande och ges rätt till naturligt beteende, kan vi säga att
              det fortfarande finns problem också i svensk djurhållning, inte
              överallt naturligtvis. Jag kan ge några exempel; jag gjorde det
              redan i mitt anförande, men jag kan göra det en gång till.
            </seg>
            <seg n="92341468">
              Vi har minkar – djur som i det fria lever på stora ytor, i vatten
              och på land, ensamlevande rovdjur – som hålls i små burar. Vissa
              studier visar att upp till 70 procent av djuren uppvisar beteendestörningar
              helt enkelt på grund av den torftiga miljön där de inte får utlopp
              för sitt naturliga beteende.
            </seg>
            <seg n="4108adf1">
              Vi kan ta grisar, som vi redan pratat lite om, som enligt lagen
              åtminstone ska ha rätt till något slags strö eller annat material
              att sysselsätta sig med. Det är aktiva nyfikna djur som bökar
              och vill undersöka men som lätt blir stressade och understimulerade
              på kala betonggolv i den mån de hålls så. I dag får inte ens alla
              strö. Man hivar ut lite strö, och så äts det snabbt upp. Borta
              är det.
            </seg>
            <seg n="c688327e">
              Vi har kycklingar som är framavlade för att växa så snabbt som
              möjligt och så snabbt som möjligt bli kött. Det gör att kroppen
              inte hänger med. Vi kan se att många har benfel av olika slag.
              Man har gjort tester där kycklingar till och med har fått välja
              mellan foder med och foder utan smärtstillande och valt foder
              med smärtstillande i stor utsträckning därför att de har ont.
              Det är raser som finns i hela världen, också i Sverige.
            </seg>
            <seg n="95e792d3">
              Vi kan ta burhöns. Vi har fortfarande höns i burar även om burarna
              numera är inredda. Men fortfarande är det svårt att få utlopp
              för naturligt beteende i burar.
            </seg>
          </u>
          <note type="speaker" n="05ff854a">
            Anf. 62 ROGER TIEFENSEE (C) replik:
          </note>
          <u who="Q6210672" xml:id="i-8eda600ce0a2f006-4" n="630bb91a">
            <seg n="c3c92602">
              Fru talman! Egentligen vore det intressant att få Helena Leanders
              syn på begreppet svegan – svenskt, annars vegetariskt. Vi behöver
              minska vår köttkonsumtion, men med Helena Leanders måttstock känns
              det som att vi ska bli vegetarianer. Vi ska helt enkelt inte ha
              någon svensk djurhållning.
            </seg>
            <seg n="23bacbb0">
              Jag kan upplysa Helena Leander om att inom ekologiskt lantbruk
              är djurhållningen viktig, kombinationen av att ha kor som går
              på bete och som sedan för tillbaka gödseln till åkrarna. Det finns
              ett uttryck att ängen är åkerns moder. Från ängen där djuren går
              och betar förs näringsämnen tillbaka till åkern. Djurhållning
              är alltså en del i ett kretslopp som är helt nödvändigt för ekologisk
              produktion.
            </seg>
            <seg n="5942d49c">
              Med Helena Leanders måttstock blir det uppenbart så att man ifrågasätter
              förutsättningarna för ekologisk produktion genom att man säger
              att vi enbart ska odla vegetabilier. Då hänger det inte ihop;
              då får vi inga fungerande kretslopp.
            </seg>
            <seg n="11a214b3">
              Vi kan ha en djurskyddslagstiftning i Sverige som innebär att
              det inte finns förutsättningar för att ha någon djurhållning i
              Sverige, och så importerar vi ännu mer. Men då har vi inte uppnått
              någonting när det gäller djurskyddet och dessutom brutit mot den
              grundregel i våra svenska miljömål som säger att vi inte ska uppnå
              våra miljömål genom att importera från utlandet för att slippa
              miljöpåverkan. Det är precis vad vi i så fall gör. I dag importerar
              vi ungefär hälften av vårt kött. Om vi ytterligare skulle skärpa
              djurskyddslagstiftningen i Sverige skulle importandelen bli större,
              och då skulle vi bryta mot en grundläggande del i upplägget av
              våra miljömål.
            </seg>
            <seg n="b29e153a">
              Jag håller med Helena Leander om att vi ska ha ett starkt djurskydd
              som vi ska slå vakt om, men vi ska samtidigt inte slå undan benen
              för en djurhållande produktion i det här landet.
            </seg>
          </u>
          <note type="speaker" n="bd2e6b5a">
            Anf. 63 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-10" n="d1316da1">
            <seg n="9ae25b93">
              Fru talman! Begreppet svegan, som Roger Tiefensee nämnde, tycker
              jag är intressant och rimmar ganska väl med Vänsterpartiets politik.
              Vi har motionerat om minskad köttkonsumtion i Sverige av miljöskäl
              men också för djurens skull. Vi har lagt fram konkreta förslag
              i motionen Sverige – det hållbara matlandet om hur vi ska kunna
              få mer livsmedelsproduktion i Sverige och hur den livsmedelsproduktionen
              ska kunna vara hållbar.
            </seg>
            <seg n="349a334e">
              Jag tänkte ta upp frågan om offentlig upphandling, som Roger
              Tiefensee gjorde en stor sak av. Det är bra att göra en stor sak
              av det därför att det handlar om upphandling som kommuner, landsting
              och stat gör motsvarande 500–600 miljarder kronor varje år. Det
              är en otrolig massa pengar. Kan vi styra den offentliga upphandlingen
              till att bli hållbarare är det självklart jättebra. Om vi köper
              produkter som påverkar djuren på ett positivt sätt är det också
              jättebra.
            </seg>
            <seg n="f4a1c8c9">
              Där måste jag ifrågasätta det Roger tar upp om Göteborgs målsättning.
              I Göteborg vill de ha mer vegetariskt i den offentliga upphandlingen.
              Det är jättebra. När de köper kött köper de bara ekologiskt kött.
              Då säger du, Roger, att det blir förfärligt, för då är risken
              att de köper kött från Österrike. Men, Roger, illustrerar inte
              det problemet i Sverige – att vi har en liten ekologisk livsmedelsproduktion
              över lag och i synnerhet vad gäller animalier, köttsidan?
            </seg>
            <seg n="31f5513c">
              Syftet med ert program Matlandet Sverige trodde jag var att vi
              skulle få en mer hållbar livsmedelsproduktion i Sverige. Nu när
              Göteborgs stad pekar med hela handen och säger att man vill ha
              mer vegetabilier och mer ekologiskt är det bara upp till lantbrukarna
              att svara mot det. Ni borde haka på och sätta upp tydliga krav
              för ekologiskt och minskad köttkonsumtion och ge stöd till alla
              som ställer om. Men det gör ni inte, tyvärr.
            </seg>
          </u>
          <note type="speaker" n="2f507f61">
            Anf. 64 ROGER TIEFENSEE (C) replik:
          </note>
          <u who="Q6210672" xml:id="i-8eda600ce0a2f006-5" n="630bb91a">
            <seg n="7613b665">
              Fru talman! Jag lyfte fram Göteborg som ett exempel. Om man fokuserar
              bara på ekologiskt kan man inte säga att det är ett hundraprocentigt
              krav – Krav är ett svenskt varumärke som också har djurskydd i
              sina kriterier – för det blir diskriminerande. Man får inte upphandla
              ett specifikt varumärke. Det som återstår är att ställa krav på
              ekologiskt, men då kan man få EU-ekologiskt där det inte ställs
              några krav alls på transport, djurtransport eller slaktmetod.
            </seg>
            <seg n="e082ec76">
              Jag ställer gärna höga krav på ekologiskt, men min poäng var
              att man ska göra en kombination. Man ska ha sådana djurskyddskrav
              som liknar de svenska kraven. Om möjligt ska man också genomföra
              sådana upphandlingar som gör att man får närodlat.
            </seg>
            <seg n="03d19a25">
              Katrineholms kommun, till exempel, har lagt ut en cirkel på 25
              mil för närodlat. 25 mil runt Göteborg innebär att Österrike definitivt
              hamnar utanför cirkeln. Då har man missat lite av poängen.
            </seg>
            <seg n="af9adf85">
              Jag har stor respekt för Jens Holms resonemang. Genom att ställa
              drivande krav vid upphandling i offentlig sektor kan man också
              skapa en efterfrågan. Men om man börjar med att ställa krav på
              en så hög nivå att man under tiden öppnar kanaler för import,
              vad har man då vunnit? Då kanske man inte ens långsiktigt får
              en ökad svensk produktion, för då har man redan öppnat slussarna
              för ytterligare import.
            </seg>
          </u>
          <note type="speaker" n="a923a4e7">
            Anf. 65 JENS HOLM (V) replik:
          </note>
          <u who="Q946708" xml:id="i-14ef7b34d2cd510e-11" n="d1316da1">
            <seg n="e61400d2">
              Fru talman! Det som är så bra med Göteborg, med Eskilstuna, med
              Uppsala och med en mängd andra kommuner är att de säger klart
              och tydligt att de vill ha mer ekologiskt. De vill ha 50 procent
              ekologiskt i Eskilstuna. I Uppsala har man sagt 100 procent ekologiskt.
              I Göteborg säger man att man vill ha mindre kött och mer vegetariskt,
              och när man köper kött ska det vara ekologiskt. Man sätter upp
              tydliga spelregler där man berättar vad man vill.
            </seg>
            <seg n="50881ed3">
              Jag hade hoppats att vi hade haft en regering som hade hakat
              på det tåget genom att till exempel ställa nationella krav. I
              går kväll, Roger Tiefensee, debatterade jag med landsbygdsminister
              Eskil Erlandsson som ju, som bekant, kommer från ditt parti. Han
              vill inte ha någon målsättning alls för upphandling i offentlig
              sektor. När det gäller ekologisk produktion över lag sätter han
              upp de mål som gällde till 2010. De ska nu gälla till 2020. Han
              sätter inte upp några nya mål för ekologisk produktion, och det
              är verkligen att lägga ribban på en otroligt låg nivå.
            </seg>
            <seg n="ba20a6eb">
              Miljöstyrningsrådet är det organ som ger kvalificerad rådgivning
              till upphandlare runt om i landet. Men det lägger ju ni ned nu.
              Ni säger att allting ska skötas av Konkurrensverket, som alltid
              har fokus på lägsta pris och fri konkurrens.
            </seg>
            <seg n="3fdc8422">
              Det här kommer inte att bli bättre för miljön, Roger, och tyvärr
              kommer det inte heller att bli bättre för djuren.
            </seg>
            <seg n="061ad416">
              Det finns väldigt mycket som ni borde göra som ni inte gör. Sätt
              upp tydliga mål för både djur och ekologiskt! Avsätt pengar! Ha
              kvar Miljöstyrningsrådet så att man får ha kvar rådgivningen till
              upphandlare runt om i landet! Då kan det verkligen hända någonting.
            </seg>
          </u>
          <note type="speaker" n="5ccefa67">
            Anf. 66 ROGER TIEFENSEE (C) replik:
          </note>
          <u who="Q6210672" xml:id="i-8eda600ce0a2f006-6" n="630bb91a">
            <seg n="849c3cde">
              Fru talman! Man kan sätta höga mål för ekologiskt, men man får
              inte stanna där. Det behöver kombineras med höga och tydliga djurskyddskrav
              som styr mot svenskt djurskydd. Man bör rigga upphandlingar så
              att det möjliggörs för lokala producenter att ha en närodlad produktion,
              både vegetabilier och animalier.
            </seg>
            <seg n="f545cae3">
              När det gäller den svenska offentliga upphandlingen håller jag
              helt och hållet med Jens Holm om att man behöver minska köttkonsumtionen.
              Vi ska konsumera en mindre andel kött, men det ska vara av riktigt
              bra kvalitet. Det är klart att om man köper svenskt ekologiskt
              kött blir det dyrare. Men jag tycker att det är helt rätt att
              göra det om man dessutom köper rotfrukter efter säsong. Lägger
              man ihop allt detta med efter säsong och närproducerat får svenska
              producenter både en bra konkurrenskraft och ett fokus på – det
              blir en bättre matupplevelse, oavsett om det är i skolan, i äldreomsorgen
              eller vem som än äter köttet – och ett intresse för den svenska
              maten.
            </seg>
            <seg n="09a6abd6">
              När lagen om offentlig upphandling infördes i mitten av 90-talet
              hade vi en ekonomisk kris i det här landet. Då satte man fokus
              på lägsta pris. Men vi är på väg bort från det. Man kan faktiskt
              ställa kvalitetskrav vid offentlig upphandling, inte bara när
              man köper en brandbil utan också när man köper livsmedel, och
              jag är väldigt glad över det. Den här regeringen har, tillsammans
              med de myndigheter som jobbar åt oss, sett till att det har blivit
              tydligt att man kan ställa de kraven, och jag är väldigt glad
              och nöjd över det.
            </seg>
          </u>
          <note type="speaker" n="1e4291cd">
            Anf. 67 IRENE OSKARSSON (KD):
          </note>
          <u who="Q4971428" xml:id="i-0310b96f0d9fe5ca-1" n="0aa9fad9">
            <seg n="1ed8925a">
              Fru talman! I dag behandlas två olika betänkanden som berör oss
              på väldigt många olika sätt. Detta betänkande handlar om svenskt
              djurskydd och hur vi ska se till att det också fungerar internationellt.
              Grunden för det här betänkandet är ett stort antal motioner som
              visar på ett stort engagemang för dessa frågor.
            </seg>
            <seg n="7318a748">
              Det jag skulle vilja trycka på i det här sammanhanget är att
              vi som politiska företrädare på olika nivåer och som enskilda
              konsumenter måste uppvärdera det svenska jordbruket och den kvalitet
              som de svenska livsmedlen har. Roger Tiefensee berörde i replikskiftet
              med Jens Holm en del av detta.
            </seg>
            <seg n="07a49fef">
              Förhållandena för bland annat svenska grisar innebär en låg antibiotikaanvändning.
              Vi har tydliga och stränga regler för hur antibiotika ska hanteras
              jämfört med andra länder inom EU – för att inte tala om länder
              utanför unionen. Det gör att vi kan vara trygga och säkra också
              framgent och kan driva på internationellt i det här arbetet.
            </seg>
            <seg n="2a747f63">
              När man lyssnar till ett antal av dessa företagare – senast för
              några veckor sedan nere i Halland – kan jag konstatera att det
              finns en stolthet och ett engagemang för de djur som man är satt
              att vårda och sköta och som är en del av det företag som man driver.
              Det finns ingen djurägare som inte vill sina djur väl. Med kunskap
              och kompetens kommer man alltså väldigt långt i detta arbete.
            </seg>
            <seg n="e464cc60">
              Vi har en myndighet som är villig att bistå med kunskap och kompetens
              och med att utveckla och stötta enskilda projekt. Inte minst ser
              man till att kvalitetssäkra vår djurskyddskontroll. Och det är
              Jordbruksverket.
            </seg>
            <seg n="aa5af405">
              Det är ganska bedrövande att höra att det enda som man lyfter
              fram att regeringen har gjort är att vi lade ned Djurskyddsmyndigheten
              och att det skulle vara förfärligt. Ursäkta, fru talman, men jag
              tycker att det var väldigt vällovligt gjort av alliansregeringen.
              Det handlar om att se helheten, om att se djuren i deras sammanhang
              tillsammans med deras vårdare och skötare. Djur har en ägare,
              om vi inte pratar om vilda djur. Där förhåller det sig på andra
              sätt när det gäller lagstiftning. Vår djurskyddslagstiftning rör
              de djur vi äger och har.
            </seg>
            <seg n="7f0248e7">
              Fru talman! Mycket av den diskussion som vi för här i kammaren
              och som även den här debatten har speglat handlar om de djur som
              finns på våra gårdar och de företag som på olika sätt bedriver
              djurskötsel. Många enskilda djurägare som har sällskapsdjur har
              i dag inte den kunskap och kompetens som man kan förvänta sig.
              Det gör att dagens djurskyddskonsulenter får lägga ned oerhört
              mycket kraft på att göra kontrollbesök och omhänderta sällskapsdjur
              som far illa. Vi skulle nog behöva diskutera det betydligt mer
              för att se hur vi ska ge våra barn och unga kunskap om hur man
              hanterar djur, hur man lever med djur, hur man uppfostrar och
              förvaltar djur på olika sätt beroende på vad det handlar om för
              slags djur.
            </seg>
            <seg n="79b94387">
              Fru talman! Jag kan inte heller låta bli att lite grann beröra
              upphandlingsregelverket, som berör vårt djurskydd i allra högsta
              grad.
            </seg>
            <seg n="7654230d">
              Det är oerhört glädjande att se att det nu finns förslag på väg
              fram till riksdagens bord om förenklade upphandlingsregler som
              möjliggör större direktupphandlingar. Detta kommer att leda till,
              tror jag, att det blir enklare för kommuner och andra aktörer
              att handla upp lokalt.
            </seg>
            <seg n="73cd4b99">
              Jag ska lägga mig till med det begrepp som Roger Tiefensee lärde
              oss alldeles nyss. Jag funderar bara på om fisken går in där,
              men det finns ju fiskare kvar i Sverige. En svegan klarar väl
              det också. Det är ett oerhört viktigt begrepp. Har vi inte ett
              svenskt jordbruk med produktion av animalier har vi heller ingen
              biologisk mångfald till slut i detta land.
            </seg>
            <seg n="acc25e48">
              Jag är ganska trött, fru talman, på att konstatera att vi i denna
              kammare diskuterar dessa frågor så styckevis och delt. Jag brukar
              säga att vi har ett moraliskt ansvar att producera livsmedel i
              Sverige för oss själva och för kommande släktens behov såtillvida
              att vi därmed håller ängs- och hagmarker och åkrar öppna och möjliga
              för produktion av livsmedel. Vi vet inte när den dagen kommer
              att vi behöver stötta andra med vår livsmedelsproduktion, och
              då måste vi ha förutsättningarna kvar för att göra det.
            </seg>
            <seg n="a44e5546">
              Under tiden ska vi vara oerhört stolta konsumenter av det som
              produceras i Sverige och som, fru talman, vi behöver se mer av.
              Då är Matlandet en sådan satsning, som har berörts. Jag tror att
              vi behöver göra mer på det området. Vi behöver stärka förutsättningarna.
              Den svenska implementeringen av den europeiska gemenskapspolitiken
              vad gäller landsbygdsprogram och CAP är ett sådant instrument,
              som vi ska använda på ett sådant sätt att det kommer producenter
              av livsmedel och producenter av biologisk mångfald till del.
            </seg>
            <seg n="38b7dfdc">
              Avslutningsvis skulle jag vilja beröra att även om vi ska ha
              kunskap och kompetens ska vi se till att det kan levereras frivilligt.
              Jag brukar säga att de lantbrukare som jag är mest stolt över,
              bland dem som jag har mött, är de som har ett djuröga. Det är
              de som har sett vilka djur som är värda att vårda och föda, hur
              man ska avla och vilka djur man ska avla på. Den kunskapen lär
              man sig genom att leva tillsammans med djur och fungera i de sammanhangen
              länge.
            </seg>
            <seg n="a47cb910">
              Därför tror jag inte, fru talman, att man kan utbilda sig till
              allt. Vissa saker måste man lära sig av erfarenhet. Därmed är
              det också oerhört centralt att vi kommer att ha många lantbrukare
              kvar som är beredda att satsa på framtiden för att utveckla det
              svenska lantbruket och därmed vara stolta över det svenska djurskyddet.
            </seg>
            <seg n="d248a145">
              Sedan har vi från denna kammare och vår regering med minister
              Erlandsson i spetsen att driva på – vilket görs – för att få upp
              kraven på gemenskapsnivå. Det är där vi ska lägga kraften på att
              utöka och stärka djurskyddet, och vi ska vara oerhört rädda om
              det djurskydd vi har i Sverige.
            </seg>
          </u>
          <note n="a47d7d24">
            Jag yrkar bifall till förslaget i betänkandet och avslag på samtliga
            motioner.
          </note>
          <note n="2c98a267">
            Överläggningen var härmed avslutad.
          </note>
          <note n="0c520d13">
            9 § Förändrad trängselskatt och infrastruktursatsningar i Helsingfors
          </note>
          <note type="speaker" n="fbd7fb63">
            Anf. 68 TERES LINDBERG (S):
          </note>
          <u who="Q4962466" xml:id="i-2d144873c096f3c5-0" n="501c2e12">
            <seg n="a42855e1">
              Fru talman! Nu debatterar vi Förändrad trängselskatt och infrastruktursatsningar
              i Helsingfors .
            </seg>
            <seg n="a8c3ba0a">
              Inledningsvis vill jag anföra att vi socialdemokrater naturligtvis
              står bakom samtliga våra reservationer. Men av respekt för kammaren
              och för att spara tid vid votering yrkar jag bifall bara till
              vår reservation nr 4.
            </seg>
            <seg n="58eb077d">
              Fru talman! Regeringen föreslår i sin proposition en höjning
              av trängselskatten i Helsingforss innerstad och att trängselskatt
              ska införas på Essingeleden. Det ger möjlighet att förbättra framkomligheten
              och miljön i Helsingfors samt att finansiera en utbyggd tunnelbana
              i huvudstaden.
            </seg>
            <seg n="2f73c39a">
              Trängselskatt har visat sig vara ett effektivt styrmedel för
              att minska trafiken och hålla tillbaka utsläppen i Helsingforss
              stadskärna. Redan vid införandet visade sig trängselskatten vara
              ett effektivt styrsystem. Det var kanske just det faktum att det
              fungerade väldigt effektivt som gjorde att de nuvarande borgerliga
              regeringspartierna – inte dåvarande – trots ett massivt motstånd
              valde att ansluta sig till och permanenta det försök med trängselskatt
              som gjordes i Helsingfors.
            </seg>
            <seg n="12b75d89">
              Fru talman! Under lång tid har nödvändiga infrastrukturinvesteringar
              uteblivit i Helsingforssregionen. Behovet har blivit allt tydligare
              i takt med att regionens invånare ökar. Det allra viktigaste är
              såklart spårbunden kollektivtrafik. Trängselskatten ger finansiellt
              utrymme för att bekosta den så efterlängtade tunnelbaneutbyggnaden.
              Det är minst sagt glädjande att regeringspartierna har tänkt om,
              kört över de lokala och regionala företrädarna och anammar våra
              tidigare förslag, genom att satsa på just en utbyggd tunnelbana.
            </seg>
            <seg n="0c032ff1">
              Därmed kan också återbetalningen påbörjas av den skuld staten
              har till stockholmarna, som så tydligt vid en folkomröstning deklarerade
              att intäkterna från trängselskatter ska gå till såväl vägar som
              kollektivtrafik.
            </seg>
            <seg n="64f7c131">
              När det gäller utlandsregistrerade fordon föreslog Vägtullsutredningen
              det redan 2011. Den frågan borde redan ha varit löst, men äntligen
              aviserar regeringen nu leverans till hösten. Det är naturligtvis
              bättre än inte alls. Det som återstår är att se vilken regering
              som lämnar förslaget i höst. Jag hoppas och tror att det kommer
              att vara en helt annan infrastrukturminister än den nuvarande
              som blir ansvarig för detta.
            </seg>
            <seg n="fc760f1d">
              Fru talman! Behovet av en utbyggd tunnelbana kan inte nog understrykas.
              Det möjliggör för fler bostäder, fler arbetsplatser och fler arbetstillfällen.
              Den behövs verkligen, eftersom Helsingfors växer och fortsättningsvis
              kommer att växa så att det knakar. Vid de senaste prognoserna
              strax före årsskiftet justerades siffrorna upp med 3 000 personer
              per år. Helsingforss läns invånarantal väntas öka med närmare
              38 000 personer per år för att landa på nästan två och en halv
              miljon år 2022.
            </seg>
            <seg n="837fc92b">
              Som stockholmare tycker jag naturligtvis att statens andel av
              de investeringar som ligger i såväl vägar som spårbunden trafik
              är på tok för liten. Staten borde naturligtvis bidra med mer än
              knappt 4 miljarder till en investering som omfattar närmare 26.
              Statens andel borde åtminstone ligga i paritet med hur stor andel
              man medfinansierar i andra delar av landet.
            </seg>
            <seg n="c5ee4e0a">
              Men att falla så lågt som Sverigedemokraterna gör i sin reservation
              – helt ofinansierat och utan precisering och koppling till sin
              egen budgetmotion – är ändå gränsen för hur populistisk man får
              vara.
            </seg>
            <seg n="b614b502">
              Vi socialdemokrater föreslår i stället att regionerna, i det
              här fallet Helsingforssregionen, ska få en betydande bestämmanderätt
              över trängselskattens utformning och hur intäkterna bäst används
              för olika investeringar i infrastruktur och kollektivtrafik.
            </seg>
            <seg n="e267e4d3">
              Med en sådan ordning skulle det bli mycket tydligare vad som
              är statlig medfinansiering och vad som i själva verket är dubbelbeskattning
              av stockholmarna.
            </seg>
            <seg n="25efd2d3">
              I den frågan väljer regeringspartierna att ducka. Men ska man
              hårdra det är det så att samtliga partier utom Moderaterna och
              Sverigedemokraterna drar åt samma håll. Med andra ord finns det
              en kraftfull majoritet som rimligen borde kunna hitta en lösning.
            </seg>
            <seg n="cec25ecd">
              Men som vanligt tillåts Moderaterna dominera bland regeringspartierna,
              och Folkpartiet, Kristdemokraterna och Centerpartiet tystas ned.
            </seg>
            <seg n="a46b8889">
              I den valenkät som Naturskyddsföreningen gjorde inför valet 2010
              ställdes frågan huruvida man var beredd att driva igenom att beslut
              om trängselskatter ska fattas av landsting, region eller kommun,
              och inte av riksdagen. Här svarade Kristdemokraterna, Folkpartiet
              och Centerpartiet: Ja, så borde det vara. Alla partier i regeringen
              utom Moderaterna säger sig vara beredda att driva igenom regional
              beslutanderätt eller ökat regionalt inflytande. Ändå blockeras
              frågan. Med 172 dagar kvar av mandatperioden konstateras: icke
              godkänt – icke levererat vallöfte.
            </seg>
            <seg n="fa6fbf76">
              Fru talman! När det gäller detaljer i själva ärendet som vi behandlar
              här i dag är det olyckligt att avgiftsnivåerna blir olika i Helsingforss
              innerstad och på Essingeleden. I det förslag som var ute på remiss
              framstod det som att skattebeloppen på Essingeleden och i innerstaden
              skulle vara lika. I det av regeringen justerade förslag som riksdagen
              nu behandlar har nivåerna i innerstaden höjts för att finansiera
              tunnelbaneutbyggnaden. Det bäddar inte för ett tydligt och enkelt
              system, och jag beklagar det. Det hade varit mycket bättre och
              mer översiktligt att ha samma nivå på alla ställen. Detta behöver
              justeras framöver.
            </seg>
            <seg n="4146d26f">
              Vi är dock inte, som regeringen, beredda att redan nu sia om
              hur framtida befolkningsökningar kommer att påverka situationen
              på Essingeleden, eller snarare hur Förbifart Helsingforss öppnande
              kommer att påverka trafikströmningarna. Men när Förbifart Helsingfors
              väl står färdig och öppnar är det nog läge att justera trängselskatten
              i Helsingfors igen.
            </seg>
            <seg n="fe86f57f">
              Fru talman! På det stora hela är det såklart angeläget att Helsingforssförhandlingens
              förslag till utbyggd tunnelbana kommer att förverkligas. Senast
              det byggdes tunnelbana i Helsingfors var mellan 1965 och 1975,
              alltså den blå linjen. Så här en 50 år senare är det inte en dag
              för tidigt att bygga igen.
            </seg>
          </u>
          <note type="speaker" n="8a920593">
            Anf. 69 MATS PERTOFT (MP):
          </note>
          <u who="Q6043976" xml:id="i-a134a1a000e86b35-0" n="ee10fb01">
            <seg n="e954f44f">
              Fru talman! Jag vill börja med att yrka bifall till reservation
              1 för Miljöpartiets del. Vi står bakom övriga reservationer, men
              för tids vinnande får det räcka med en reservation.
            </seg>
            <seg n="e9bb5245">
              Det är lite roligt att stå i talarstolen i dag och se att en
              bred majoritet av riksdagens partier vill införa trängselavgifter
              på Essingeleden. Som Miljöpartiet har slitit med den frågan!
            </seg>
            <seg n="63c39f99">
              Det var också spännande att se att allianspartierna efter folkomröstningen
              i Helsingforss stad böjde sig för väljarnas votum och insåg att
              den här staden behöver trängselavgifter. Det var spännande. Det
              var bra att ni lyckades inse detta, ni som innan dess lovade dyrt
              och heligt att avskaffa trängselavgifterna.
            </seg>
            <seg n="6a93153b">
              Den här staden behöver nämligen trängselavgifter. Den behöver
              avgifter för att ta ned trängseln. Men den behöver inga nya bilskatter.
              Det är det problematiska med denna proposition. I mångt och mycket
              är den bra, men en ny bilskatt är inte bra. Ni vill inte vara
              med och finansiera de nödvändiga investeringar som behövs i den
              här regionen, ni tar er vatten över huvudet och vill bygga Förbifart
              Helsingfors, och för att lösa den ekonomiska problematiken inför
              ni en ny bilskatt som inte har med trängseln att göra.
            </seg>
            <seg n="c11a3c94">
              Om den hade med trängseln att göra skulle ni ju inte redan nu
              vilja besluta att ni ska sänka avgifterna när förbifarten byggs
              – förhoppningsvis byggs den aldrig, men om den ändå byggs. Det
              är lite märkligt. Det är som om ni inte vill att förbifarten ska
              användas. Redan i dag beräknar man att det är mellan 5 och 10
              procent av trafiken som kommer att gå genom förbifarten. Mycket
              mer är det inte. Det är en extremt olönsam investering. Men ni
              vill dessutom sänka avgifterna och bestämma det redan i dag. Det
              betyder att ännu mindre trafik kommer att gå genom den. Det är
              ett mycket konstigt förslag, ett mycket dåligt förslag, och är
              inte värt att rösta för i dag.
            </seg>
            <seg n="926da5e4">
              Däremot är det som sagt så att den här regionen växer. Som föregående
              talare väldigt tydligt tog upp växer den så det knakar, och det
              är mer och mer trängsel på vägarna. För att få en väl fungerande
              trafiksituation skulle vi snarare behöva en modernisering av trängselskattesystemet.
              Det är det som vi i Miljöpartiet skulle vilja lyfta fram på ett
              antal punkter. Det är väldigt viktigt att modernisera såtillvida
              att det blir ett bättre beslutsfattande med lokala beslut.
            </seg>
            <seg n="64420536">
              Denna proposition har en viss tyngd, men låt oss tänka tillbaka
              några månader till när vi stod här i kammaren och debatterade
              en annan trängselskatteproposition som handlade om Helsingforss
              stad. Då skulle vi bestämma var de enskilda betalportarna skulle
              stå. Man skulle flytta dem några meter hit och dit. I vissa fall
              var det inte ens bestämt exakt var de skulle stå eller på vilka
              gator. Det är ju patetiskt. Det är patetiskt att riksdagens kammare
              måste ägna sig åt att bestämma var i Helsingforss stad dessa betalportar
              ska stå. Det vore mycket bättre och mycket effektivare om beslut
              fattades lokalt och regionalt, om vi decentraliserade beslutsfattandet
              i denna fråga.
            </seg>
            <seg n="d788d823">
              Det vore någonting för Centern att driva. Ni brukar ju säga att
              beslut ska fattas lokalt, och nu översvämmas vi återigen av era
              annonser om lokalt beslutsfattande. Det vore ett bra förslag,
              tycker jag, som ni kunde ansluta er till.
            </seg>
            <seg n="e163385c">
              Som vi hörde nyss var Centern, Kristdemokraterna och Folkpartiet
              överens om att driva den frågan när de svarade på SNF:s frågor
              inför förra valet. Men ni har låtit er köras över av Moderaterna
              och driver inte frågan längre. Vi i Miljöpartiet är inne på detta
              fortfarande. Ni är välkomna att ansluta er.
            </seg>
            <seg n="7decbdc9">
              Vi skulle vilja modernisera trängselavgiftssystemet på flera
              sätt. Vi ser framför oss ett system som är avståndsbaserat och
              flexibelt. Vi skulle vilja ha ett system där det blir dyrare ju
              mer man kör inom trängselskatteområdet. Ju mindre man kör, desto
              billigare blir det. Om du bara kör några meter behöver det inte
              kosta så mycket. Det vore väl ett effektivt system?
            </seg>
            <seg n="8b0d0a95">
              Dessutom har vi inspirerats av Singapore, där det visst finns
              ett system som låter en styra trängselavgiften utifrån trafiksituationen.
            </seg>
            <seg n="f0d1ea80">
              Tänk er bara situationen nu när man börjar bygga om Slussen.
              Det vore bra om det blev väldigt dyrt att köra runt Slussen när
              den har byggts om så att vi får mindre trafik där och trafiken
              leds till andra ställen, helt enkelt för att skapa en bättre trafiksituation.
            </seg>
            <seg n="3c958989">
              Som ni märker blir det här mer och mer någonting som kunde debatteras
              i Helsingforss stads kommunfullmäktige. Men det är det som är
              problemet med den här beslutsformen: Vi beslutar och debatterar
              saker som mycket väl och mycket bättre skulle kunna beslutas i
              Helsingforss stads kommunfullmäktige.
            </seg>
            <seg n="7e5683f4">
              Trängselavgiftssystemet har funnits ganska länge nu. Därför är
              det hög tid att man börjar utreda en modernisering och skapa ett
              nytt system som effektivt gör det som det ska vara till för, nämligen
              minskar trängseln.
            </seg>
            <seg n="a8b2126e">
              Systemet ska inte straffbeskatta bilismen. Det är det alliansregeringen
              föreslår. Det vore bättre om staten tog sitt ansvar för infrastrukturinvesteringar,
              tydligt visade hur mycket saker och ting kostar och sedan inte
              påstod att det här är statliga pengar när det egentligen är regionala
              avgifter. I det här fallet är det till och med kommunala avgifter
              från trängselskattesystemet, men man låtsas att det är statliga
              pengar. Det är inte det; det var i alla fall inte så avtalen såg
              ut från början.
            </seg>
            <seg n="60b6c022">
              Från Miljöpartiets sida vill vi utreda det här. Vi vill decentralisera
              beslutsmakten. Inte minst tycker vi att det är utmärkt med trängselavgifter
              på Essingeleden. All forskning visar att de behövs om vi vill
              få ned trängseln. Vi vill också gärna att beslutet införs ett
              år tidigare än föreslaget.
            </seg>
            <seg n="e5148497">
              Jag ska också passa på att framhålla att det finns ett enigt
              uttalande i skatteutskottets betänkande. Vi vill sänka straffavgiften,
              förseningsavgiften, som man i dag betalar. I dag betalar man 500
              kronor när man missar att betala sin trängselavgift direkt, oberoende
              av hur hög den är. Vi i utskottet har enats om att man ska betala
              100 kronor när själva trängselavgiften är upp till 100 kronor
              och 500 kronor därefter. Jag tycker att det väldigt bra att vi
              fattar det beslutet.
            </seg>
            <seg n="64df5b27">
              Jag hoppas att regeringen också genomför beslutet så fort som
              möjligt eftersom det har varit föremål för en del debatt på sistone
              – offentlig debatt menar jag då, inte kammardebatt. Jag hoppas
              att ni tar det på allvar och ser till att vi får ett modernare
              trängselskattesystem i framtiden – om nu alliansregeringen mäktar
              med moderna beslut. Jag tvivlar på det.
            </seg>
          </u>
          <note type="speaker" n="615b1237">
            Anf. 70 DAVID LÅNG (SD):
          </note>
          <note n="44ac1150">
            Fru talman! Jag vill börja med att yrka bifall till reservation
            2, Sverigedemokraternas reservation i betänkande SkU24, Förändrad
            trängselskatt och infrastruktursatsningar i Helsingfors .
          </note>
          <u who="Q5969249" xml:id="i-67968ccbdfb195bc-0" n="4461405d">
            <seg n="356e3cdd">
              Vi är alltså tillbaka för att debattera trängselskatt. Jag säger
              att vi är tillbaka eftersom vi har debatterat frågan förr. Våren
              2011 var jag för övrigt här och argumenterade för att det åtminstone
              borde hållas en folkomröstning i Göteborg innan trängselskatt
              införs där, vilket samtliga partier utom Sverigedemokraterna här
              i kammaren var emot. Så var också fallet i Göteborg: alla riksdagspartier
              utom Sverigedemokraterna var emot folkomröstning. I dag visar
              det sig att det folkliga engagemanget i frågan var stort, och
              det visade sig finnas ett överväldigande folkligt stöd för en
              folkomröstning. Tänk så mycket trovärdighet många politiker hade
              kunnat vinna på att genomföra en folkomröstning från början, precis
              som vi i Helsingfors fick folkomrösta innan trängselskatt infördes
              i Helsingfors.
            </seg>
            <seg n="f189ca64">
              Inför den folkomröstningen, som ägde rum 2006, deltog vi sverigedemokrater
              på nejsidan i kampanjen, det vill säga att vi var emot att trängselskatt
              skulle införas. Det är ingenting jag förväntar mig att övriga
              partiers ledamöter ska komma ihåg, för Sverigedemokraterna satt
              inte i riksdagen på den tiden. Men jag kan upplysa om att en av
              anledningarna till att vi sade nej till trängselskatt då var att
              vi befarade den här utvecklingen – att när trängselskatten väl
              är införd kommer den att höjas och förmodligen även att börja
              gälla Essingeleden, trots att man bedyrade att det inte skulle
              ske. Detta är dock nu just vad regeringen föreslår i sin proposition.
            </seg>
            <seg n="143de137">
              Även här är det en fråga om trovärdighet. Efter en folkomröstning
              bör man hålla vad man lovade innan.
            </seg>
            <seg n="35ea27e2">
              Låt mig komma in på den aktuella propositionen lite mer i detalj.
              Det högsta sammanlagda skattebeloppet per kalenderdygn höjs från
              60 kronor till 105 kronor. Det är en höjning med 75 procent. Vissa
              skulle kunna kalla det chockhöjning. Som skäl för höjningarna
              anger regeringen att de ska förbättra framkomligheten och bidra
              till att finansiera utbyggnaden av tunnelbanan.
            </seg>
            <seg n="52978319">
              Sverigedemokraterna ställer sig positiva till den tunnelbaneutbyggnad
              som föreslås inom ramen för Helsingforssförhandlingen. Det enskilt
              största tillväxthindret för Helsingforssregionen i dag är dock
              bristen på bostäder. Detta skapar en matchningsproblematik mellan
              företag som vill anställa och arbetstagare som anser att pendlingsavståndet
              är för stort – i kilometer eller i tid – eller att det är osäkert.
            </seg>
            <seg n="c094fdee">
              Helsingfors är en fantastisk stad som jag själv är mycket glad
              över att bo i. Helsingfors är också en tillväxtmotor som driver
              hela Sverige framåt ekonomiskt. Trots att det bara bor en femtedel
              av Sveriges befolkning i Helsingforssregionen produceras här en
              tredjedel av värdet av landets samlade varor och tjänster.
            </seg>
            <seg n="ca47e4c9">
              Helsingfors är också en unik stad. Vi har en stadsbild som i
              mångt och mycket är en blandning mellan vackra byggnader och grönområden
              som inte förstörs av långa rader av grå skyskrapor. Det är en
              särprägel som vi bör värna. Dock innebär det en utmaning i termer
              av begränsningar vad gäller nybyggnationer. Många vill gärna bo
              i innerstaden, men många vill också bo i de yttre delarna. Exempelvis
              nämner befolkningsprognosen för 2012–2020 att kategorin småbarnföräldrar
              lägger större vikt vid barnvänliga områden med mer natur och grönområden
              än vad andra personer gör. Likaså lägger de stor vikt vid bostadsområdets
              rykte och dess lugn. Samtidigt är tillgången till arbete naturligtvis
              en viktig faktor för de flesta.
            </seg>
            <seg n="244ed45f">
              Detta innebär att det finns en god tillväxtpotential i att flytta
              förorterna närmare innerstaden genom bättre kommunikationer. Förbifart
              Helsingfors, när den är byggd, bedöms bidra till framväxten av
              fler mindre stadskärnor i regionen och kan komma att göra det
              än mer attraktivt att bo en bit utanför stan.
            </seg>
            <seg n="e27bca73">
              Fru talman! Som jag inledningsvis nämnde ställer sig Sverigedemokraterna
              positiva till förslaget om ett utbyggt tunnelbanesystem. Däremot
              ställer vi oss inte bakom regeringens finansieringsplan.
            </seg>
            <seg n="3c3d6431">
              Trots Helsingforss betydande roll för svensk tillväxt föreslår
              regeringen att staten ska bidra med bara ungefär en sjundedel
              av den uppskattade kostnaden. Det betyder ca 3,8 miljarder av
              totalt 25,7 miljarder. Resten förväntas stockholmarna själva stå
              för.
            </seg>
            <seg n="7be964f2">
              Trängselskatter infördes redan 2006 – först som en försöksperiod,
              och sedan blev det permanent. Efter den inledande försöksperioden
              gjordes utvärderingar om vilka grupper som beskattas mest och
              vilka konsekvenser skatterna gav. Bland dessa finns föga förvånande
              både förvärvsarbetande och barnfamiljer bland dem som betalar
              mest. Förvärvsarbetande betalade hela tre gånger så mycket som
              övriga. Dock var det sammantaget få som kunde klassificeras som
              mycket betalande. Bara 4 procent kom under en tvåveckorsperiod
              upp till en skatt på 200 kronor.
            </seg>
            <seg n="1e54f5b9">
              Följden av införandet av trängselskatt blev förvisso en minskning
              av privattrafiken i innerstaden, men vi kan också konstatera att
              många fortfarande nyttjar bilen. Varför gör de då det? Jo, förmodligen
              för att de måste. Förvärvsarbetare måste ta bilen till jobbet
              för att kollektivtrafikens förbindelser tar för lång tid. Barnfamiljerna
              måste ta bilen för att storhandla och ta barnen till fritidsaktiviteter
              eller skola och dagis.
            </seg>
            <seg n="06c06c7c">
              Oavsett hur mycket skatt som tas ut kommer det alltid att finnas
              grupper som måste ta bilen. Därför är det fel att straffa dessa.
              Man kan naturligtvis hoppas att fler med ett utbyggt tunnelbanesystem
              lämnar bilen hemma, men de som ändå måste nyttja den får nog anses
              betala tillräckligt som det är i dag.
            </seg>
            <seg n="2a058e48">
              Sverigedemokraterna anser därför att staten ska delta med en
              större finansieringsandel än den föreslagna. Genom detta vill
              vi heller inte se någon höjning av nuvarande avgiftsnivåer eller
              utökning till Essingeleden. Vidare vill vi att de trängselskatter
              som tas ut i Helsingfors ska bokföras som regionens medel och
              inte statens. Tillväxten i Helsingfors är en nationell angelägenhet,
              och därför bör staten ta ett större ansvar.
            </seg>
          </u>
          <note type="speaker" n="e36b18d7">
            Anf. 71 JACOB JOHNSON (V):
          </note>
          <u who="Q5888881" xml:id="i-6fcce936806a32de-0" n="f64411af">
            <seg n="360cd18c">
              Fru talman! Klimatförändringarna är vår tids viktigaste framtidsfråga.
              För att minska utsläppen av växthusgaser måste bilismen minska
              och andelen resande med kollektivtrafik öka. I Helsingfors resulterar
              en sådan omställning även i ökat kapacitetsutrymme i trafiken
              och i bättre luftkvalitet. För att klara klimatmålen har både
              Trafikverket och Naturvårdsverket bedömt att personbilstrafiken
              måste minska med 20 procent till 2030 i Sverige som helhet, och
              rimligen ännu mer i storstäderna, som har goda förutsättningar
              för kollektivtrafik. Trängselskatter och -avgifter är nödvändiga
              styrmedel för en sådan utveckling och bör tillämpas i ökad utsträckning.
            </seg>
            <seg n="471f82aa">
              Syftet med trängselavgifter är att minska trängseln och uppnå
              våra miljömål. Vi delar Naturvårdsverkets bedömning att de ökade
              intäkterna från trängselskatter bör användas till satsningar som
              leder till en övergång från vägtrafik till trafik som är bättre
              ur miljösynpunkt.
            </seg>
            <seg n="32348b33">
              Vår inställning till Förbifart Helsingfors är sedan länge välkänd.
              Vi motsätter oss motorvägsbygget, då det kommer att leda till
              ökade utsläpp i Helsingforssregionen och står i vägen för de viktiga
              investeringar som behöver göras i kollektivtrafiken. Vi menar
              därför att alla intäkter från trängselskatten egentligen skulle
              gå till utbyggd kollektivtrafik, precis som sades i folkomröstningen
              2006. Det är förödande för våra klimatansträngningar att överskottet
              från intäkterna av trängselskatterna, undantaget de i propositionen
              föreslagna ökade intäkterna, är låsta till Förbifart Helsingfors
              i 45 år. Detta begränsar kraftigt utrymmet för investeringar i
              långsiktigt hållbara trafiklösningar i Helsingfors.
            </seg>
            <seg n="131cb508">
              Vänsterpartiet anser att det är bra att det äntligen planeras
              för en utbyggnad av tunnelbanan i Helsingforss län, vilket vi
              länge har verkat för. Vi har länge förespråkat en tunnelbana till
              Nacka Forum, men vi vill också se en förlängning i steg två till
              Orminge centrum. Vänsterpartiet har även länge förordat en utbyggd
              tunnelbana från Odenplan till Karolinska och Hagastaden med vidare
              förlängning till Solna station. Detta har dock under lång tid
              mött motstånd från borgerliga partier, vilket sannolikt lett till
              en fördyrad tunnelbanelösning till Karolinska.
            </seg>
            <seg n="da66e100">
              Vi ser även behov av en förlängning av tunnelbanan från Hagsätra
              till Älvsjö station samt en förlängning av grön linje från Skarpnäck
              till Tyresö. En angelägen satsning som måste till i närtid är
              utbyggnaden av Spårväg syd i två etapper. Vi vill utreda möjligheten
              till tunnelbana från Liljeholmen till Fridhemsplan med vidare
              förlängning i nordostlig eller nordvästlig riktning.
            </seg>
            <seg n="05d24884">
              Vi anser att en förlängning bör införas inte bara från Akalla
              till Barkarby station utan även från Hjulsta till Barkarby station
              så att en ringlinje bildas mellan Hjulsta och Akalla. Genom att
              sammanlänka de blå linjerna skulle tillgängligheten öka ytterligare
              för boende runt Järvafältet och nya resmönster skapas. Vi vill
              även se stora satsningar på ökad cykeltrafik i Helsingforssregionen,
              vilket skulle underlättas av en statlig medfinansiering.
            </seg>
            <seg n="efb06d04">
              Ett investeringsbeslut av denna storlek bör helst ske genom en
              bred överenskommelse. Staten har ett stort ansvar för en ökad
              kapacitet i kollektivtrafiken i hela landet och i synnerhet i
              våra storstäder. Vi anser att 2013 års Helsingforssförhandling,
              med endast 18 procents finansiering från staten, är alltför dålig,
              då en hållbar trafiksituation i Helsingfors i hög grad är en nationell
              angelägenhet. Vi har därför i vårt förslag till statsbudget ett
              kraftigt ökat statligt stöd till den lokala och regionala kollektivtrafiken
              samt riktat stöd till spårtrafik i våra städer.
            </seg>
            <seg n="b21c8e60">
              De förändringar i trängselskatt som föreslås i propositionen
              kräver reserverade busskörfält för att öka kapaciteten i kollektivtrafiken
              över trängselskattesnitten. Dessutom bör linjelagd respektive
              särskild kollektivtrafik – färdtjänst, skolskjuts och skolresor
              – även fortsättningsvis undantas från trängselskatt.
            </seg>
            <seg n="b9eab268">
              En kommun kan i dag inte besluta över införandet av trängselskatt
              och om hur intäkterna från denna ska användas. Vi anser att kommunerna
              själva ska få avgöra om de vill införa trängselskatt och hur intäkterna
              ska användas, vilket vi framför tillsammans med Miljöpartiet i
              reservation 5.
            </seg>
            <seg n="67f3c6e8">
              Vänsterpartiet har under ett flertal år varit positivt till införandet
              av trängselskatt på Essingeleden och välkomnar ett införande enligt
              propositionen. Men vi anser att införandet bör tidigareläggas
              med ett år, så att avgifter tas ut redan med start den 1 januari
              2015, i enlighet med reservation nr 1.
            </seg>
            <seg n="d09a23a9">
              Vi anser inte att det finns anledning för regeringen att redan
              nu uttrycka framtida ändringar av nivån på trängselskatterna med
              anledning av Förbifart Helsingforss eventuella införande 2022.
              En ändring av nivån för trängselskatt på Essingeleden med anledning
              av ett eventuellt öppnande av Förbifart Helsingfors bör därför
              inte fastställas nu. Det utvecklar vi i den rödgröna reservationen
              nr 3, vilken jag härmed yrkar bifall till, fru talman.
            </seg>
            <seg n="4aa75269">
              När det gäller frågan om att även utlandsregistrerade fordon
              bör omfattas av trängselskatt kan vi ställa oss bakom utskottets
              uttalande, i enlighet med Vägtullsutredningens förslag, om att
              utländska fordon, bland annat av konkurrensskäl, ska betala trängselskatt.
              Och vi avvaktar det av regeringen utlovade förslaget i budgetpropositionen
              för 2015.
            </seg>
            <seg n="293e83cd">
              Avslutningsvis kan jag ställa mig bakom utskottet när det gäller
              Vägtullsutredningens förslag att införa en förseningsavgift på
              100 kronor innan en tilläggsavgift på 500 kronor påförs, vilket
              sker i dag vid enstaka försenade inbetalningar, vilket är en orimlig
              ordning.
            </seg>
          </u>
          <note type="speaker" n="e3c711bd">
            Anf. 72 ANETTE ÅKESSON (M):
          </note>
          <u who="Q4991052" xml:id="i-899a42dcfa9de1bd-0" n="7e9a85a9">
            <seg n="c5246d51">
              Fru talman! Jag vill börja med att yrka bifall till förslaget
              i skatteutskottets betänkande 24. 1 korta ordalag handlar det
              om att besluta om det avtal som ska säkerställa en utbyggnad av
              tunnelbanan i Helsingfors de kommande åren. För att det ska vara
              möjligt behöver trängselskatten höjas i Helsingforss innerstad
              och en trängselskatt införas på Essingeleden. Förslaget är framförhandlat
              mellan staten, genom 2013 års Helsingforssförhandling, Helsingforss
              läns landsting, Helsingforss stad, Nacka kommun, Solna stad och
              Järfälla kommun och kommer att förbättra framkomligheten på vägarna
              och även miljön i Helsingfors.
            </seg>
            <seg n="768e7943">
              Det är glädjande för hela landet att det går bra för Helsingfors.
              Tillväxt och inflyttning är i grunden något positivt, men det
              går inte att förneka att det påverkar trafikmängden på vägarna
              negativt. Trängselskatten har införts just för att förbättra framkomligheten
              och miljön. Intäkterna ska sedan förvaltas på det för samhället
              bästa sättet.
            </seg>
            <seg n="f5e9c94d">
              Sedan trängselskatten infördes i Helsingfors 2007 har nivåerna
              inte justerats. En delförklaring till en höjning är alltså att
              skattenivåerna realt har sjunkit. Samtidigt var intäkterna från
              början tänkta att huvudsakligen finansiera Förbifart Helsingfors
              och några mindre objekt.
            </seg>
            <seg n="3bb367b8">
              Det är redan en stor befolkningsökning. Befolkningen prognostiseras
              fortsätta att öka de kommande åren, till ca 2,6 miljoner människor
              i Helsingforssregionen år 2030. Det ställer än högre krav på transportinfrastruktur,
              effektiva kollektivtrafiktransporter och bostadsbyggande. Därför
              är det positivt att staten, landstinget och ovan nämnda kommuner
              har kommit överens om denna satsning och är eniga om att bygga
              ut tunnelbanan. En utbyggd tunnelbana enligt överenskommelsen
              möjliggör i sin tur ett ökat bostadsbyggande. I avtalet åtar sig
              kommunerna att själva eller genom exploatörer bygga 78 000 bostäder.
              Det motsvarar ett Uppsala, är ett välkommet tillskott och kommer
              många människor till godo.
            </seg>
            <seg n="c156a5d3">
              Rollfördelningen är tydlig. Naturligtvis gäller det kommunala
              planmonopolet. Kommunerna äger därmed fortfarande själva instrumentet
              att se till att bostäderna byggs på för kommunen lämpliga platser
              och i passande utformning. Genom uppgörelsen med staten och landstinget
              har kommunerna goda förutsättningar för det som är tillväxt för
              dem, nämligen möjligheten att locka till sig nya kommuninvånare.
              Det i sin tur är förutsättningen för att man ska kunna fortsätta
              utveckla verksamheter inom skola, vård och omsorg.
            </seg>
            <seg n="7fd4d380">
              Landstinget står för utbyggnaden av tunnelbanan. Det är en historisk
              utbyggnad med 19 kilometer ny tunnelbana till Nacka och Gullmarsplan/Söderort,
              till Arenastaden via Hagastaden samt från Akalla till Barkarby
              station. I Helsingfors har man sedan 2006 investerat 8 miljarder
              kronor för att modernisera tunnelbanan. Det är väldigt bra. Punktligheten
              har förbättrats, och man har kunnat konstatera att andelen resenärer
              som väljer kollektivtrafiken har ökat. Det är positivt för miljö,
              kommuninvånare och besökare. Och det motiverar till de fortsatta
              satsningarna.
            </seg>
            <seg n="674e411b">
              Investeringskostnaderna om 25,7 miljarder kronor fördelas mellan
              staten, som tar ca 53 procent, landstinget och kommunerna, enligt
              avtal. Av statens del, om ca 13 miljarder, utgörs 9 miljarder
              av de breddade och höjda trängselskatterna. Enligt avtalet, som
              alla parter står bakom och som är regeringens förslag, kommer
              trängselskatten från den 1 januari 2016 att vara 11, 15, 25 respektive
              35 kronor per passage till och från Helsingforss innerstad enligt
              föreslagna tidsintervaller, jämfört med 10, 15 och 20 i dag. Trängselskatten
              på Essingeleden tidigareläggs så att den införs 2016 i stället
              för att man avvaktar Förbifart Helsingforss färdigställande, som
              är beräknat till år 2022. Summorna på Essingeleden föreslås bli
              11, 15, 22 respektive 30 kronor.
            </seg>
            <seg n="116c6bde">
              Essingeleden är mycket hårt belastad av mestadels lokal trafik
              som påverkar en stor del av det centrala vägnätet. Införandet
              av trängselskatten på Essingeleden väntas minska trafiken med
              10–15 procent under rusningstrafik. Enligt Trafikverket innebär
              en införd trängselavgift att effektiviteten på vägnätet ökar så
              mycket att trafikanterna totalt sett får en vinst, med minskade
              köer och kortare restider, även om man får betala om man enbart
              passerar. Det maximala skattebeloppet per dygn föreslås höjas
              från 60 till 105 kronor. Det kan bli en hel del för en enskild
              eller för ett företag, men samtidigt finns en avdragsrätt när
              det gäller arbetsresor.
            </seg>
            <seg n="f1011ac5">
              Trängselskatterna beräknas ge en ökad intäkt om 640 miljoner
              kronor sammanlagt. Och det är denna ökning som möjliggör tunnelbaneutbyggnaden.
            </seg>
            <seg n="9aa0dcd3">
              Trafikverket har i sina analyser konstaterat att det, när Förbifart
              Helsingfors beräknas öppna år 2022, finns en risk för att Essingeleden
              underutnyttjas då den trängselskattefria förbifarten riskerar
              att överutnyttjas. Därför är det viktigt att sända en tidig signal
              om att trängselskatten på Essingeleden kommer att sänkas när väl
              Förbifart Helsingfors öppnas.
            </seg>
            <seg n="50748270">
              Jag vill säga något apropå Förbifart Helsingfors. I Miljöpartiets
              och Vänsterpartiets respektive motioner talar man om eventuellt
              byggande av Förbifart Helsingfors och att man motsätter sig byggandet
              av Förbifart Helsingfors. Dessa formuleringar anser jag är allvarliga.
              Vad innebär de? Hur starkt driver Miljöpartiet och Vänstern dessa
              frågor i en eventuell regeringsförhandling, som jag inte hoppas
              kommer att inträffa? Hur ställer sig Socialdemokraterna? Är Förbifart
              Helsingfors, detta stora och angelägna vägprojekt, någonting som
              Socialdemokraterna efter valet skulle sälja ut för att få regeringsmakten?
              Jag kan föreställa mig att det är många, inte minst i och runt
              Helsingfors, som vill veta svaret på den frågan.
            </seg>
            <seg n="c3d69594">
              Skatteutskottet delar regeringens bedömning att trängselskatten
              bör sänkas om trafiken på Essingeleden respektive Förbifart Helsingfors
              utvecklas på det sätt Trafikverket bedömer, och utskottet anser
              det viktigt att trafikmönstrets utveckling följs. Frågan bör även
              tas upp om enhetliga skattebelopp på Essingeleden och i innerstaden.
            </seg>
            <seg n="d81a9a65">
              Övriga beslutspunkter för oss i riksdagen hänger ihop dels med
              finansieringen, bemyndigande om ändrade ekonomiska åtaganden för
              behov av framtida anslag åren 2015–2048 respektive 2050 och överlåtande
              av en fastighet till Järfälla kommun, dels med inkomna motioner.
              Dessa motioner rör beslutsnivån för införande av trängselskatt
              respektive hur intäkterna ska nyttjas, till exempel kommunalt
              eller regionalt, om vi ska ha trängselskatt för utländska fordon
              och om grundavdrag för trängselskatt ska vara möjligt, samt utredning
              om frågan om ett avståndsbaserat trängselskattesystem.
            </seg>
            <seg n="65d00a21">
              Skatt till staten beslutas enligt regeringsformen av riksdagen,
              men trängselskatt i både Helsingfors och Göteborg har beslutats
              om och införts på lokala initiativ och med starkt lokalt inflytande.
              2011 års vägtullsutredning har vidare analyserat förutsättningarna
              för riksdagens eventuella delegation till kommuner gällande trängselskatt
              samt vilket organ som bör få intäkterna. Utredningens förslag
              bereds i Regeringskansliet, och utskottet anser att beredningen
              inte bör föregripas.
            </seg>
            <seg n="d3c36276">
              I frågan om trängselskatt för utländska fordon är utskottet helt
              överens. Vi alla tycker att även utländska fordon ska betala trängselskatt.
              Det gjorde även 2011 års vägtullsutredning. Infrastrukturminister
              Catharina Elmsäter-Svärd har i interpellationsdebatter svarat
              att avsikten är att trängselskatt för utländska fordon ska införas
              vid årsskiftet 2014/15 och att regeringen återkommer med ett förslag.
              Skatteutskottet har nöjt sig men bevakar samtidigt frågan aktivt.
            </seg>
            <seg n="386f517d">
              Vad gäller motionspunkten om ett helt annat system för trängselskatt
              kräver det utförliga utredningar och analyser. Därmed är det en
              fråga som skatteutskottet i nuläget inte tar ställning till.
            </seg>
            <seg n="5c6cbdc6">
              Lite förvånande är det att Sverigedemokraterna i sin motion som
              gäller förändrad trängselskatt och infrastruktursatsningar i Helsingfors
              tar upp hur de anser att mottagande av nyanlända flyktingar ska
              ske och på vilken beslutsnivå kommuners upprättande av avtal med
              Migrationsverket ska ligga. Man kan undra vad det har med saken
              att göra.
            </seg>
            <seg n="fcfbe7e4">
              Det gäller nu att inte tappa farten. Vi har i riksdagen, liksom
              i landstinget och berörda kommunfullmäktige, ett färdigförhandlat
              avtal att ta ställning till. Det är angelägna satsningar som det
              handlar om, både gällande tunnelbaneutbyggnaden och bostadsbyggnationer,
              inte minst för kommunerna runt omkring Helsingfors. Samtidigt
              förbättras framkomligheten i trafiken och miljön blir bättre.
            </seg>
            <seg n="21f0f2bd">
              I den bästa av världar hade dessa satsningar finansierats av
              manna från himlen, men som vi alla vet är det inte realistiskt.
              Satsningar måste vara finansierade, och i detta fall finansieras
              delar av satsningarna av trafikanterna, som får långsiktiga fördelar
              genom den utbyggda infrastrukturen, kommunerna och landstinget,
              som kan kompenseras genom ett ökat antal kommuninvånare, och staten.
              Vi hjälps alla åt och tar ett gemensamt ansvar.
            </seg>
            <seg n="d5bed6ff">
              Som jag har sagt tidigare: Minskade flaskhalsproblem i Helsingfors
              gynnar hela regionen och har positiva effekter även för resten
              av landet. Kommunerna, landstinget och staten tar sitt ansvar
              och ser till helheten: hur människors vardag kan förbättras liksom
              förutsättningarna för ett framgångsrikt näringsliv. Detta bådar
              gott, inte minst för oss som hoppas på konstruktiva lösningar
              även i andra delar av landet.
            </seg>
          </u>
          <note type="speaker" n="d718f07b">
            Anf. 73 MATS PERTOFT (MP) replik:
          </note>
          <u who="Q6043976" xml:id="i-a134a1a000e86b35-1" n="ee10fb01">
            <seg n="8f79a3b4">
              Fru talman! Jag kan hålla med om det som Anette Åkesson sade
              om att det är viktigt att inte tappa farten. Den här regionen
              växer otroligt snabbt, och man måste ta ansvar för kollektivtrafiken
              och trafiksituationen över huvud taget. Men jag hajade till över
              den ensidiga beskrivningen av trängselavgifternas ändamål, nämligen
              att de ska finansiera förbifarten.
            </seg>
            <seg n="b6d8cc23">
              Det var alliansregeringen som tog beslut om att permanenta trängselavgiftssystemet,
              men min minnesbild från hela debatten kring trängselavgiftssystemet
              – införandet, försöket och folkomröstningen – är att det hela
              tiden i första hand var kollektivtrafiken som skulle finansieras
              och inte bara förbifarten och några mindre projekt. Alla vi som
              någorlunda kan den här regionens geografi och trafikströmmar vet
              att hur många förbifarter vi än bygger kollapsar på sikt trafiksystemet
              om vi inte har en fungerande kollektivtrafik. Det måste ändå vara
              den som huvudsakligen ska finansieras i stället för ett antal
              motorvägstunnlar runt staden.
            </seg>
          </u>
          <note type="speaker" n="d562372f">
            Anf. 74 ANETTE ÅKESSON (M) replik:
          </note>
          <u who="Q4991052" xml:id="i-899a42dcfa9de1bd-1" n="7e9a85a9">
            <seg n="36c05d33">
              Fru talman! Förbifart Helsingfors är oerhört viktig på många
              sätt. Det är en fantastisk satsning som kommer att påverka positivt.
              Men man har både i Helsingforss stad och i Helsingforss län satsat
              oerhört mycket på andra projekt, inte minst på annan spårbunden
              trafik som Tvärbanan. Man satsar också på bussar, färjor och pendeltåg,
              och man arbetar även med Helsingfors som cykelstad. Jag ser alltså
              att mycket av finansieringen går till projekt som inte bara bidrar
              till vägar utan även till andra delar av infrastrukturen, inklusive
              kollektivtrafiken.
            </seg>
            <seg n="99d76c83">
              Jag hörde nu innan jag gick upp i talarstolen att man även ska
              införa en färjeförbindelse mellan Söder Mälarstrand och Norr Mälarstrand.
              Man jobbar alltså hela tiden aktivt med att hitta kollektivtrafik
              som är bra för stockholmarna.
            </seg>
          </u>
          <note type="speaker" n="474d476f">
            Anf. 75 MATS PERTOFT (MP) replik:
          </note>
          <u who="Q6043976" xml:id="i-a134a1a000e86b35-2" n="ee10fb01">
            <seg n="dbfbf5f9">
              Fru talman! Det är bra att Alliansen tar efter Miljöpartiets
              förslag och inför båttrafik.
            </seg>
            <seg n="20cc8b2c">
              Men vad jag frågade om var Anette Åkessons definition av vad
              trängselavgifterna i första hand ska gå till. Hon sade nämligen
              att de ska gå till förbifarten och några mindre projekt.
            </seg>
            <seg n="4fbf503b">
              Min bild är tydlig. Vad vi behöver i den här regionen är breda
              och stora kollektivtrafikprojekt, inte i första hand förbifart
              och tunnlar som kostar allting och blir färdiga först om 20 år.
              Problemet är vad vi gör nu. Köerna finns i dag. Även om vi bygger
              hur många motorvägstunnlar som helst tar det ca 20 år innan de
              är klara. Ni har redan gjort av med pengarna på förbifarten och
              bundit upp dem, så det finns inga resurser kvar.
            </seg>
            <seg n="7b6d2d08">
              Sedan vill jag också fråga en annan sak. Anette Åkesson talar,
              apropå Miljöpartiets förslag, om att en modernisering av trängselavgiftssystemet
              borde utredas. Det är precis det som motionen handlar om, alltså
              att man bör utreda ett modernt sätt att förnya trängselavgiftssystemet
              och skapa ett flexibelt system som kan styra trafiken där vi behöver
              det.
            </seg>
            <seg n="95d2f818">
              Kan jag tolka Anette Åkessons ord om att den frågan behöver utredas
              som att hon är positiv till en sådan utredning? Det lät nästan
              så. Jag är en positiv människa, och jag antar att vi alla vill
              att Helsingforssregionen ska utvecklas, så jag skulle gärna höra
              några ord om möjligheten att utreda en modernisering av trängselavgiftssystemet.
            </seg>
          </u>
          <note type="speaker" n="e8458e50">
            Anf. 76 ANETTE ÅKESSON (M) replik:
          </note>
          <u who="Q4991052" xml:id="i-5791c5e53d671395-0" n="7e9a85a9" next="i-91d7c41fb29e7e51-0">
            <seg n="8fc719fd">
              Fru talman! Vi kan säga att skulle man ändra system skulle det
              också krävas en utredning och en djupare analys. Jag tar inte
              direkt ställning till det mer än så. Jag hoppas att Mats Pertoft
              nöjer sig med det svaret.
            </seg>
            <seg n="9df806a0">
              Alliansen har, inte minst i Helsingforss stad och Helsingforss
              län, satsat oerhört mycket på olika trafikslag. Man ser inte bara
              till vägar, som det kan verka när vi pratar om Förbifart Helsingfors
              som ju är oerhört viktig, utan man ser även till spårbunden trafik,
              till bussar och till båtar.
            </seg>
          </u>
          <note n="6cf304be" type="speaker">
            Anf. 77 GUNNAR ANDRÉN (FP):
          </note>
          <u who="Q4991052" xml:id="i-91d7c41fb29e7e51-0" n="7e9a85a9" prev="i-5791c5e53d671395-0">
            <seg n="88a4ca20">
              Fru talman! Helsingfors är fantastiskt och överträffas endast
              av oppositionen vars olika förslag ser ut som en solfjäder. Man
              kan fråga sig, om man ikläder sig rollen som väljare, vad som
              händer efter en eventuell rödgrön seger när det gäller skatterna
              på Essingeleden och i trafiken runt Helsingfors. Det finns absolut
              ingen linje i detta. Väljarna kan välja och vraka och få allt
              de vill ha och samtidigt veta absolut ingenting.
            </seg>
            <seg n="450eceea">
              Fru talman! Det är i år tioårsjubileum av att vi debatterar olika
              trängselskatter här. Lars Gustafsson och jag var med redan den
              16 juni 2004, då vi diskuterade detta för första gången. Jag har
              läst igenom den debatten, och det var ganska intressant. Det är
              många positionsförskjutningar, måste jag säga.
            </seg>
            <seg n="8a61280f">
              Jag har också gjort en positionsförskjutning i den meningen att
              jag tidigare förespråkade att man skulle ha detta väldigt lokalt.
              Med den Helsingforssförhandling som vi nu har gjort är det en
              omöjlig position, av den anledningen att vi har olika sorters
              vägar. Vi har statliga vägar och kommunala vägar.
            </seg>
            <seg n="6432844a">
              Mats Pertoft måste reda ut hur han vill ha det. Vad ska beskattas?
              Och vad ska det vara avgifter på? Det är inte helt klart. Essingeleden
              är en statlig väg. Ska Helsingfors få beskatta den? Och ska Helsingfors
              kunna införa avgifter på den?
            </seg>
            <seg n="440dd388">
              Detta, fru talman, överträffas av reservation nr 3 som också
              är underskriven av Miljöpartiet. Den handlar om hur man ska förfara
              med avgifterna efter att Förbifart Helsingfors har öppnat för
              trafik. Vi har här ett parti som är helt emot att man över huvud
              taget ska börja bygga Förbifart Helsingfors. Sedan diskuterar
              de i en annan reservation vad som ska ske med avgifterna efter
              att den är färdigbyggd. Det är diametralt olika ståndpunkter.
              De går inte ihop. Det är alldeles uppenbart att man inte tror
              på sin egen politik.
            </seg>
            <seg n="ca2bd7f1">
              Rekordet i denna debatt hitintills tas ändå av David Lång. Det
              är särklassigt. Han vill nämligen att de avgifter och skatter
              som han inte vill ha i form av trängselavgifter ska bokföras lokalt.
              Det står han här i talarstolen och säger. Skatter som man inte
              vill ha ska man alltså bokföra på ett lokalt konto. Det går inte
              ihop. Man kan väl inte bokföra något lokalt som man inte vill
              ha.
            </seg>
            <seg n="31b19397">
              Helsingfors är som sagt otroligt fantastiskt.
            </seg>
            <seg n="c9460a06">
              Vi har haft en lång diskussion om hur vi ska bygga ut tunnelbanan.
              Jag gick till Helsingforss stadsarkiv och tittade efter när beslutet
              om tunnelbanan träffades. Det var den 16 juni 1941, några dagar
              innan Tyskland inledde invasionen av dåvarande Sovjetunionen,
              den 22 juni. Det är intressant att ta del av den debatten, inte
              minst bakgrunden. Den byggde nämligen på att borgarrådet Yngve
              Larsson, som sedan var folkpartiledamot i kammaren, förutsåg att
              Helsingfors på 1960- och 1970-talen, alltså 30–40 år längre fram,
              skulle växa till ungefär 900 000 invånare. Det var ganska bra
              sagt. Det har dröjt lite längre tid, och det beror lite på vad
              man menar med Helsingfors. Vi har haft en del inkorporering och
              så vidare.
            </seg>
            <seg n="999b4780">
              Yngve Larsson var starkt drivande när man skulle fatta beslut
              om tunnelbanan. Socialdemokraterna var emot det, inte för att
              de – Seth Höglund och Fredrik Ström förekommer i diskussionsprotokollet
              – var emot själva idén med tunnelbana, utan man tyckte att det
              var väldigt dyrt med tunnlar. Det är bra att man har ändrat sig
              på den punkten. Tunnlarna har varit väldigt effektiva i Helsingfors.
            </seg>
            <seg n="d5e6177d">
              När vi 2004, också den 16 juni, fattade principbeslutet om införande
              av trängselavgifter i Helsingforss stad, inte på Essingeleden,
              sade jag en sak som jag gärna vill citera även till detta protokoll,
              fru talman. Det handlade avgifterna. Då var det nämligen en ren
              skatt. Man fick inget annat. Man fick det som jag kallade för
              en Harpsundskatt och som räddade ministären Persson i 121-punktsprogrammet
              som man hade kommit överens om.
            </seg>
            <seg n="e3ac7d35">
              Jag sade: Avgifterna är en skenlösning utan nya skenor. Det har
              ändrats med denna Helsingforssförhandling. Det är uppenbart att
              vi nu får en del saker som vi inte fick tidigare. Då var det bara
              en skatt. Nu ingår det i finansieringen av ett stort kollektivtrafikpaket.
              Man går längre än jag hade önskat och som jag har stått för. Mitt
              parti, och jag tror även flera andra partier, har sagt att vi
              inte ska beskatta resenärerna på Essingeleden över huvud taget.
            </seg>
            <seg n="c7905501">
              Mats Pertoft sade att man inte får tappa farten. Men han har
              själv en fart som gör att bilarna på Essingeleden står stilla.
              De står ju stilla. Problemet är att om vi inte får en ordentlig
              kollektivtrafik kommer hela trafiken i Helsingfors att stå stilla.
              Därför är det viktigt att vi får en ordentlig finansiering. Jag
              har sagt många gånger, fru talman, att utan ordentlig finansiering
              blir ingen ordentlig kollektivtrafik utbyggd i Helsingfors, som
              Mats Pertoft och Sverigedemokraterna önskar här. Man måste ha
              pengar för att göra olika saker.
            </seg>
            <seg n="ebcb6ce5">
              Vi har fått ge oss där och bryter, som jag ser det, ett vallöfte.
              Vi går nämligen in och säger att vi måste ta pengar på Essingeleden
              för att klara utbyggnaden av de stora trafikprojekten som det
              har redogjorts för här tidigare. Det är inget att hymla om. Att
              vi skulle beskatta Essingeleden var ingenting som vi hade berättat
              om för väljarna. Så är det. Men i en förhandling får man ge och
              ta. Och jag tror att det nu finns stor förståelse för att vi ska
              beskatta även en statlig väg.
            </seg>
            <seg n="6204122d">
              Problemet, fru talman, är att den här principen som nu kan ersättas
              kan – och det ska alla vara medvetna om i övriga landet, i och
              med att man beskattar statliga vägar utöver vanlig vägtrafikskatt
              – komma att tillämpas i andra delar av landet också. Vi har exempel
              som liknar detta i Sundsvall och i Motala och så vidare. Varje
              finansminister vill se en egen finansiering av olika trafikprojekt.
            </seg>
            <seg n="bf375957">
              Jag ska inte gå in på de olika reservationerna. Det har Anette
              Åkesson gjort på ett utmärkt sätt. Jag vill dock säga att det
              som har skett i Helsingforssregionen under de här åren har varit
              en god uppföljning på den Dennisöverenskommelse som en gång träffades
              vid 1990-talets början och som dess värre inte kom att genomföras
              av olika skäl. Men det var en bra sak och en god början. Jag tror
              att vi som har förmånen att bo här och att komma till Helsingfors
              inser betydelsen av att vi har väl fungerande genomfartssystem
              och kollektivtrafikssystem i Helsingfors. Helsingforssförhandlingen
              är ett bra exempel på att vi får full finansiering för det.
            </seg>
          </u>
          <note type="speaker" n="db20838f">
            Anf. 78 TERES LINDBERG (S) replik:
          </note>
          <u who="Q4962466" xml:id="i-0383c0b484ff7f5a-0" n="501c2e12" next="i-5b5ebf12c6cb9f83-0">
            <seg n="dec4599d">
              Fru talman! I mitt anförande tidigare nämnde jag Naturskyddsföreningens
              valenkät.
            </seg>
            <seg n="01bd43ae">
              Det är bra att Gunnar Andrén själv är medveten om vilka anföranden
              han har hållit i kammaren. Och det känns bra att Gunnar Andrén
              är så pass uppriktig att han medger att han har ändrat ståndpunkt.
              I juni 2004 sa han att varje kommun som så önskar ska ha rätt
              att införa trängselavgifter för att stimulera ökat nyttjande av
              kollektivtrafik och att begränsa biltrafiken.
            </seg>
            <seg n="a627f234">
              Mer anmärkningsvärt är att när Naturskyddsföreningen i valrörelsen
              inför föregående val frågade vem som ska ha ansvaret för att fatta
              beslut om trängselskatter och vem som ska ta hand om dem svarade
              ditt parti, Gunnar Andrén, tveklöst ja – inte nej, inte kanske.
              Ni problematiserade inte. Ni sade: Ja, de besluten ska fattas
              regionalt eller lokalt, alltså inte av riksdagen.
            </seg>
            <seg n="e1c236e2">
              Det är lite anmärkningsvärt. Det är i och för sig ganska signifikant
              för den här regeringen att man flippfloppar med politiken och
              vänder kappan efter vinden var och varannan dag. Men här talar
              vi ändå om att man inför väljarna går ut med en undersökning och
              tydligt talar om hur man vill ha det. Samtidigt gäller det frågor
              där ditt parti helt enkelt har blivit överkört. Eller har ni gjort
              en stor omvärdering? Har de partimedlemmar från ditt parti som
              motionerar i de här frågorna, exempelvis Nina Lundström från Sundbyberg,
              ändrat uppfattning? Eller har du ändrat din uppfattning? Eller
              försöker ni bara mörka för väljarna hur Moderaterna i den här
              regeringen kör över er?
            </seg>
          </u>
          <note n="719c1b00" type="speaker">
            Anf. 79 GUNNAR ANDRÉN (FP) replik:
          </note>
          <u who="Q4962466" xml:id="i-5b5ebf12c6cb9f83-0" n="501c2e12" prev="i-0383c0b484ff7f5a-0">
            <seg n="0483700a">
              Fru talman! När det gäller att mörka för väljarna är jag mycket
              försiktig och känner mig inte alls i samma division som Socialdemokraterna,
              efter Annika Billströms löfte valåret 2002 att aldrig införa några
              trängselskatter. Man kan inte komma ifrån att det är svåröverträffat.
            </seg>
            <seg n="3222bcb9">
              Sedan är det precis som Teres Lindberg säger: Vi har tvingats
              ändra åsikt på den här punkten, att man bara kan ha det lokalt.
              Anledningen är att man enligt Helsingforssförhandlingen, som har
              inträffat efter 2010, ville beskatta också en statlig väg. Kommunala
              vägar tycker vi fortfarande att kommunerna kan ta in avgifter
              på – det får kommunerna pröva – men nu ingår detta i ett stort
              paket, och det handlar om en statlig väg.
            </seg>
            <seg n="cbfea7a0">
              Jag skulle vilja ställa en motfråga till Teres Lindberg: Tycker
              Teres Lindberg att man lokalt ska få beskatta vägar? Ska Mats
              Pertoft få beskatta E4:an förbi Södertälje? Är det rimligt?
            </seg>
            <seg n="984569b8">
              Nej, vi får se på vad man får beskatta och ha avgifter på. Men
              jag medger att detta är förvirrande, genom att vi har olika ägare
              till olika vägar.
            </seg>
            <seg n="b1ca062d">
              Vi har ingått en överenskommelse som har ändrat förutsättningarna
              för var man kan ta ut avgifter. Det viktiga är något annat. Det
              är att vi får en bättre kollektivtrafik och ett bättre fungerande
              trafiksystem i Helsingfors. Det tror jag att Teres Lindberg och
              jag i grund och botten är väldigt överens om. Det andra är fingertoppskänsliga
              saker som inte har så stor betydelse. Däremot kan vi inte bokföra
              avgifter som vi inte vill ha på något visst konto.
            </seg>
          </u>
          <note type="speaker" n="00083c33">
            Anf. 80 TERES LINDBERG (S) replik:
          </note>
          <u who="Q4962466" xml:id="i-0383c0b484ff7f5a-1" n="501c2e12" next="i-5b5ebf12c6cb9f83-1">
            <seg n="e786c5b0">
              Fru talman! Jag konstaterar att Gunnar Andrén inte svarar på
              min fråga över huvud taget utan vänder på den genom att ställa
              en fråga till mig.
            </seg>
            <seg n="be708626">
              Jag tycker inte att du har rätt, Gunnar Andrén. Du lyfter fram
              vad som hände i Helsingfors mellan 2002 och 2006. Det som gjordes
              var inte att man införde ett trängselskattesystem, utan man genomförde
              ett försök och lät stockholmarna avgöra frågan. Vad stockholmarna
              tyckte var mycket tydligt i den folkomröstning som också genomfördes
              2006. Man införde inte systemet från början.
            </seg>
            <seg n="f320919d">
              Min fråga handlade om vad Folkpartiet egentligen tycker. Är det
              rimligt att man går bakom ryggen på väljarna och ger så pass olika
              besked? Är det Gunnar Andréns uppfattning som är Folkpartiets
              uppfattning, eller är det den uppfattning som Nina Lundström från
              Sundbyberg har som är Folkpartiets uppfattning?
            </seg>
            <seg n="ed9a48ba">
              Jag tycker inte att detta är seriöst. Jag tycker att det flippfloppande
              som du just nu påvisar och som är signifikant för hela regeringen
              är väldigt tydligt. Men vi är i ett valår. Jag tycker att det
              är viktigt att man är tydlig inför väljarna om var man står. Men
              du visar inte någon tydlighet här, Gunnar Andrén.
            </seg>
          </u>
          <note n="5fa4e904" type="speaker">
            Anf. 81 GUNNAR ANDRÉN (FP) replik:
          </note>
          <u who="Q4962466" xml:id="i-5b5ebf12c6cb9f83-1" n="501c2e12" prev="i-0383c0b484ff7f5a-1">
            <seg n="bf4f0755">
              Fru talman! Jag tycker att repliken visar att det kan vara svårt
              att nå fram med ett ganska tydligt budskap. Jag sade att jag har
              tvingats ändra åsikt i den här frågan. Anledningen är att vi har
              varit med om en Helsingforssförhandling där man beskattar en statlig
              väg, där det tidigare bara har gällt kommunala vägar. Det är den
              stora skillnaden.
            </seg>
            <seg n="75dc256a">
              Jag anser inte att – för att nu ta ett exempel – att Mats Pertoft
              ska få beskatta E4:an, en statlig väg. Däremot får han gärna införa
              avgifter i Södertälje, om det skulle bli aktuellt. Detsamma gäller
              Jacob Johnson. Han kan inte beskatta den statliga vägen förbi
              Uppsala. Däremot kan han – om det nu skulle vara aktuellt – införa
              kommunala avgifter, för det får han själv bestämma.
            </seg>
            <seg n="9f1bba1c">
              Det nya är det som gäller det statliga vägnätet. Jag tycker att
              det är oerhört tydligt. Jag säger: På den här punkten hade jag
              helt enkelt inte tänkt färdigt.
            </seg>
            <seg n="2fe31110">
              Om Teres Lindberg har någon annan åsikt tycker jag att hon ska
              tala om den. Att tycka att kommunen ska få beskatta statliga tillgångar
              tycker jag är en felaktig ståndpunkt.
            </seg>
          </u>
          <note type="speaker" n="ec7602a6">
            Anf. 82 KARIN NILSSON (C):
          </note>
          <u who="Q4969654" xml:id="i-8f23b3238b2d3e0e-0" n="6832d640">
            <seg n="94603fde">
              Fru talman! Mina allianskolleger har kommit med förträffliga
              redovisningar av vad ärendet handlar om. Anette Åkesson från Moderaterna
              har redovisat hela ärendet detaljerat, och Gunnar Andrén har haft
              sin sedvanliga historiebeskrivning i ärendet och också gjort en
              lysande analys av oppositionens inlägg. Jag tänkte därför fatta
              mig ganska kort.
            </seg>
            <seg n="d153b9f0">
              Jag anser att regeringen har gjort en god förhandling, då man
              har förhandlat fram en paketlösning tillsammans med Helsingforss
              läns landsting och några av Helsingforss kranskommuner för att
              minska biltrafiken i innerstaden, för att minska utsläppen av
              avgaser och partiklar, för att finansiera en fortsatt tunnelbaneutbyggnad
              och för att skapa utrymme för fler bostäder i Helsingforssregionen,
              vilket också är av stor betydelse.
            </seg>
            <seg n="e026e5ae">
              Den förändrade trängselskatten kommer att beröra även de fordon
              där avsikten enbart är att passera Helsingfors via Essingeleden.
              Det kan säkert irritera en hel del. Men den intäkten innebär att
              regeringen kan begränsa statens insats, som annars skulle ha tagit
              en ännu större del av den samlade infrastrukturbudgeten. Det innebär
              att det finns mer pengar kvar till andra stora satsningar på vägar
              och järnvägar runt om i landet och givetvis också i närheten av
              Helsingfors.
            </seg>
            <seg n="f594fe5b">
              Med detta vill jag enkelt yrka bifall till utskottets förslag
              och avslag på samtliga motioner.
            </seg>
          </u>
          <note type="speaker" n="b99984c8">
            Anf. 83 LARS GUSTAFSSON (KD):
          </note>
          <u who="Q5777864" xml:id="i-516e5b289f4569d7-0" n="0249b126">
            <seg n="54eb0d95">
              Fru talman! Som Gunnar Andrén påtalade hade vi den här debatten
              för nästan exakt tio år sedan. Den stora frågan då – som tycks
              upprepas här till och från – var huruvida kommunfullmäktige fick
              ta ut en kommunal avgift eller en skatt. Det visade sig att de
              inte kunde ta ut en avgift, utan det var tvunget att det kallades
              trängselskatt.
            </seg>
            <seg n="0333e32d">
              Det fick till följd att varje förändring av nivåerna skulle beslutas
              av Sveriges riksdag på begäran av kommunen. Då blir det ett väldigt
              sammelsurium när man blandar resonemang om trängselavgift och
              trängselskatt – plötsligt är det kommunal skatt på kommunala vägar.
              Men det var aldrig tal om kommunal skatt på statliga vägar – det
              är en helt annan sak. Det tror jag att man måste ha med sig.
            </seg>
            <seg n="1a1abff5">
              Man kanske färgas lite grann av hemorten. När man här säger att
              Helsingfors är en tillväxtfaktor i Sverige kan jag tänka på att
              12 procent av Sveriges potatis kommer från Halland. Man måste
              också fundera på: Alla måste inte bo i Helsingfors, om man inte
              vill trängas. Man kan flytta till Halland eller flytta någon annanstans.
              Det är inte heller alla som vill bo i Helsingfors. En del vill
              bara köra förbi. Men likväl måste vi ha transporter av varor och
              personer på väg, hur mycket man än bygger ut all kollektivtrafik.
              Om man vill kunna äta i Helsingfors måste varorna kunna komma
              in, och man måste kunna komma ut också.
            </seg>
            <seg n="800a83ac">
              Då är frågan hur man gör detta. Man kommer aldrig att kunna ha
              aldrig så höga trängselavgifter eller trängselskatter, utan man
              måste få in varorna ovan mark. Det är svårt att tänka sig en mjölkleverans
              under jord i tunnelbanan.
            </seg>
            <seg n="b8a38ad6">
              Vad som har varit det stora problemet med Helsingfors är att
              man inte har kunnat bestämma sig för hur man ska göra. Det är
              till exempel en mycket trång infart när det gäller spårbunden
              trafik som man tvingas igenom här. Det är också så att personer
              som ska köra förbi Helsingfors tvingas komma alldeles för nära
              Helsingfors.
            </seg>
            <seg n="f1585a82">
              Dessa saker måste man ha med sig, innan man förstår den lösning
              som nu har kommit fram. Där försöker man hitta en lösning på hela
              paketet som är bra för stockholmarna och som också är bra för
              dem som ska komma hit och som ska köra förbi här.
            </seg>
            <seg n="6cc4f6e3">
              Det innebär tyvärr att man inte alltid kan hålla de principer
              som jag håller högt. Principer är mycket viktiga, för om man börjar
              ändra principerna kommer man till slut att ha ett lapptäcke av
              olika avgifter och skatter som påverkar andra finansieringsstrukturer.
            </seg>
            <seg n="22323559">
              Det här betänkandet handlar om finansiering av satsningar för
              att lösa trafikproblem i Helsingfors. De lösningar som har föreslagits
              antas kunna finansiera de lokala satsningarna. Här har man ett
              stort paket av kommuner i regionen som är involverade i projektet,
              med hänsyn till att de får en vinst av detta. Det är alltså en
              fråga som når utanför Helsingforss centrala delar.
            </seg>
            <seg n="606d1c0c">
              Förhoppningsvis kommer detta att lösa de trafikproblem som avses
              – förhoppningsvis. Samtidigt medför förslagen en viss förskjutning
              av beskattningen av statliga vägar, exempelvis på Essingeleden,
              som kan komma att aktualiseras i andra delar av landet. Det är
              inte helt otänkbart att det i framtiden kommer in ansökningar
              om liknande lösningar från andra delar av vårt avlånga land där
              man ser behov av bättre infrastruktur.
            </seg>
            <seg n="c23814b7">
              Oaktat detta har vi kristdemokrater sett de sammantagna vinsterna
              med det föreliggande förslaget för huvudstaden, och detta har
              vägt över för att vi ska stödja förslaget i betänkandet.
            </seg>
            <seg n="1347cbf0">
              Fru talman! Det finns, som tidigare har sagts, en hel del teknikaliteter
              om var olika uppbördsenheter ska stå och så vidare. Men detta
              framgår av reservationerna och kommenteras i utskottsmajoritetens
              text. Jag tycker därför inte att det finns någon anledning att
              återupprepa det.
            </seg>
          </u>
          <note n="22dbf211">
            Därmed yrkar jag bifall till förslaget i betänkandet.
          </note>
          <note type="speaker" n="a75e04f0">
            Anf. 84 TERES LINDBERG (S) replik:
          </note>
          <u who="Q4962466" xml:id="i-2d144873c096f3c5-1" n="501c2e12">
            <seg n="9cd6db48">
              Fru talman! Jag blir lite konfunderad. Det handlar inte bara
              om införande av nya avgifter på statliga vägar. Det handlar också
              om vem det är som har inflytande över att till exempel ändra nivåerna.
              Här står vi i dag och diskuterar tunnelbanedragningar i Helsingfors.
              Det är egentligen ganska absurt. Det borde höra hemma i ett helt
              annat parlament inte så långt härifrån – det näst största parlamentet
              i landet och inte det största – alltså Helsingforss läns landsting.
            </seg>
            <seg n="a21f7127">
              Jag nämnde Naturskyddsföreningens valenkät i mitt anförande tidigare.
              Jag upprepar det. Frågan var huruvida partierna var beredda att
              driva igenom beslut om trängselskatt om de skulle fattas av landstinget,
              regionen eller kommunen och inte av riksdagen.
            </seg>
            <seg n="4a66aa8b">
              Kristdemokraterna svarar, precis som Folkpartiet, tveklöst ja
              på den frågan. Det ska alltså inte beslutas av riksdagen.
            </seg>
            <seg n="0ff3b459">
              Här står vi nu under denna mandatperiod och diskuterar en fråga
              inför föregående val, alltså inför valet 2010, där ni tveklöst
              har sagt ja till att det inte är riksdagen som ska fatta beslut
              om dessa frågor. Precis som Gunnar Andrén var Lars Gustafsson
              uppe i debatten 2004 och anförde mycket tydligt att dessa frågor
              ska avgöras lokalt eller regionalt.
            </seg>
            <seg n="352c454e">
              Här finns möjligheten. Vi har reservationer om dessa frågor.
              Varför ställer ni er inte bakom dem? Det är mycket tydligt i den
              här salen att det är bara Moderaterna och Sverigedemokraterna
              som inte vill ha ett regionalt inflytande över dessa frågor. Men
              ni vågar ändå inte stå upp för era åsikter.
            </seg>
          </u>
          <note type="speaker" n="ae965027">
            Anf. 85 LARS GUSTAFSSON (KD) replik:
          </note>
          <u who="Q5777864" xml:id="i-516e5b289f4569d7-1" n="0249b126">
            <seg n="27647144">
              Fru talman! Jag skulle ha tagit med mig det anförande som jag
              höll för tio år sedan. Där framgår det nämligen att vi råkade
              på ett litet problem, nämligen 1809 års regeringsform som inte
              tillåter kommuner och landsting att ta ut skatt på vägar. Det
              var ett litet problem, och vi har fortfarande kvar detta problem.
            </seg>
            <seg n="22dfe2d2">
              Vi önskade från vår sida redan då i debatten att kommunerna skulle
              få bestämma. Det står i anförandet.
            </seg>
            <seg n="6932b20b">
              Jag kan nämna ett annat projekt som är ganska enkelt att förstå,
              nämligen Öresundsbron. Det är ett helt nytt projekt som gynnar
              två stater. Då är det logiskt att man finansierar det på det sättet.
              Det finns en fiskal motivation till att göra det.
            </seg>
            <seg n="4cb3f73a">
              Men vi kan inte ha ett lapptäcke av olika beslut från olika enheter
              som ska besluta om både statliga angelägenheter och kommunala
              angelägenheter. I detta fall är det inte längre bara en kommunal
              angelägenhet. De statliga infrastruktursatsningarna är inbegripna.
              Någonstans måste man hitta en lösning. Ibland får man göra en
              form av hybrid. Denna lösning är en form av hybrid för att vi
              tycker att det är bra för Helsingfors och därmed också för vår
              huvudstad. Det är därför som vi har gått med på detta. Det finns
              inte någon ovilja mot att det fattas lokala beslut om lokala frågor.
            </seg>
          </u>
          <note type="speaker" n="5186367a">
            Anf. 86 TERES LINDBERG (S) replik:
          </note>
          <u who="Q4962466" xml:id="i-2d144873c096f3c5-2" n="501c2e12">
            <seg n="9159367a">
              Fru talman! Jag trodde i min enfald att det är riksdagen som
              fattar beslut om lagar och därmed också ändrar lagar.
            </seg>
            <seg n="5384e913">
              Det är lite tråkigt att Lars Gustafsson inte har sitt anförande
              från 2004 här. Men jag har faktiskt det här. Där står följande:
            </seg>
            <seg n="4135906a">
              Om en kommun eller region vill förbättra miljön och finansiera
              en förbättrad infrastruktur och utvecklad kollektivtrafik genom
              att använda trängselavgifter bör kommuner och regioner har rätt
              att själva besluta om införandet av sådana avgifter för biltrafiken.
              Detta kan exempelvis ske i samband med genomförandet av större
              infrastrukturprojekt som förbättrar storstadstrafiken som helhet.
              En förutsättning för trängselavgifter är att de medel som inkommer
              ska stanna i regionen liksom att kostnaderna för systemets införande
              bärs av kommunen eller regionen. Vid införande av trängselavgifter
              är den kommunala självstyrelsen central. Trängselavgifter ska
              beslutas av en kommun eller region.
            </seg>
            <seg n="bbcc94ee">
              Sex år senare svarar ni i en enkät inför valet tveklöst ja på
              frågan att riksdagen inte ska ha ansvaret för detta.
            </seg>
            <seg n="657f45d6">
              Jag tycker faktiskt att det är beklämmande att man på detta sätt
              mörkar sin politik. Det är mycket tydligt att vi till och med
              har en absolut majoritet och inte bara en majoritet för att vi
              ska ha ett betydligt större regionalt inflytande när det gäller
              beslut om trängselavgifter. Ändå står ni här och vidhåller att
              ni ansluter er till Moderaternas linje.
            </seg>
            <seg n="56aef95a">
              Det är ganska typiskt för regeringen att de mindre partierna
              gång på gång får vika sig ned för Moderaternas åsikter. Jag tycker
              att det är tråkigt och beklämmande att svenska folket inte får
              se den politik genomföras som partierna dessutom har lovat inför
              ett val. Det var det som hände 2010.
            </seg>
          </u>
          <note type="speaker" n="944d63cd">
            Anf. 87 LARS GUSTAFSSON (KD) replik:
          </note>
          <u who="Q5777864" xml:id="i-516e5b289f4569d7-2" n="0249b126">
            <seg n="e9a8cf4c">
              Fru talman! Jag är tacksam för att Teres Lindberg citerade vad
              jag har sagt. Problemet var att det inte var vi som var i regeringsställning.
              Varför införde då inte Socialdemokraterna detta när vi hade sagt
              detta? De gjorde inte som vi ville. Vi talade emot dem eftersom
              de inte ville införa det. Sanningen var att de inte kunde göra
              det eftersom det inte var legalt att göra det.
            </seg>
            <seg n="f3255fd3">
              Vi kan i Helsingforsspaketet inte låta kommuner bestämma över
              statliga vägar. Det måste vara ett statligt beslut. Jag kan därför
              inte förstå resonemanget. Teres Lindberg får gå hem och läsa på
              lite bättre.
            </seg>
          </u>
          <note type="speaker" n="c3ede26c">
            Anf. 88 MATS PERTOFT (MP) replik:
          </note>
          <u who="Q6043976" xml:id="i-a134a1a000e86b35-3" n="ee10fb01">
            <seg n="7bdbfd29">
              Fru talman! Jag tänkte fortsätta där Teres Lindberg slutade.
              Frågan har faktiskt utretts vidare under alliansregeringens tid.
              Det är nu helt klart att riksdagen kan delegera beslut om införande
              av trängselavgifter till lokala organ. Det finns inte något frågetecken
              längre. Detta utreddes av den senaste grundlagsutredningen, om
              jag inte missminner mig helt, som fick i uppdraget att se över
              detta.
            </seg>
            <seg n="e634b3c1">
              Frågan kvarstår därför. Om några allianspartier skulle vilja
              eller våga göra detta finns det i dag möjligheter att delegera
              beslutanderätt om införande av lokala trängselavgifter till kommuner
              och regioner. Det går. Kristdemokraterna kan genomföra sin politik.
              Vi i Miljöpartiet ställer gärna upp på det. Ett antal andra partier
              i den här kammaren kommer säkert att stödja det. Det finns dessutom
              en reservation om detta att rösta på.
            </seg>
          </u>
          <note type="speaker" n="0bbe1407">
            Anf. 89 LARS GUSTAFSSON (KD) replik:
          </note>
          <u who="Q5777864" xml:id="i-516e5b289f4569d7-3" n="0249b126">
            <seg n="3c15ec31">
              Fru talman! Det kan vara bra att veta när jag kommer hem till
              Laholm att vi kan införa lokala vägavgifter på våra egna vägar
              i Laholms kommun. Men kommunerna kan inte ta beslut om skatt på
              statliga vägar som ska finansiera kommunala satsningar. Jag förstår
              inte detta. Detta är ju ett helt paket som hänger ihop med hur
              man har fått ihop finansieringen. Det skulle inte räcka att kommunerna
              fixar det. I så fall hade kommunerna fixat infrastrukturen för
              länge sedan. Därför har vi en statlig inblandning.
            </seg>
            <seg n="94a8f407">
              Hur mycket Helsingforss kommun än beslutar och hur många som
              än sitter där kan man inte besluta om hur staten ska finansiera
              och delfinansiera dessa projekt. Då har vi tagit ut en skatt på
              de statliga vägarna, vilket egentligen är lite mot principerna,
              för att hjälpa till och finansiera hela paketet. Ska det vara
              så svårt att förstå detta? Är det bara för att det är valtider
              som ni försöker skjuta några idéfrågor över på oss?
            </seg>
            <seg n="9dd5e659">
              Men sanningen är att detta är ett paket – det står tydligt och
              klart – som handlar om hur vi finansierar just det som Mats Pertoft
              talar om och som han tycker att det är ett problem att vänta med
              tills det har införts, så att vi kan få bort trafiken från centrala
              Helsingfors och få bättre kommunikationer med alla de tunnelbanor
              som ni ska borra och gräva för. Men principiellt kan kommunfullmäktige
              i Helsingfors inte fatta beslut om statliga vägars beskattning.
            </seg>
          </u>
          <note type="speaker" n="532c5bd6">
            Anf. 90 MATS PERTOFT (MP) replik:
          </note>
          <u who="Q6043976" xml:id="i-a134a1a000e86b35-4" n="ee10fb01">
            <seg n="8ceb3fb3">
              Fru talman! Nu diskuterar vi inte Helsingforsspaketet eller något
              annat paket. Vad vi diskuterar är möjligheten att till kommuner
              och regioner delegera beslut om införande av lokala trängselavgifter.
              Det har utretts i laga ordning. Man har kommit fram till att riksdagen
              har denna makt. Vi kan göra det i denna kammare. Det är det som
              Lars Gustafsson har bestridit hela tiden.
            </seg>
            <seg n="7eb569d5">
              Sedan skulle detta paket se precis likadant ut om det fanns en
              lokal beslutanderätt över detta. Men vi skulle inte behöva stå
              i denna kammare och bestämma om när man måste flytta någonting
              några meter och så vidare. Detta detaljstyre är häpnadsväckande
              och ineffektivt.
            </seg>
            <seg n="5b06d1d8">
              Det skulle i stället kunna göras upp i antingen Helsingforss
              läns landsting eller Helsingforss stads stadshus – eller i någon
              annan kommun. Det handlar om att rätt beslut ska ske på rätt nivå,
              alltså det Lars Gustafsson har varit inne på själv, och att vi
              måste vara överens.
            </seg>
            <seg n="3be2113e">
              Min fråga är: Är vi överens om att riksdagen har makten att delegera
              beslut om införandet av lokala trängselavgifter till andra nivåer?
              Helsingforsspaketet är en annan sak; frågan gäller makten att
              ändra. Den makten har riksdagen i dag – om man vill ta den och
              om man vill stå upp för sina vallöften. Det är det debatten handlar
              om nu, att stå upp för vad man har lovat väljarna. Den handlar
              inte om själva Helsingforsspaketet, och det jag undrar är just
              om Kristdemokraterna står upp för sitt vallöfte att beslut om
              trängselavgifter ska kunna tas lokalt.
            </seg>
          </u>
          <note type="speaker" n="89388e6f">
            Anf. 91 LARS GUSTAFSSON (KD) replik:
          </note>
          <u who="Q5777864" xml:id="i-0cd5c5a1419454cf-0" n="0249b126" next="i-e83152bf3bf58c37-0">
            <seg n="1356f1fb">
              Fru talman! Jag har nog kommit till en debatt om fel betänkande.
              Det står här att det är 2013/14:SkU24 och att det handlar om trängselskatt
              i Helsingfors. Det är det paketet vi diskuterar; vi diskuterar
              inte huruvida kommunfullmäktige överallt i landet ska ha möjlighet
              att fatta beslut. Det tycker jag att de fortsatt ska ha, men det
              är inte det vi diskuterar – vi ska ju besluta här så att vi kan
              få igenom paketet. Är det inte vad det handlar om?
            </seg>
            <seg n="29cc0cbd">
              Det blir alltså en väldigt konstig debatt. Frågan om man ska
              kunna ha kommunala beslut och kommunala frågor gällande kommunala
              vägar är en sak. Det har vi inga problem med, men vi kan inte
              blanda ihop skatt på statliga vägar som ska finansiera kommunala
              satsningar. Det är det som är problemet. Jag tror alltså att Mats
              Pertoft befinner sig i fel debatt.
            </seg>
            <seg n="d7d57e86">
              (Applåder)
            </seg>
          </u>
          <note n="e3de2c0d" type="speaker">
            Anf. 92 GUNNAR ANDRÉN (FP):
          </note>
          <u who="Q5777864" xml:id="i-e83152bf3bf58c37-0" n="0249b126" prev="i-0cd5c5a1419454cf-0">
            <seg n="ee216892">
              Fru talman! Ju fler inlägg Teres Lindberg och Mats Pertoft gör,
              desto fler blir frågetecknen – och större blir de också. Jacob
              Johnson har haft den goda smaken att vara tyst i alla dessa frågor,
              liksom Sverigedemokraterna, men inte Teres Lindberg och Mats Pertoft.
            </seg>
            <seg n="e8352b5d">
              Nu ska jag ställa en konkret fråga, eftersom det här inte bara
              gäller den statliga beskattningsrätten i Helsingforss län. Jag
              ska ta ett exempel som rör de ärade ledamöterna från Malmö och
              Landskrona. Båda städerna ligger längs E6:an. Vem ska få beskatta
              E6:an? Är det herr vice ordförande i skatteutskottet som ska få
              göra detta, eller är det herr Anders Karlsson i Landskrona?
            </seg>
            <seg n="acfce6e1">
              Detta måste ni svara på nu. Vem är det som ska få beskatta statliga
              vägar? Är det Landskrona kommun eller Malmö stad? Eller är det
              kanske så att Lars Gustafssons hemkommun Laholm, som också längs
              E6:an, ska få beskatta? Vem ska få beskatta de statliga vägarna,
              Teres Lindberg? Är det bara Helsingforss kommun som ska få beskatta
              dem? Rätt beslut på rätt plats, Mats Pertoft – hur är det, ska
              Helsingforss stad få beskatta Södertälje eller inte?
            </seg>
          </u>
          <note type="speaker" n="d0211620">
            Anf. 93 TERES LINDBERG (S) replik:
          </note>
          <u who="Q4962466" xml:id="i-0383c0b484ff7f5a-2" n="501c2e12" next="i-5b5ebf12c6cb9f83-2">
            <seg n="0c925509">
              Fru talman! Anfall är bästa försvar. Det är så man brukar säga.
              Men jag är ledsen, Gunnar Andrén – det är ni som flippfloppar.
              Det är ni som vänder kappan efter vinden. Väljarna kommer att
              genomskåda er.
            </seg>
            <seg n="469706a8">
              Jag avstår från vidare replikrätt.
            </seg>
          </u>
          <note n="c175c97d" type="speaker">
            Anf. 94 GUNNAR ANDRÉN (FP) replik:
          </note>
          <u who="Q4962466" xml:id="i-5b5ebf12c6cb9f83-2" n="501c2e12" prev="i-0383c0b484ff7f5a-2">
            <seg n="b576bbe5">
              Fru talman! Jag tycker att Teres Lindbergs svar var väldigt intressant.
              En vanlig väljare och alla kunde höra att det inte fanns något
              som helst svar. Hon valde i stället att gå och sätta sig. Jag
              ställde en väldigt konkret fråga om vem som ska få beskatta statliga
              vägar. Är det Helsingforss stad, eller ska kanske till och med
              Laholm få beskatta en statlig väg? Det är en intressant fråga.
            </seg>
            <seg n="757cbe57">
              När det gäller det Mats Pertoft tog upp tidigare tycker vi fortfarande
              att lokala avgifter ska få tas ut av kommunen. Nu kommer dock
              Teres Lindberg och diskuterar en annan sak, nämligen beskattning
              av statliga vägar. Även om Teres Lindberg har gått och satt sig
              nu, fru talman, vill jag säga att det inte finns något svar från
              henne på den här punkten. Det är absolut tyst. Väljarna svävar
              i total ovisshet om vem som ska få beskatta statliga vägar.
            </seg>
          </u>
          <note type="speaker" n="e439388e">
            Anf. 95 MATS PERTOFT (MP) replik:
          </note>
          <u who="Q6043976" xml:id="i-27929e4a51f96d2d-0" n="ee10fb01" next="i-8175eb8e99a5f6e0-0">
            <seg n="84582859">
              Fru talman! I stället för att försöka lägga ut vidare dimridåer
              vill jag ställa en rak fråga till Gunnar Andrén.
            </seg>
            <seg n="f2216cc0">
              Det är tydligt: Riksdagen har makten att delegera beslutanderätten
              när det gäller lokala trängselavgifter till kommuner, regioner
              och landsting. Det är någonting Folkpartiet i valrörelsen lovade
              att stödja. Nu är frågan om Folkpartiet fortfarande står upp för
              detta. Vill man återupprätta sin heder genom att säga att man
              står upp för det, även om man i den här frågan och i den debatt
              vi har i dag har varit tvungen att vika sig för Moderaternas påtryckningar?
              Eller har man glömt bort att lokalt fattade beslut oftast är klokare
              än beslut fattade på riksnivå?
            </seg>
          </u>
          <note n="6aca606c" type="speaker">
            Anf. 96 GUNNAR ANDRÉN (FP) replik:
          </note>
          <u who="Q6043976" xml:id="i-8175eb8e99a5f6e0-0" n="ee10fb01" prev="i-27929e4a51f96d2d-0">
            <seg n="6476e757">
              Fru talman! Nu handlar det om Essingeleden i det här fallet.
              Det är en statlig väg. Det Mats Pertoft diskuterar – alla tv-tittare
              och riksdagens ledamöter hör det – är någonting annat, nämligen
              de lokala vägarna. Där har vi inte ändrat uppfattning. Om Södertälje
              kommun vill införa trängselavgifter på gator i Södertälje har
              riksdagen inte med den saken att göra över huvud taget.
            </seg>
            <seg n="42fc5a91">
              Frågan är dock en annan här nu, Mats Pertoft. Du måste kunna
              hålla två saker i huvudet samtidigt. Det kan du, men du vill precis
              som Teres Lindberg inte tala om detta. Teres Lindberg vill absolut
              inte tala om var hon står. Hur är det – ska Södertälje kommun
              få beskatta E4:an förbi Södertälje? Eller ska ni nöja er med det
              vi helt riktigt kom överens om i Grundlagsberedningen, nämligen
              att lokala beslut inom kommunen som till exempel rör kommunala
              vägar ska fattas lokalt?
            </seg>
            <seg n="7ada0c1c">
              Här har vi någonting annat i Helsingforsspaketet, nämligen ett
              stort paket där man också tar in en statlig väg – Essingeleden.
              Min fråga till Mats Pertoft är: Är det på det sättet att Mats
              Pertoft anser att Södertälje kommun ska få beskatta dem som trafikerar
              E4:an förbi Södertälje? Är det er uppfattning?
            </seg>
          </u>
          <note type="speaker" n="eacb72b6">
            Anf. 97 MATS PERTOFT (MP) replik:
          </note>
          <u who="Q6043976" xml:id="i-27929e4a51f96d2d-1" n="ee10fb01" next="i-8175eb8e99a5f6e0-1">
            <seg n="9412e10e">
              Fru talman! Jag håller mig till ämnet, och jag vill fortfarande
              gärna veta. Det verkar som att Gunnar Andrén och jag har tagit
              ett steg framåt – Gunnar Andrén är överens med mig om att vi kan
              delegera detta beslut. Han är den första allianspolitiker i kammaren
              i dag som tydligt har sagt detta. Bra att vi är överens!
            </seg>
            <seg n="b1e5815b">
              Då är nästa fråga: Är Gunnar Andrén beredd att följa upp vad
              han lovade väljarna i förra valrörelsen, nämligen ett genomförande
              av denna delegation? Sedan kan vi efteråt diskutera om det ska
              vara riksvägar eller lokala vägar och så vidare, men jag vill
              först veta. Gunnar Andrén kommer inte att bry sig om att svara
              på min fråga om jag släpper till. Jag säger alltså: Jag vill veta
              om Gunnar Andrén och Folkpartiet fortfarande är beredda att driva
              kravet om kommunal och regional beslutanderätt när det gäller
              trängselavgifter. Eller har man gett upp helt inför Moderaternas
              övermakt?
            </seg>
          </u>
          <note n="935f3b9f" type="speaker">
            Anf. 98 GUNNAR ANDRÉN (FP) replik:
          </note>
          <u who="Q6043976" xml:id="i-8175eb8e99a5f6e0-1" n="ee10fb01" prev="i-27929e4a51f96d2d-1">
            <seg n="9132e6b7">
              Fru talman! Under 16 lyckade förhandlingar lyckades Miljöpartiet
              få fram 0 kronor till 0 meter tunnelbana i Helsingfors. Det var
              er stora framgång.
            </seg>
            <seg n="c73671a1">
              Nu hänger ni upp er på en annan sak. Alla kunde höra att Mats
              Pertoft flyttade fokus från det kommunala till det kommunala och
              regionala, vilket är en helt annan sak. Det är det som är själva
              poängen – vi står absolut fast vi det. Det var också det och inget
              annat Grundlagsberedningen redde ut, nämligen att Södertälje kommun
              och vilken kommun som helst får lov att i den egna kommunen beskatta
              med trängselavgifter. Det är fullt riktigt.
            </seg>
            <seg n="54f7bf86">
              Jag har dock ställt en annan fråga, och den har Mats Pertoft
              inte besvarat. Frågan är hur man ska förfara regionalt med statliga
              vägar. Ska till exempel herr vice ordförande i skatteutskottet
              få beskatta E6:an över Malmö eller inte? Det tycker han säkert
              är bra, för alla tycker att det är bra att man får mer pengar
              i stället för att staten tar dem. På samma sätt som Teres Lindberg
              överlåter dock Mats Pertoft till väljarna att ta ställning till
              om de har något som helst svar på den frågan.
            </seg>
            <seg n="01c2f8d5">
              Jag har inte hört tillstymmelse till svar på frågan hur de ser
              på detta. Vi har gett ett klart besked: Det är en förhandling.
              Det är en statlig väg som inte tidigare har tagits in. Därför
              kan inte kommunerna ensamma svara för beskattningen.
            </seg>
            <seg n="e25c2bea">
              Mats Pertoft får gå hem och göra om läxan.
            </seg>
            <seg n="6e886aea">
              Åk Essingeleden! Där står det stilla.
            </seg>
          </u>
          <note n="2c98a267">
            Överläggningen var härmed avslutad.
          </note>
          <note n="a8d56e09">
            10 § Planering och byggande
          </note>
          <note type="speaker" n="f4fff816">
            Anf. 99 KATARINA KÖHLER (S):
          </note>
          <u who="Q4960356" xml:id="i-6cdd189a8f017f3a-0" n="3a8f98e5">
            <seg n="c90fb6a6">
              Herr talman! Det är nu dags att debattera motioner från allmänna
              motionstiden som handlar om planering och byggande.
            </seg>
            <seg n="229f0f6f">
              Jag vill börja med att yrka bifall till reservation 13, som handlar
              om energieffektivisering i byggandet. Jag står naturligtvis bakom
              övriga reservationer men väljer för tids vinnande att yrka bifall
              bara till reservation 13.
            </seg>
            <seg n="809c3eec">
              En ökad energieffektivisering i våra bostäder är avgörande för
              att vi ska kunna nå våra klimatmål.
            </seg>
            <seg n="a68a2523">
              Energianvändningen i våra bostäder står för mer än en tredjedel
              av den totala användningen av vår energi. Därför är det viktigt
              att både bostäder som ska byggas och befintliga bostäder blir
              avsevärt mer energieffektiva.
            </seg>
            <seg n="21599978">
              EU har som mål att alla nya byggnader ska vara så kallade nära-nollenergibyggnader.
              Vi socialdemokrater stöder detta mål, medan regeringen motarbetar
              det och i stället menar att det ska vara frivilligt för alla medlemsländer.
              På det viset kommer vi inte att kunna klara de klimatmål som vi
              har satt upp och som är så viktiga för framtiden. Vi kan inte
              fortsätta att äta kakan och samtidigt ha den kvar.
            </seg>
            <seg n="beb21ab2">
              På kort och medellång sikt finns den största effektiviseringspotentialen
              i den befintliga bebyggelsen. Många äldre hus har ofta sämre klimat-
              och energistatus. Vi måste därför ta vara på alla möjligheter
              till energieffektivisering på området, och det kan vi framför
              allt göra vid större ombyggnads- och upprustningsåtgärder.
            </seg>
            <seg n="47ac186e">
              Herr talman! Vi socialdemokrater ser positivt på införandet av
              olika typer av stimulanser för att uppnå en ökad energieffektivisering.
              Det kan till exempel handla om en miljöpremie vid åtgärder som
              minskar energiförbrukningen. Utöver att det värnar klimatmålen
              kommer det att innebära att nya jobb skapas. Det kan innebära
              en ökad export av både kunskap och material och framför allt en
              förbättrad konkurrenskraft för de svenska företagen i den här
              sektorn. Det kommer också att stimulera innovationskraften i Sverige.
            </seg>
            <seg n="723e2702">
              En konservativ hållning när det gäller energieffektivisering
              riskerar inte bara klimatförbättringar utan riskerar också tillskapandet
              av nya och fler jobb och konkurrenskraften för våra företag.
            </seg>
            <seg n="41931a14">
              De flesta inser att det finns en stor potential att få ned energianvändningen
              i våra byggnader och bostäder. Kommuner likväl som enskilda vill
              bygga så energisnålt som möjligt. Och runt om i landet pågår lyckade
              projekt som innebär att i nybyggnationer klarar man allt lägre
              nivåer av energianvändning. Man använder nya och bättre material
              och metoder för exempelvis isolering och annat.
            </seg>
            <seg n="80a027ab">
              Regeringen agerar på precis motsatt sätt. Man tycks tro och säger
              i alla fall att man tror att det skulle innebära stora problem
              att sänka energiåtgången, att det skulle vara ett hinder för att
              bygga mer och nytt och att det skulle innebära så stora kostnadsökningar.
              Därför vill man förbjuda kommunala särkrav i nybyggnationer. Framför
              allt handlar det om energifrågorna.
            </seg>
            <seg n="36b9f477">
              Enligt Boverkets riktlinjer för energianvändning i våra bostäder
              innebär det nivåer som de allra flesta som bygger nytt i dag klarar
              galant och som faktiskt ligger långt under Boverkets gräns för
              energianvändning.
            </seg>
            <seg n="b3639ecb">
              Varje gång vi diskuterar de här frågorna säger regeringen att
              det skulle innebära så stora kostnadsökningar och att det i sig
              skulle vara ett hinder för byggande. När jag försöker få klarhet
              i vad man exakt menar har jag uppfattat att man talar om rena
              kostnader vid byggandet. I stället för att göra beräkningar på
              verkliga byggprojekt har man har utgått från teoretiska studier
              och grova uppskattningar. De flesta vet och förstår att man också
              måste beräkna kostnaden för driften för att få en rättvis kostnadsbild.
              Då vet vi att det blir det billigaste alternativet på sikt. Det
              här struntar regeringen i, och Sverige tappar mark när det gäller
              energieffektivisering. Därmed kommer vi allt längre ifrån de mål
              vi har satt upp för att klara klimatutmaningarna.
            </seg>
            <seg n="621bffee">
              Herr talman! Till sist ska jag bara säga några ord om vikten
              av långsiktighet och hållbarhet i planer och byggande i stort.
            </seg>
            <seg n="c2c07f02">
              Bostadsbristen är som vi alla vet väldigt stor. Två tredjedelar
              av landets kommuner har bostadsbrist i någon form, men störst
              är naturligtvis problemet i de största städerna.
            </seg>
            <seg n="8e095368">
              Regeringen har nu i snart åtta år bekräftat bilden av bostadsbristen
              men har fortfarande ingen politik för att lösa problemet. I stället
              har man lappat och lagat på detaljnivå. Vi har en plan- och bygglag
              som inte ens har fyllt tre år men som har stora brister. Det som
              regeringen har sagt sig vilja uppnå, en förenkling och att det
              skulle gå snabbare och på alla sätt bli bättre för både kommunerna
              och den enskilde, är precis det som inte har hänt. Många upplever
              i stället att det har blivit krångligare, tar längre tid och har
              blivit dyrare
            </seg>
            <seg n="fe01a914">
              Inte heller har förändringarna i plan- och bygglagen eller de
              65 utredningar och uppdrag som regeringen har lagt ut de senaste
              åren inneburit att man kommit till rätta med bostadsbristen. Fortfarande
              ökar bostadsbristen runt om i vårt land. Det börjar alltmer likna
              hur det var på 50-talet här i Sverige. Man bor i uthyrningsrum
              hos någon som kan avvara en del av bostaden. De som hyr ut har
              fått generösa skattefördelar, men de som bor i hyresrum betalar
              ibland skyhöga hyror och kommer allt längre från en egen bostad.
              I värsta fall kommer vi kanske att få se unga familjer som börjar
              sitt gemensamma liv i en friggebod i någons trädgård.
            </seg>
            <seg n="d18b9c0d">
              Hur länge ska vi ha det så här? När ska regeringen ta ett helhetsgrepp
              om bostadspolitiken och göra saker i rätt ordning och framför
              allt rätt saker, så att vi någon gång får i gång bostadsbyggandet
              och därmed kan komma ifrån den enorma bostadsbrist som vi i dag
              har?
            </seg>
          </u>
          <note n="51340808">
            Jag yrkar alltså bifall till reservation 13.
          </note>
          <note type="speaker" n="6e15134d">
            Anf. 100 OSKAR ÖHOLM (M):
          </note>
          <u who="Q6256794" xml:id="i-3d89aeaafc67a384-0" n="6838148d">
            <seg n="e65bd681">
              Herr talman! Det fanns en tid då de som ägnade sig åt bostadspolitik
              klagade lite grann över att det var svårt att få i gång en större
              diskussion, svårt att få det att riktigt lyfta i debatten. Nu
              befinner vi oss tvärtom i ett läge där bostadspolitiken har blivit
              både en av de riktigt centrala frågorna i samhället och en av
              våra verkligt viktiga framtidsutmaningar. Det är förstås inte
              så konstigt att det har blivit så. Sverige växer, men vår lagstiftning
              och det regelverk som ligger till grund för alla som vill bygga
              har helt enkelt inte hängt med i utvecklingen.
            </seg>
            <seg n="f01f4fab">
              Vi kan konstatera att vi har haft en illa fungerande bostadsmarknad,
              en gammaldags lagstiftning och därmed också en nybyggnadstakt
              som har legat långt under jämförbara länders. Så har det sett
              ut i över 20 års tid. Vi har helt enkelt inte lyckats förmå att
              bygga de bostäder som behövs. Det är klart att när man tillåter
              det att vara så under så lång tid uppstår det problem, inte minst
              för dem som söker sitt första boende, och framför allt i en tid
              när allt fler människor söker sig till städerna. Det gör att det
              på en mängd orter runt om i Sverige är brist på bostäder.
            </seg>
            <seg n="073dfe8e">
              Det låter ibland som att hela den här debatten mest handlar om
              ett bekymmer i våra storstadsområden. Men det räckte att slå upp
              Dagens Nyheter i dag för att se att det är många växande kommuner
              runt om i Sverige som har svårt att bygga så mycket som skulle
              behövas.
            </seg>
            <seg n="5e75c878">
              Även om byggandet nu tydligt vänder uppåt i Sverige, vilket är
              mycket glädjande, kommer vi att behöva fortsätta att åtgärda de
              strukturella hinder som står i vägen för ökat bostadsbyggande
              och fler bostäder, precis som regeringen har påbörjat och är mitt
              uppe i.
            </seg>
            <seg n="6ac6d02a">
              Ska man hamna rätt i debatten är det ganska viktigt att man har
              koll på och klart för sig vilka samhällstrender som finns och
              som påverkar. Det är klart att om vi under alldeles för lång tid
              byggt alldeles för lite är det i sig ett problem som måste åtgärdas.
            </seg>
            <seg n="9b248b2e">
              Det är också så att den starka urbaniseringstrend som vi just
              nu är mitt i gör utmaningen ännu större. Vi är inte på något sätt
              ensamma om att leva med just det. År 2008 var till exempel det
              år som för första gången mer än halva jordens befolkning bodde
              i städer.
            </seg>
            <seg n="884dcf44">
              Samma år, intressant nog, var det också första gången som mer
              än halva Sveriges befolkning bodde i någon av storstadsregionerna
              kring Helsingfors, Göteborg eller Malmö. Det är intressanta siffror
              som säger en del inför diskussionen när vi ska diskutera: Hur
              får vi i gång byggandet?
            </seg>
            <seg n="a22f2c44">
              Det är inte bara där som problemet med bostadsbyggande finns.
              Det handlar om det som tidigare beskrevs som ganska specifika
              Helsingforssproblem, alltifrån bullerfrågor, tröga processer,
              överklaganden som tar alldeles för lång tid till riksintressen
              som står i vägen för byggandet, allt det som dagens betänkande
              mycket handlar om. Det är en diskussion som man möts av i Umeå,
              Örebro, Helsingborg eller en lång rad av alla de städer som har
              växtvärk och där inflyttningen nu går väldigt fort. Faktum är
              att just inflyttningen till städerna i Sverige går snabbast i
              hela EU. Det är lätt att glömma bort.
            </seg>
            <seg n="15afa47d">
              Att öka byggandet är därför en utmaning för hela Sverige. Vi
              vet dessutom att om vi inte lyckas med den utmaningen så innebär
              det i värsta fall att man på grund av bostadsbrist helt enkelt
              börjar se människor som tackar nej till ett jobb. De kan inte
              flytta till den stad där jobbet fanns eller hoppar inte på den
              utbildning som de har kommit in på.
            </seg>
            <seg n="70ffe672">
              Den aspekten gör det också tydligt att det är en del av vår arbetslinje
              att öka bostadsbyggandet. Vi behöver kort sagt bygga fler bostäder
              både för att till exempel unga människor ska kunna flytta hemifrån
              och för att Sverige ska kunna vara ett konkurrenskraftigt land
              med en dynamisk ekonomi. Det är väldigt viktigt.
            </seg>
            <seg n="20ff0fe0">
              Herr talman! Jag är väldigt glad att jag tillhör ett politiskt
              parti och en politisk allians som i ord och handling visar att
              vi tar frågorna och utmaningen på allra största allvar. Vi befinner
              oss just nu mitt uppe i den kanske mest omfattande renoveringen
              av svensk bostadspolitik som skett på åratal.
            </seg>
            <seg n="e1adcc72">
              Det handlar om förslag för en bättre fungerande bostadsmarknad
              med allt från skärpt bostadsförsörjningsansvar i kommunerna till
              reformering av hyressystem som har diskuterats. Det gäller ökade
              incitament för att fler ska vilja vara med att investera i nya
              bostäder. Mycket av den debatten hade vi för bara några veckor
              sedan när vi till exempel diskuterade hyresrätter.
            </seg>
            <seg n="75afde9e">
              Det handlar också om att vi just i handling inser att bostadspolitik
              hänger ihop med resten av samhället. Det var intressant att lyssna
              på den debatt som skatteutskottet hade här precis innan om hur
              man kopplar ihop skatten på bostäder och kollektivtrafik. Det
              är någonting som alla politiker av alla kulörer har diskuterat
              i åratal men där vi från Alliansens sida visar att vi också gör
              allvar av det.
            </seg>
            <seg n="f602364d">
              Den överenskommelse mellan staten och flera kommuner i Helsingforssområdet
              med utbyggd tunnelbana i utbyte mot kraftigt ökat bostadsbyggande
              visar hur man bedriver en ansvarsfull politik.
            </seg>
            <seg n="a51e4538">
              Vi har dessutom visat att man kan göra saker här och nu till
              exempel genom att skapa ordning och reda på andrahandsmarknaden
              med en ny lag som vi nu ser kraftigt ökar utbudet av trygga och
              lagliga andrahandskontrakt. Också det är väldigt positivt.
            </seg>
            <seg n="8c7370d9">
              En pusselbit i arbetet som vi diskuterar i dag är fullständigt
              avgörande för att verkligen vända den trend som vi har sett under
              så många år. Det handlar om att skapa ett regelverk för byggandet
              som är tydligt, enkelt och medger att man kan bygga betydligt
              snabbare än vad man gör i dag.
            </seg>
            <seg n="ffee6177">
              Att det är både nödvändigt och önskvärt tror jag att de flesta
              är överens om. Vi säger det, och stora delar av oppositionen säger
              det också, åtminstone i ord. Sverige har fått uppmaningar från
              EU som säger det. Det bildas nybyggarkommissioner och byggkriskommissioner.
              Alla möjliga ger sig in i debatten och säger precis detta.
            </seg>
            <seg n="758eece0">
              Frågan som uppstår då är: Om man vill göra detta på riktigt och
              göra det rätt, hur ska man då göra? Vårt besked är väldigt tydligt.
              Vi går igenom de utmaningar som finns. Vi skaffar den kunskap
              vi behöver, och vi tar fram förslag till förbättringar som kan
              åtgärda problemen.
            </seg>
            <seg n="da34733c">
              Det är därför väldigt positivt att vi har en bostadsminister
              som har tillsatt en lång rad olika utredningar just för att gå
              igenom både hur man på allvar kan vända skutan åt rätt håll och
              hur man rent praktiskt ska bära sig åt.
            </seg>
            <seg n="212e4423">
              Det som är ännu bättre är till exempel det som sker i morgon.
              Då kan den som är intresserad lyssna på den presentation som bostadsministern
              håller om hur 65 olika utredningar förvandlas till 112 skarpa
              förslag. Det är flera förslag som vi säkert har diskuterat och
              till en del beslutat om.
            </seg>
            <seg n="dd017292">
              Det är också något som är ganska viktigt. Den här vårterminen
              åtminstone för civilutskottets räkning kommer för kammaren att
              präglas väldigt starkt av de propositioner som förenklar, förbättrar
              och förtydligar regelverket för byggande.
            </seg>
            <seg n="bb246f15">
              Det handlar om en proposition om ett enklare plangenomförande,
              en andra om samordnade bullerregler, en tredje om förenklingar
              för student- och ungdomsbostäder och dessutom förslag om gemensamma
              byggregler för hela landet. Mycket av det har tagits upp i debatten,
              och många har pekat ut att det är viktiga beslut.
            </seg>
            <seg n="3ae79435">
              Herr talman! Det betyder också att den kritik som kommit ekar
              ganska tomt. Vi har också börjat lämna utredningsstadiet, även
              om det är bra att man gör utredningar för att veta vilka beslut
              man ska fatta, och gör i stället skillnad i verkligheten.
            </seg>
            <seg n="8c7ab460">
              Det är 112 skarpa förslag. Vad möts det av? I det här betänkandet
              möts det av, skulle jag vilja påstå, en ganska trött opposition
              som i stället har ett enda förslag. Det är att vi ska utreda plan-
              och bygglagen en gång till. Det är beskedet.
            </seg>
            <seg n="20ceb0f1">
              Det är till syvende och sist var den stora konfliktlinjen i dagens
              betänkande handlar om. Jag skulle vilja påstå att det är en opposition
              som så till den milda grad har blivit omkörd att den inte ens
              verkar ha noterat vad det är som har hänt.
            </seg>
            <seg n="bc0fb9d5">
              Låt oss därför vara lite noggranna med historieskrivningen. För
              ett år sedan stod vi i den här kammaren och fick lyssna på anförande
              efter anförande av i olika grader indignerade oppositionspolitiker
              som tyckte att Alliansen utreder för mycket och bygger för lite.
            </seg>
            <seg n="d245e9db">
              Sedan kokade det visserligen ned i att de samlade sig tillsammans
              med Sverigedemokraterna för att få igenom ett förslag om att hela
              plan- och bygglagen ska ses över en gång till. Man kan ha synpunkter
              på det, och vi hade synpunkter på det. Låt oss vara seriösa och
              reflektera en stund över: Vad var det man efterfrågade för ett
              år sedan?
            </seg>
            <seg n="e1061231">
              Läser man förra årets betänkande och det som S, MP och V drev
              igenom tillsammans med SD handlade det om att man ville ge ett
              brett uppdrag till en ny utredning som skulle föreslå ändringar
              i plan- och bygglagen som kan leda till en snabbare och enklare
              planprocess. Ungefär så stod det. Man tyckte dessutom att frågor
              om regional planering borde ingå i uppdraget.
            </seg>
            <seg n="1814400a">
              Man skulle förstås kunna invända, vilket vi då gjorde, att allt
              det som efterfrågades mycket väl täcks in av antingen utredningar
              som just då jobbade, utredningar som nu har börjat presentera
              sina resultat och utredningar som nu leder till propositioner
              och är på väg till riksdagens bord. Men ändå: Hur behandlades
              förra årets tillkännagivande?
            </seg>
            <seg n="804ce005">
              Bara några månader senare tillsattes den så kallade Bostadsplaneringskommittén
              med uppgift att titta just på regional planering och bostadsförsörjning,
              precis som man efterlyste. När det gäller den förenklade planprocessen
              har vi tre propositioner bara i vår som föreslår och handlar om
              precis den typen av förenklingar som man ville ha.
            </seg>
            <seg n="8871d2d5">
              Herr talman! I det här läget skulle man kunna tycka att det är
              dags att backa lite grann och kanske till och med erkänna att
              regeringen kom längre än vad ni hade förväntat er. I stället är
              det som att ni inte ens har noterat vad som har förändrats. I
              stället kommer samma krav en gång till: Se över alltihop på nytt.
            </seg>
            <seg n="8d41ac9f">
              Herr talman! Jag skulle vilja påstå att det då är dags att syna
              den socialdemokratiska bostadsbluffen. Man kan inte å ena sidan
              stå i talarstolar och kritisera och tycka att det händer för lite
              konkret för att sedan i praktisk politik bara föreslå att allt
              ska begravas i nya utredningar igen.
            </seg>
            <seg n="887f9caa">
              Ett sådant hanterande är både olyckligt i sak och framför allt
              djupt oseriöst i sättet att hantera en politisk fråga. Vi skulle
              behöva hitta mer av samsyn och mindre av konflikt. Ska vi långsiktigt
              kunna vända trenden och bygga i kapp bostadsbristen i Sverige
              ska vi fatta konkreta beslut.
            </seg>
            <seg n="ba5b0170">
              Det gör man inte om utskottets förslag under punkt 1 vinner kammarens
              majoritet här i eftermiddag eller kanske i morgon, när voteringen
              än blir. Därför vill jag avsluta med att för bostadsbyggandets
              skull yrka bifall till reservation 1 i betänkandet och i övrigt
              yrka bifall till utskottets förslag.
            </seg>
          </u>
          <note type="speaker" n="faed3e64">
            Anf. 101 KATARINA KÖHLER (S) replik:
          </note>
          <u who="Q4960356" xml:id="i-6cdd189a8f017f3a-1" n="3a8f98e5">
            <seg n="e0b0b8f5">
              Herr talman! Jag noterar att för första gången på väldigt många
              debatter kommer inte regeringens företrädare med argumenten som
              handlar om kommunala särkrav som man brukar ta upp jämt, utan
              man tiger still om det. Det finns kanske ett skäl för det.
            </seg>
            <seg n="afcf85f5">
              Jag skulle vilja att du här och nu förklarar för mig och för
              oss andra av vilket skäl som ni bestämmer er för att först förbjuda
              och säga: Så här får ni inte göra. Kommunerna får inte ha andra
              nivåer på energiåtgången än vad Boverkets regler säger. Efter
              det bestämmer man sig för att göra en utredning också om det.
            </seg>
            <seg n="b01b6fe8">
              Du efterlyste precis i slutet av ditt anförande vårt förhållningssätt
              när det gäller alla de utredningar som ni har gjort så fantastiskt
              bra. Vad varken jag eller någon annan från oppositionen begriper
              är varför ni först gör en sak – ett regelverk – och sedan tillsätter
              alla dessa detaljerade utredningar, den ena före och den andra
              efter, som hittills inte har skapat någon helhet. Det måste du
              väl ändå erkänna. Därför blir det besvärligt när vi ska tala om
              en förenklad planprocess och förenklade regler för att få i gång
              bostadsbyggandet.
            </seg>
            <seg n="2374f3df">
              Jag vill gärna ha ett svar också på det här med de kommunala
              särkraven och varför ni säger som ni gör – att det inte får finnas
              kommuner som bygger mindre än vad Boverket säger.
            </seg>
          </u>
          <note type="speaker" n="80702084">
            Anf. 102 OSKAR ÖHOLM (M) replik:
          </note>
          <u who="Q6256794" xml:id="i-3d89aeaafc67a384-1" n="6838148d">
            <seg n="61c0abeb">
              Herr talman! Det är klart att man skulle kunna säga att den nya
              plan- och bygglagen inte blev bra från början. Bara det faktum
              att direktiven skrevs av den förra regeringen säger en del – inte
              i första hand att det är därför det blev fel utan att det är oerhört
              långa ledtider eftersom det är en komplicerad lagstiftning. Jag
              tycker att det är bra att man visar en öppenhet för att man är
              beredd att göra de förenklingar och förbättringar som krävs.
            </seg>
            <seg n="eee3bc8d">
              Jag tycker i och för sig att jag nämnde nationella byggregler
              i diskussionen. Det handlar just om att vi alla måste ta ansvar
              för att se till att vi klarar klimatutmaningar och klarar att
              vi får mer energieffektiva hus. Jag tror att vi är överens om
              att kraven successivt måste höjas. Poängen är dock att man kanske
              inte gör det med ett enskilt beslut i en enskild kommun. Tvärtom
              har vi sett att detta har drivit upp kostnaderna och lett till
              att det har blivit svårt att bygga industriellt. Det har helt
              enkelt bidragit till bostadsbristen, skulle jag vilja påstå. Däremot
              har vi varit tydliga med att vi vill gå fram och skärpa de nationella
              kraven. Det tycker jag är ett sätt att ta ansvar.
            </seg>
            <seg n="33589355">
              Låt oss återvända till den andra diskussionen om hur vi nu går
              från ord till handling och om vi är beredda att hitta någon sorts
              samsyn i detta. Det jag inte begriper är vad man konkret vill
              uppnå med det tillkännagivande som oppositionen nu företräder.
              Det framgår inte riktigt. Det är ganska allmänna ordalag om att
              det borde gå lite snabbare och bli lite bättre.
            </seg>
            <seg n="639a2025">
              Om man verkligen anstränger sig och är riktigt noggrann skulle
              man kunna se och läsa de motioner som finns och egentligen identifiera
              tre saker: Man diskuterar kanske lite mer om bygglovsbefriat byggande
              och att det borde gå lite lättare. Förenklade regelverk för buller
              lyfts upp i era motioner. Det handlar om ändrade regler för plangenomförande
              för att det ska kunna snabba upp det hela.
            </seg>
            <seg n="53bcdfaa">
              Men blir det inte lite konstigt att det är just på dessa områden
              som det kommer konkreta propositioner nu under våren? Låt oss
              tala om dem. Det vore intressant att få ett besked här och nu.
              Vilka av dessa propositioner kommer till exempel Katarina Köhler
              och socialdemokratin att stödja? Det tror jag att många skulle
              vilja ha svar på.
            </seg>
          </u>
          <note type="speaker" n="e7efb2be">
            Anf. 103 KATARINA KÖHLER (S) replik:
          </note>
          <u who="Q4960356" xml:id="i-6cdd189a8f017f3a-2" n="3a8f98e5">
            <seg n="27410548">
              Herr talman! Jag väntar med spänning på att få stå i debatten
              och diskutera de propositioner som kommer och som har kommit bara
              under de senaste dagarna. Men jag tycker fortfarande inte att
              jag har fått svar.
            </seg>
            <seg n="b371259c">
              Nu sade du igen att det driver upp kostnader och att det inte
              kommer att skapa fler bostäder om vi har kommunala särkrav eller
              om vi inte gör som ni har gjort, det vill säga att peta i detaljer
              hela tiden utan att få en helhetslösning på processen kring byggandet.
            </seg>
            <seg n="faeeed9e">
              De senaste veckorna har det varit rätt många människor både i
              och utanför branschen som ger det absolut lägsta betyg man kan
              ge till regeringens bostadspolitik, eller egentligen frånvaron
              av bostadspolitik. Det är alltifrån Skanskas vd och SKL:s ordförande
              Anders Knape till professorer, forskare, arkitekter och en mängd
              olika människor som i artiklar talar om bland annat att bygglagen
              är ett hastverk.
            </seg>
            <seg n="4360c2a7">
              Det är en myt, det är dåligt förankrat och det är inte sant att
              det skulle innebära fördyrade kostnader att bygga bostäderna mer
              klimatriktiga. Det gäller att få ned energikostnaderna i vårt
              byggande, och det finns inget samband här, säger många i de stora
              byggföretagen och forskarna.
            </seg>
            <seg n="f6c1379c">
              Därför blir jag förvånad över att ni med en åsnas envishet fortsätter
              att hävda saker som inte är sanna. Det finns de som tror och tänker
              att om man upprepar någonting tillräckligt många gånger blir det
              sant. Men vet ni – det blir inte sant. Jag tycker att det är dags
              att ni börjar lyssna på det som andra kommuner, regioner, länsstyrelser
              och en mängd människor som kan det här säger: Hela den här byggpolitiken
              är ett hastverk. Det måste göras om, och det måste göras rätt.
            </seg>
          </u>
          <note type="speaker" n="c38768bb">
            Anf. 104 OSKAR ÖHOLM (M) replik:
          </note>
          <u who="Q6256794" xml:id="i-3d89aeaafc67a384-2" n="6838148d">
            <seg n="16983d2f">
              Herr talman! Jag tror att man ska komma ihåg att det inte är
              jag som står och säger detta. När det gäller till exempel kommunala
              särkrav och möjligheterna för kommunerna att gå före är det också
              seriösa utredningar som har räknat på detta. De har kommit fram
              till att det finns en möjlighet att ta ned kostnaderna om man
              kan göra mer likadant i fler kommuner.
            </seg>
            <seg n="dab0b661">
              Det har till exempel gjorts en jämförelse med hur det skulle
              ha varit om vi hade olika avgaskrav för bilar i respektive kommun.
              Det vore inte speciellt effektivt. Möjligtvis hade en del av Katarina
              Köhlers kritik stämt om någon hade föreslagit att vi tar bort
              alla krav och att man får göra som man vill när man bygger. Men
              så är det inte. Detta kombineras med en tydlig ambition att skärpa
              de nationella kraven. Det handlar dessutom om ett seriöst arbete
              för att klara de olika direktiven om energieffektivisering och
              uppdrag till Boverket och Energimyndigheten för att vi ska uppnå
              målen i vår handlingsplan för mer energieffektiva hus. Allt detta
              är viktigt.
            </seg>
            <seg n="cd02f7a4">
              Man måste dock inse att man inte löser klimatutmaningen ens i
              Sveriges riksdag. Man behöver globala lösningar för det, och man
              gör det framför allt inte i en enskild kommunal nämnd.
            </seg>
            <seg n="bb522676">
              För att avsluta den andra delen av debatten skulle jag vilja
              säga att jag tycker att det är utmärkt med alla de som har synpunkter,
              som Katarina Köhler nämnde. Det jag tror att många av dem ger
              uttryck för är att vi måste få i gång och öka byggandet. Det gäller
              inte minst därför att, som Katarina Köhler sade, man annars hamnar
              i en 50–60-talsdiskussion. Jag skulle vilja varna Socialdemokraterna
              för att de är på väg att hamna i en själva. Hur var det nu på
              60-talet när Erlander svarade på frågan om vad ett ungt par som
              söker bostad i Helsingfors ska göra? Svaret var: Ställ er i bostadskön!
              Det handlade om en socialdemokratisk statsminister som var så
              verklighetsfrånvänd att svaret blir relevant. Nu är vi här, 60
              år senare. Nu har man uppdaterat sitt svar från socialdemokratin.
              Nu är det i stället: Fråga oss igen om ett år, när nästa utredning
              är klar!
            </seg>
          </u>
          <note type="speaker" n="b555eaa0">
            Anf. 105 JAN LINDHOLM (MP):
          </note>
          <u who="Q5956750" xml:id="i-b2473b9202cf96c9-1" n="4e1b3b02">
            <seg n="40ae0160">
              Herr talman! Det var mycket intressant att lyssna på Oskar Öholms
              inlägg. Återigen står han här och räknar upp alla de 65 utredningar
              och de nu drygt 100 förslag som man har lagt eller kommer att
              lägga fram.
            </seg>
            <seg n="c17ee994">
              Vi har ingenting emot utredningar. Vi har ingenting emot att
              man lägger fram förslag. Men det är innehållet som vi och alla
              som ska tillämpa lagstiftningarna är intresserade av. Det är lite
              märkligt att det alltid blir så fel när man lägger ned så oerhört
              mycket resurser på utredningar för att skaffa sig underlag och
              fakta. Vilken lagstiftning som ni har genomfört under de här snart
              åtta åren är det som inte har gått åt fel håll i förhållande till
              era ambitioner? Det skulle jag vilja veta.
            </seg>
            <seg n="f4f90a86">
              Katarina Köhler räknade upp exempel på företagare och arkitekter,
              och vi har också alla de som sitter ute i kommunerna och jobbar
              med planfrågor. De är rörande överens om att lagstiftningen som
              ni har föreslagit har lett åt precis motsatt håll mot det som
              ni har avsett. Det är lite missriktat att kritisera oss för att
              vi skulle kritisera volymen. Vi kritiserar innehållet.
            </seg>
            <seg n="cb02b082">
              Herr talman! I utskottets betänkande 10 om planering och byggande
              finns totalt 88 förslag från allmänna motionstiden. Av dessa förslag
              kommer 39 stycken från motioner som är skrivna av miljöpartistiska
              ledamöter här i riksdagen. När jag läser allianspartiernas reservation
              nr 1 när det gäller översyn av plan- och bygglagen tycker jag
              att det framstår som lite märkligt när det enda egentliga argumentet
              för att avslå en begäran om en översyn av plan- och bygglagen
              är att allianspartierna påstår att det inte finns några konkreta
              förslag till åtgärder. Jag hittar alltså i detta betänkande 39
              konkreta förslag bara från mitt parti.
            </seg>
            <seg n="d51a1668">
              Jag tycker att det är lite märkligt att allianspartierna till
              varje pris försvarar sin plan- och bygglag från 2010. Det är uppenbart
              för alla att lagstiftningen inte har lett till det som avsikten
              var – en snabbare och enklare hantering. Det finns ingen som anser
              det.
            </seg>
            <seg n="dab2323f">
              Att det blev på detta sätt är inte särskilt märkligt. Regeringens
              proposition fick massiv kritik från i stort sett alla. Lagrådets
              remissvar var på hela 153 sidor och fyllt med exempel på konflikter
              och tolkningsproblem.
            </seg>
            <seg n="ba8df569">
              Arbetet skedde under stor tidspress. Det har alla vittnat om.
              Trots det tog det lång tid att lotsa allt detta genom riksdagen,
              och beslutet var ett av de sista som togs i juni 2010. Det var
              tydligt för alla att regeringen prioriterade att få igenom den
              nya lagen före valet i stället för att ta ansvar för en fungerande
              lagstiftning.
            </seg>
            <seg n="b811e486">
              Eftersom regeringssidan i sin reservationstext hävdar att oppositionen
              saknar konkreta förslag, herr talman, ska jag inte bara peka på
              den stora mängden förslag i detta betänkande utan även påminna
              om några av de förslag som lades fram i Miljöpartiets följdmotion
              när plan- och bygglagen förändrades 2010.
            </seg>
            <seg n="b45c87c5">
              Miljöpartiet valde då att i sin följdmotion avstå från att yrka
              avslag på regeringens förslag eftersom även vi bedömde att behovet
              av reformering var stort. Det fanns ju en god samstämmighet i
              PBL-kommittén vad gällde flertalet frågor. I stället lämnade vi
              19 förslag till kompletteringar och ändringar av regeringens förslag,
              med färdiga lagtexter som hade utarbetats av landets främsta experter
              på området på våra universitet.
            </seg>
            <seg n="84bddbb6">
              Vi anser att vi tog vårt ansvar för att lagstiftningen skulle
              bli så bra som möjligt. Vi anser att regeringen nu borde ha tagit
              intryck av det tillkännagivande om behovet av ett omtag som riksdagen
              antog 2013. Det är snart fyra år sedan riksdagen tog beslut om
              den halvfärdiga plan- och bygglagen, så det är inte för tidigt
              att börja åtgärda bristerna.
            </seg>
            <seg n="1caa767c">
              Ett exempel på förslag som vi lämnade var att tydliggöra relationen
              mellan plan- och bygglagen och miljöbalken. I dag är bristen på
              en tydlig koppling en av anledningarna till svårigheterna att
              i praktiken tillämpa plan- och bygglagen. PBL är en av de viktigaste
              lagarna när det gäller hantering av landets fysiska resurser,
              och då blir det knepigt för dem som ska handlägga ärenden när
              denna koppling är otydlig.
            </seg>
            <seg n="d9079381">
              Vi föreslog även att PBL borde innehålla krav på en klimat- och
              sårbarhetsplanering. Miljöpartiet formulerade redan 2010 ett förslag
              på hur en komplettering i lagtexten skulle kunna hantera genomförandet
              av ramdirektivet för vatten i PBL:s 3 kap. 5 §. Vi föreslog även
              en komplettering i 2 kap. 6 § för att tydliggöra kravet på hushållning
              med energi och vatten liksom bevarande av jordbruksmark. Vi lämnade
              även förslag på flera detaljer som ett planbesked borde innehålla
              liksom hur själva beslutsgången skulle gå till.
            </seg>
            <seg n="45b59855">
              Herr talman! Detta var några få exempel på förslag som Miljöpartiet
              lämnade i samband med att regeringen drev igenom det ofärdiga
              förslaget till ny plan- och bygglag i juni 2010. Jag vill med
              detta hävda att regeringssidans argumentation i reservationen
              i dagens betänkande att oppositionen skulle sakna förslag på vad
              som behöver göras med plan- och bygglagen är helt tagen ur luften.
              Det påståendet saknar fullständigt grund.
            </seg>
            <seg n="93fec99c">
              Till detta kan läggas att det finns ett stort antal förslag från
              PBL-kommittén som regeringen har valt att inte arbeta vidare med
              över huvud taget.
            </seg>
            <seg n="9f1a7a66">
              Utskottet föreslog alltså riksdagen ett tillkännagivande 2013
              om behovet av en reformering av plan- och bygglagen, vilket också
              blev riksdagens beslut. Vi konstaterar nu att regeringen obstruerar
              och vidhåller därför vår uppfattning även i år.
            </seg>
            <seg n="384ee004">
              Herr talman! I mina inlägg i kammaren återkommer jag ofta till
              frågan om förändringen av klimatet. När det gäller den byggda
              miljön är det en fråga med mycket hög prioritet. Det som vi bygger
              ska hålla minst hundra år, och många av de infrastrukturer som
              vi har skapat, exempelvis va-systemen, behöver hålla längre än
              så. Då krävs det att vi tar hänsyn till det som kallas klimatförändringar,
              oavsett om vi anser att det är något som är naturligt eller något
              som har skapats genom mänsklig påverkan.
            </seg>
            <seg n="68ddf15d">
              Under de snart två mandatperioder som alliansregeringen har suttit
              har kunskaperna som klimatförändringarnas betydelse för fysisk
              planering formligen exploderat, men jag kan inte se att regeringen
              har gjort något.
            </seg>
            <seg n="17d8532a">
              Hur kan det komma sig att en regering som inte tvekar att lägga
              fram förslag efter förslag som sågas totalt av de flesta remissinstanser
              och av Lagrådet – ibland så grovt att man talar om brott mot grundläggande
              mänskliga rättigheter – inte vågar lägga fram förslag om klimatanpassning
              av plan- och bygglagen? Det borde vara förhållandevis enkelt.
            </seg>
            <seg n="0e42883a">
              Oavsett hur omfattande kritik man skulle få för den typen av
              förslag kan man ju alltid bemöta kritiken och försvara sig med
              argumentet att prognoserna för klimatförändringarna är osäkra,
              även om riktningen är ganska tydlig. Därför skulle också en ständig
              omarbetning av sådana lagförslag vara helt naturlig.
            </seg>
            <seg n="04b71880">
              Kanske ska man inte skämta om sådana allvarliga saker som lagstiftning,
              men jag menar att med den precision som regeringen har tillämpat
              när det gäller nya lagförslag borde man ha hunnit med åtminstone
              ett första försök till lagstiftning som förhåller sig till de
              största utmaningar vi står inför.
            </seg>
            <seg n="b9d3885f">
              Regeringen avslår, jag vet inte för vilken gång i ordningen,
              förslag från Miljöpartiet om att regler för byggande bör anpassas
              till kraftigare vindar, större nederbördsmängder på kort tid,
              alltså skyfall av olika slag, strängare kyla och torrare värme,
              det vill säga extremare väderfenomen på alla områden.
            </seg>
            <seg n="a5ab2e36">
              Hur många tak ska behöva rasa in för att avrinningen inte hinner
              med när skyfallet kommer innan regeringen förstår? Hur många tak
              ska behöva blåsa sönder? Människor riskerar att klämmas ihjäl
              när taken rasar in på grund av tyngden från stora vattenmassor,
              och en löst flygande takpanna eller takplåt är faktiskt livsfarlig.
            </seg>
            <seg n="28753ee5">
              Vi vet att det tar tiotals år att genomföra alla dessa nödvändiga
              åtgärder. Vi vet att vi i huvudsak ska leva med det som är byggt
              i dag de närmaste generationerna. Inte ens om hundra år kommer
              allt att vara byggt efter nya tryggare regler, även om vi börjar
              i dag.
            </seg>
            <seg n="65766e51">
              Jag brukar undra hur man som politiker kan stå i debatter här
              i kammaren och runt om i landet och gång på gång säga nej till
              att förebygga olyckor på grund av omoderna regler för den byggda
              miljön.
            </seg>
            <seg n="b119b67c">
              Ett av många sätt att minimera risken för översvämningar är att
              ta hand om mer vatten lokalt, alltså där det faller ned. Att exempelvis
              odla på tak som är byggda för odling innebär att vattnet som faller
              ned på dessa ytor inte just vid själva skyfallet bidrar till att
              fylla på de redan fulla dagvattenledningarna.
            </seg>
            <seg n="79b87876">
              Att minska på de hårdgjorda ytorna genom att planera för mer
              kollektivtrafik och bygga mindre för privata bilar bidrar också
              till möjligheten att lokalt ta hand om en större del av regnvattnet.
              Att odla upp parkeringsplatserna är bra för att förebygga, och
              man kan på den vägen också skapa nya kvaliteter i boendet. Infiltration
              var ordet.
            </seg>
            <seg n="5871f10c">
              Frågan om friheten att etablera externa köpcentrum är även det
              en fråga som vi ofta återkommer till i dessa sammanhang. Externhandeln
              utarmar närhandeln och driver därmed på ökad bilism som i sin
              tur kräver mer asfalt och därmed ger sämre infiltration. Ni som
              vill ha denna typ av struktur på handeln är skyldiga oss andra
              en redovisning av hur den strukturen klarar ett mer oberäkneligt
              klimat. Vilka förslag har ni för att externhandeln ska bli förenlig
              med minskande koldioxidutsläpp? Det vore intressant att höra.
            </seg>
            <seg n="ccf37176">
              Miljöpartiet anser att staten har en roll när det gäller att
              stötta kommunerna i att ställa krav på exploatörer så att vi i
              stället får investeringar av ett slag som bidrar till att öka
              hållbarheten och bidrar till den nödvändiga omställningen.
            </seg>
            <seg n="c69a0d06">
              Herr talman! Vi vet att teknikutvecklingen inte ensam klarar
              av den förändring som är nödvändig när det gäller klimatpåverkan
              från transportsystemet. Vi måste även planera våra samhällen så
              att behovet av transporter minskar, och vi måste förändra våra
              vanor.
            </seg>
            <seg n="f81c29b1">
              Regeringen vill mer eller mindre avskaffa detaljplanerna, men
              vi i Miljöpartiet ser dem som nödvändiga instrument exempelvis
              för att få till bättre trafikplanering. Miljöpartiet vill att
              detaljplanerna även ska innehålla en form av trafikkonsekvensbeskrivningar.
            </seg>
            <seg n="06b667e1">
              Bland våra förslag i betänkandet finns även förslag om hur miljökvalitetsmålen
              kan få genomslag i planeringen. Vi menar att regeringen borde
              ha föreslagit regler för mer regional samordning i syfte att ytterligare
              minimera transportarbetet samt genomfört det av Miljömålsrådet
              föreslagna kunskapsprogrammet.
            </seg>
            <seg n="40827c00">
              Tillgänglighetsfrågor är ett område som i första hand hanteras
              av socialutskottet, men när det gäller tillgänglighet av bostäder
              och den byggda miljön spelar de regler vi har ansvar för, främst
              plan- och bygglagen, en väldigt stor roll.
            </seg>
            <seg n="66708ab5">
              Miljöpartiets uppfattning är att vi inte ska bygga otillgängligt
              i dag. Allt som byggs nytt måste byggas tillgängligt. Det kommer
              trots detta att ta många årtionden innan alla har tillgång på
              lika villkor.
            </seg>
            <seg n="e5c7471e">
              Att tillgängliggöra äldre byggnader är ibland förenat med stora
              svårigheter. Särskilt k-märkta byggnader bjuder ibland på svåra
              utmaningar. När omistliga kulturvärden står i konflikt med tillgänglighet
              kan det både kosta stora summor och ta väldigt lång tid att hitta
              en rimlig kompromiss. Därför är det fel väg att göra undantag
              från tillgänglighetskrav när man bygger nytt i dag.
            </seg>
            <seg n="47878835">
              Miljöpartiet föreslår därför bland annat att handikapporganisationerna
              ska få ett större inflytande tidigt i planprocessen så att man
              slipper dyra omprojekteringar när man kommit nästan fram till
              byggstart. Det händer tyvärr alltför ofta i dag.
            </seg>
            <seg n="7fdd48f3">
              Studentbostäder skulle jag kunna prata länge om, men vi tar det
              en annan gång. Vi är eniga om att vi måste bygga många fler studentbostäder
              men oeniga om hur det ska gå till. Vi kommer att fixa det när
              vi tar över efter valet.
            </seg>
            <seg n="6e1f6529">
              Energihushållning i byggreglerna är även det ett ämne jag skulle
              kunna prata länge om. Eftersom tiden går tänkte jag nöja mig med
              att påpeka att Miljöpartiet kräver teknikneutrala spelregler.
              Så som det ser ut i dag gynnar regelverket el för uppvärmning,
              vilket vi menar är helt fel om vi ska klara klimatutmaningarna
              och miljökraven.
            </seg>
            <seg n="2e29b1e4">
              Miljöpartiet föreslår även i en motion i betänkandet att alla
              yttre ytor på nybyggda hus som grundregel ska vara energieffektiva,
              till exempel klädda med solfångare eller solceller. Varför ska
              man bygga en yta med ett material som inte gör energinytta när
              merkostnaden är så liten för att göra det?
            </seg>
            <seg n="52c5001b">
              Miljöpartiet föreslår även att energideklarationerna ska utvecklas
              så att de blir det styrinstrument de var tänkta att vara.
            </seg>
            <seg n="7d2f817a">
              Herr talman! Dagens bygglagstiftning hindrar inte byggföretag
              från att experimentera med människors hälsa som insats. Byggfelsförsäkringen,
              som nu har avskaffats, har inte lyckats styra bort från dåligt
              byggande, men det nya regelverk alliansregeringen i stället har
              infört kommer förmodligen att visa sig lika ineffektivt. Utvecklingsfel
              borde vara ett begrepp som innebär att den som utvecklar också
              självklart står för alla åtgärder som utvecklingsfelet kan tänkas
              förorsaka, inte att den saknar ansvar.
            </seg>
            <seg n="8fba66d5">
              När det gäller den byggda miljön och dess påverkan på människors
              hälsa är förloppen så pass långa att det är svårt att ställa någon
              till ansvar. Men en tioårig hälsogaranti för den som flyttar in
              i ett nybyggt hus eller en nybyggd lägenhet tycker vi borde vara
              en självklarhet. Då syftar jag naturligtvis på en garanti mot
              ohälsa som kan kopplas till byggnaden, inte någon sorts allmän
              garanti om hälsa för att man flyttar in där – det är en annan
              sak.
            </seg>
            <seg n="146ce00d">
              Jag skulle självklart kunna prata mycket mer om hälsogarantier,
              om behovet av en bygghaverikommission, om ansvar för uppföljning,
              om vårt förslag om en fond för att stötta drabbade liksom om behovet
              av ett nationellt kompetenscentrum.
            </seg>
            <seg n="4ba9c757">
              När det gäller den sista frågan, kompetenscentrum, vill jag bara
              passa på att tipsa alla som är intresserade av hälsofrågor kopplade
              till den byggda miljön att gå in på Komins hemsida. Det är ett
              regionalt kompetenscentrum som så här långt till största delen
              finansierats av EU-pengar med stöd från finska Österbotten och
              från Västerbottens länsstyrelse men även med stöd från Umeå universitet.
            </seg>
            <seg n="9c4d7ee7">
              Jag skulle önska att alla partier här i riksdagen kunde komma
              överens om att lägga ett par miljoner i sina budgetar som permanent
              anslag så att Komin kunde utvecklas till ett nationellt kompetenscentrum
              för innemiljöfrågor.
            </seg>
            <seg n="15cc78bd">
              I Finland har man genomfört en studie för att få begrepp om hur
              stora kostnaderna för byggnadsrelaterad ohälsa är. Omsätter man
              deras resultat till svenska förhållanden kan vi spara in ungefär
              8 miljarder varje år om vi kan förbättra den ohälsoeffekt som
              den byggda miljön har – 8 miljarder per år.
            </seg>
            <seg n="ba0daec8">
              Att skapa ett kompetenscentrum kostar några miljoner per år.
              Det vore bra ekonomi. Detta handlar mest om minskade sjukskrivningar.
              Det lönar sig att göra rätt från början, menar jag.
            </seg>
            <seg n="d51d315f">
              Herr talman! Nu har jag trots allt bara berört ett antal av de
              förslag Miljöpartiet lade fram under allmänna motionstiden och
              några av dem vi lade fram tidigare i samband med plan- och bygglagens
              genomförande.
            </seg>
            <seg n="983f4218">
              Denna genomgång ville jag göra för att tydligt peka på att är
              väldigt osakligt att påstå att oppositionen inte skulle ha idéer
              om vad som behöver göras och hur det behöver förändras.
            </seg>
            <seg n="73b35251">
              Jag avslutar med att yrka bifall till reservation 21 samt som
              vanligt påminna om dubbelspåret mellan Falun och Borlänge.
            </seg>
          </u>
          <note type="speaker" n="24c4adbf">
            Anf. 106 NINA LUNDSTRÖM (FP):
          </note>
          <note n="b9b31457">
            Herr talman! Jag vill börja med att yrka bifall till förslaget
            i betänkandet och till reservation 1 i enlighet med Oskar Öholms
            bifallsyrkande.
          </note>
          <u who="Q4356431" xml:id="i-c57fc814c98ef2b1-0" n="7769aaa0">
            <seg n="adbcc94e">
              Vi behandlar här ett antal motionsförslag som väcktes under den
              allmänna motionstiden 2013 och som gäller planering och byggande
              i mycket vid bemärkelse. Det finns ett tillkännagivande som rör
              bokaler, och det tänkte jag återkomma till.
            </seg>
            <seg n="b544b719">
              Herr talman! Det är en spännande vår för bostadsdebatterna här
              i riksdagen. Det är mängder med propositioner och förslag från
              regeringen, och vi ser fram mot alla kommande debatter då vi kan
              diskutera de olika förslagen i sak.
            </seg>
            <seg n="69ada5ff">
              Förra veckan kom regeringens proposition En enklare plan- och
              bygglag . I går kom Samordnad prövning av buller enligt miljöbalken
              och plan- och bygglagen samt Nya åtgärder som kan genomföras utan
              krav på bygglov . Det är tre propositioner på en vecka och fem
              detta år som rör planering och byggande.
            </seg>
            <seg n="ffa47cd9">
              De gröna bladen och de gula tjocka luntorna fyller våra skrivbord.
              Vi kommer att ha fullt upp i civilutskottet under våren.
            </seg>
            <seg n="13f47eb3">
              Jag gick tillbaka och tittade hur det såg ut sista året under
              den socialdemokratiska regeringen 2005/06. Där hittade jag en
              proposition som hade beröring med plan- och byggfrågor. Det var
              av lagteknisk natur och avsåg tredimensionell fastighetsindelning.
            </seg>
            <seg n="3e16b2a4">
              Herr talman! Efter ett tillkännagivande från förra året om en
              parlamentarisk plan- och byggutredning eller kommitté har regeringen
              agerat och tillsatt en bostadsplaneringskommitté med inriktning
              på regional planering, bostadsförsörjning med mera.
            </seg>
            <seg n="2070d587">
              Vissa utredningar pågår, men vi är i en process där vi ska hantera
              konkreta förslag, genom propositioner. De fem jag nämnde inledningsvis
              har inte behandlats ännu, och de motioner vi debatterar här i
              dag är från allmänna motionstiden och berör inte propositionerna.
            </seg>
            <seg n="a352320b">
              Men det finns ingen anledning att yvas över mängden förslag.
              Det finns självfallet mer att göra, även inom bostadspolitiken.
              Alliansregeringen regerar gärna vidare fyra år till efter höstens
              val så att vi kan få ännu mer gjort.
            </seg>
            <seg n="844f7a5c">
              Herr talman! Oppositionen har ett tillkännagivande om att utreda
              plan- och bygglagen en gång till. Det intressanta är varför oppositionen
              inte svarar på frågan vad en sådan utredning egentligen ska syfta
              till och innehålla. Jan Lindholm räknar upp ett antal förslag
              på områden där man borde förbättra lagstiftningen, men jag noterar
              att Miljöpartiet i många av reservationerna står ensamt. Vad vill
              oppositionen? Det vore intressant att få svar på den frågan.
            </seg>
            <seg n="a86cd23f">
              Partierna menar att det handlar om att utveckla kommunernas verktyg
              för att påverka bebyggelseutvecklingen och att begränsa administrationen.
              Hur och vad framgår inte. Vi utgår från den text som finns, Jan
              Lindholm.
            </seg>
            <seg n="5c5f59fb">
              Nu behandlas flera propositioner i utskottet, propositioner som
              handlar om att förenkla, modernisera och förtydliga, men frågan
              är: Vad vill oppositionen konkret? Jag hoppas att vi under våren
              snabbt kan få regeringsförslagen om förenklingar och moderniseringar
              gällande plan- och byggfrågor beslutade i riksdagen, för nu har
              vi en rad propositioner att ta ställning till.
            </seg>
            <seg n="fb934c87">
              Ja, jag tycker att frågan om energieffektivisering är mycket
              viktig, och jag är glad att just den frågan debatteras i kammaren
              i dag. Det är en mycket viktig fråga, och det gäller att återkomma
              till den liksom till vilka verktyg vi ska ha.
            </seg>
            <seg n="771aa6b9">
              Herr talman! Låt mig säga några ord om bokaler. Miljöpartiet
              föreslår i en motion att Tillväxtverket och Boverket ska få i
              uppdrag att informera om möjligheten att bilda så kallade bokaler.
              Utskottet landade i att vi skulle ge ett bredare uppdrag till
              regeringen om att berörda myndigheter ska verka för att informera
              om de möjligheter som finns. Det är spännande och intressant,
              och det är ett intressant tillkännagivande. Samtidigt vill jag
              göra ett personligt medskick, nämligen att jag tror att det finns
              en del utmaningar med detta. Möjligen kan det vara impopulärt
              att bostäder ändras till lokaler. Det kan också finnas utmaningar
              i hyreskontrakten. Dessutom kan det finnas finansiella hinder.
              Men det är som sagt spännande om möjligheten prövas på fler håll.
              Redan i dag prövas den i vissa stadsdelar.
            </seg>
            <seg n="566e2a9f">
              Stadsodling är ett område som inte berörts så mycket i debatten
              i dag. Det är också en viktig fråga. Min hemkommun Sundbyberg
              har 4 916 invånare per kvadratkilometer. Det är en tät stad. Helsingforss
              län har 304 invånare per kvadratkilometer. Sverige har ett snitt
              på 23 invånare per kvadratkilometer. Med täta, klimatvänliga städer
              kommer det att finnas behov av att värna stadsodling och gröna
              ytor. Det är ett viktigt medskick.
            </seg>
            <seg n="9444fead">
              Miljöpartiet vill att riksdagen ska fatta beslut om kommunala
              parkeringsnormer, ändra lagstiftningen. Min fråga till Socialdemokraterna
              är om parkeringsnormer är någonting som även de avser att återkomma
              till. I dag är det en fråga för kommunerna. Den avgörs lokalt.
              Det är normer som är vägledande och räknas till den kommunala
              kompetensen – apropå kommunalt självstyre.
            </seg>
            <seg n="88dd1d64">
              I betänkandet finns, herr talman, även diskussioner om byggande
              i trä. Det finns många goda och framgångsrika exempel på kommuner
              där man går fram med byggande i trä. Att bygga fastigheter är
              att bygga samhällen. Det som byggs påverkar sociala strukturer,
              demografi, långsiktig ekonomisk utveckling, klimat, miljö och
              tillväxt. Om det inte byggs påverkas samhället. Tillväxten påverkas,
              och möjligheten för dem som vill flytta och kunna göra sina livsval
              påverkas också. Bostadspolitik handlar om så mycket mer än hus.
              Det handlar om hur vi bygger och hur vi utvecklar framtiden.
            </seg>
            <seg n="9cc3dda2">
              Frihet och socialt ansvar går att förena även i bostadspolitiken.
            </seg>
            <seg n="ce8e281d">
              Återupptagna förhandlingar
            </seg>
          </u>
          <note n="19bfb91d">
            Inga motioner väcktes. Alla motioner som handlade om ändringar
            i plan- och bygglagen avstyrktes. S menade då att arbete pågick
            i Regeringskansliet. Det är intressant att göra en sådan tillbakablick.
          </note>
          <note n="7113aa58">
            Ajournering
          </note>
          <note n="016881e9">
            Kammaren beslutade kl. 15.54 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <note n="70513816">
            Förhandlingarna återupptogs kl. 16.00.
          </note>
          <note n="bbefab7b">
            11 § Beslut om ärenden som slutdebatterats den 19 mars
          </note>
          <note n="699844c1">
            Punkt 1
          </note>
          <note n="c3cf6aa5">
            Punkt 5
          </note>
          <note n="f46fbcd4">
            Punkt 6
          </note>
          <note n="dbd8d670">
            Punkt 7
          </note>
          <note n="7b27aa9e">
            Punkt 16
          </note>
          <note n="9c0a02ce">
            Punkt 21
          </note>
          <note n="7629bb42">
            Punkt 25
          </note>
          <note n="e12bd531">
            Övriga punkter
          </note>
          <note n="99a822f7">
            Punkt 2
          </note>
          <note n="f46fbcd4">
            Punkt 6
          </note>
          <note n="34bc9a5b">
            Punkt 9
          </note>
          <note n="55395d51">
            Punkt 10
          </note>
          <note n="726f7f0a">
            Punkt 11
          </note>
          <note n="f9ee20d2">
            Punkt 12
          </note>
          <note n="495015ff">
            Punkt 18
          </note>
          <note n="e12bd531">
            Övriga punkter
          </note>
          <note n="22399d32">
            Punkt 3
          </note>
          <note n="c1b411da">
            Punkt 4
          </note>
          <note n="c3cf6aa5">
            Punkt 5
          </note>
          <note n="55395d51">
            Punkt 10
          </note>
          <note n="e12bd531">
            Övriga punkter
          </note>
          <note n="40f3390d">
            12 § Beslut om ärenden som slutdebatterats den 20 mars
          </note>
          <note n="699844c1">
            Punkt 1
          </note>
          <note n="99a822f7">
            Punkt 2
          </note>
          <note n="726f7f0a">
            Punkt 11
          </note>
          <note n="f9ee20d2">
            Punkt 12
          </note>
          <note n="c6db137c">
            Punkt 13
          </note>
          <note n="e12bd531">
            Övriga punkter
          </note>
          <note n="22399d32">
            Punkt 3
          </note>
          <note n="f46fbcd4">
            Punkt 6
          </note>
          <note n="34bc9a5b">
            Punkt 9
          </note>
          <note n="e12bd531">
            Övriga punkter
          </note>
          <note n="699844c1">
            Punkt 1
          </note>
          <note n="99a822f7">
            Punkt 2
          </note>
          <note n="22399d32">
            Punkt 3
          </note>
          <note n="e12bd531">
            Övriga punkter
          </note>
          <note n="699844c1">
            Punkt 1
          </note>
          <note n="c1b411da">
            Punkt 4
          </note>
          <note n="516cfd68">
            Punkt 8
          </note>
          <note n="7b27aa9e">
            Punkt 16
          </note>
          <note n="e12bd531">
            Övriga punkter
          </note>
          <note n="3029e330">
            13 § Beslut om ärenden som slutdebatterats vid dagens sammanträde
          </note>
          <note n="99a822f7">
            Punkt 2
          </note>
          <note n="e12bd531">
            Övriga punkter
          </note>
          <note n="34bc9a5b">
            Punkt 9
          </note>
          <note n="2977c425">
            Punkt 33
          </note>
          <note n="fd8d894b">
            Punkt 38
          </note>
          <note n="e12bd531">
            Övriga punkter
          </note>
          <note n="c1b411da">
            Punkt 4
          </note>
          <note n="c3cf6aa5">
            Punkt 5
          </note>
          <note n="f9ee20d2">
            Punkt 12
          </note>
          <note n="c6db137c">
            Punkt 13
          </note>
          <note n="e12bd531">
            Övriga punkter
          </note>
          <note n="699844c1">
            Punkt 1
          </note>
          <note n="99a822f7">
            Punkt 2
          </note>
          <note n="c1b411da">
            Punkt 4
          </note>
          <note n="e12bd531">
            Övriga punkter
          </note>
          <note n="9ecfb49d">
            14 § (forts. från 10 §) Planering och byggande (forts CU10)
          </note>
          <note type="speaker" n="e97b0dbc">
            Anf. 107 HELÉN ANDERSSON (C):
          </note>
          <note n="a0f6f1c6">
            Herr talman! Jag yrkar bifall till reservation 1.
          </note>
          <u who="unknown" xml:id="i-fbf86019a52fcdd5-0" n="bb3832cd">
            <seg n="f556f1e6">
              Bostadsfrågan är en brinnande fråga över hela Sverige. Man kanske
              inte alltid använder orden plan- och bygglagen när man talar om
              grundfrågan, för hellre talar jag om hur man ska försöka se till
              att det blir enklare och går snabbare att bygga. Det är ju positivt
              att människor flyttar till jobb och studier eller av kärlek och
              att regioner och städer utvecklas.
            </seg>
            <seg n="63e3c855">
              Grundfrågan är: Hur vi ska få fart på bostadsbyggandet?
            </seg>
            <seg n="b337a190">
              Det tar tid att åtgärda och rätta till bristen med boende och
              få i gång bostadsbyggandet, särskilt när det gäller att effektivisera
              processer och minska tiden från idé till färdig bostad.
            </seg>
            <seg n="330c2d2e">
              Det är mycket bra att regeringen tydligt lagt fokus på regelförenklingar
              under innevarande mandatperiod.
            </seg>
            <seg n="62a12d25">
              Om man inte vill arbeta med statliga bidrag, som nästan bara
              vänsterpartierna förordar, finns ingen genväg för att komma till
              rätta med bristerna på bostadsmarknaden.
            </seg>
            <seg n="0433a84b">
              Sverige har tidigare haft subventioner under en lång följd av
              år. Trots detta har vi byggt hälften av vad våra nordiska grannländer
              har gjort per capita. Subventioner är inte lösningen på bostadsmarknadens
              problem.
            </seg>
            <seg n="d4dd75c1">
              Centerpartiet har varit påhejare i regeringens omfattande reformagenda
              för att förbättra förutsättningarna för att bygga nya bostäder.
              De utredningar som regeringen har tillsatt, eller kommer att tillsätta
              inom en snar framtid, hanterar många av de frågeställningar som
              lyfts upp i motionerna.
            </seg>
            <seg n="7812253f">
              När man läser motionerna blir analysen att det uppenbarligen
              finns olika prioriteringar mellan partierna. Att till exempel
              staten skulle reglera skyddet av så kallade icke-kommersiella
              frizoner skulle vara en rejäl inskränkning i den så nödvändiga
              handlingsfriheten för kommunerna. Det skulle knappast heller göra
              det enklare att bygga bostäder i all välvilja. Om man på allvar
              ställer sig bakom principen att kommunerna, inom ramen för bestämmelserna
              i PBL, ska ta ställning till frågor om stadsrummets utformning
              är inte motionsförslaget seriöst.
            </seg>
            <seg n="d8f951bb">
              Oppositionen påstår att regeringens hantering av reformbehovet
              resulterat i en splittrad och forcerad beredning. Jag förstår
              inte riktigt innebörden i detta påstående. Mer klok blir jag inte
              när oppositionen anser att PBL behöver moderniseras, förenklas
              och förtydligas. Med tanke på alla de utredningar som gjorts och
              pågår, samt inte minst de förslag till ändringar i PBL som snart
              hamnar på riksdagens bord, måste jag säga att oppositionen är
              något otydlig i vad man vill.
            </seg>
            <seg n="a055de1b">
              Jag kan inte påstå att jag är motståndare till vare sig en modernisering
              eller en förenkling. Dock tycker jag att regeringens nyligen framlagda
              åtgärdsförslag har påfallande likheter med oppositionens syfte
              med sitt tillkännagivande. Jag tolkar det som att oppositionen
              driver linjen att utreda utredningarna, detta samtidigt som vi
              ofta får höra att det utreds för mycket och byggs för lite.
            </seg>
            <seg n="e0b52653">
              Jag tycker att det är lite olyckligt att oppositionspartierna
              med den nuvarande linjen riskerar att fördröja resultatet av det
              utredningsarbete som gjorts och pågår. Regeringen visar denna
              vår 2014 på en handlingskraft av sällan skådat slag inom byggpolitiken.
            </seg>
            <seg n="c3295ec8">
              Centerpartiet välkomnar starkt regeringens ambition att sålla
              i den regeldjungel som har blivit resultatet när regel lagts på
              regel och ett slags välviljans tyranni har fått breda ut sig.
              I dag har en planprocess i värsta fall kunnat ta upp till tio
              år. Så här kan vi inte ha det. Det tar alldeles för lång tid att
              möta bostadsbristen.
            </seg>
            <seg n="944bbb73">
              Byggkostnaderna ökar när byggaren ska vänta så länge innan intäkter
              nedlagda i projektering och markkostnader börjar trilla in, och
              osäkerheten ökar risktagandet som måste kompenseras. Mindre aktörer
              får svårare att konkurrera. Allt detta leder till ökade byggkostnader
              och sämre konkurrens.
            </seg>
            <seg n="123fd801">
              Den förenkling av planprocessen som under våren ska behandlas
              av riksdagen är jag stolt över att ha fått ta en liten del av.
            </seg>
            <seg n="8d725f17">
              Förslagen i dagens lagrådsremiss innebär förenklingar och förtydliganden
              och ökar transparens och förutsägbarhet.
            </seg>
          </u>
          <note type="speaker" n="b790b886">
            Anf. 108 KATARINA KÖHLER (S) replik:
          </note>
          <u who="Q4960356" xml:id="i-6cdd189a8f017f3a-3" n="3a8f98e5">
            <seg n="0ca02478">
              Herr talman! Jag skulle vilja få ett förtydligande från Centerpartiet.
              Ni säger, som vanligt, att subventioner för att få i gång bostadsbyggandet
              inte ger något. Jag skulle bara vilja få höra: Vad bygger ni det
              på? Var har ni fått det ifrån?
            </seg>
          </u>
          <note type="speaker" n="661a6bbc">
            Anf. 109 HELÉN ANDERSSON (C) replik:
          </note>
          <u who="unknown" xml:id="i-cfb72284588c1c2d-0" n="bb3832cd">
            <seg n="307fb4cc">
              Herr talman! Subventioner har aldrig lett till en fri konkurrens,
              och man sänker inte kostnaderna för byggandet. Det behövs en öppen
              marknad.
            </seg>
          </u>
          <note type="speaker" n="d54ae923">
            Anf. 110 KATARINA KÖHLER (S) replik:
          </note>
          <u who="Q4960356" xml:id="i-6cdd189a8f017f3a-4" n="3a8f98e5">
            <seg n="e7bc01a4">
              Herr talman! Och det säger Centerpartiet som en sanning.
            </seg>
            <seg n="78111c4b">
              När man pratar med byggbranschen, inte alla stora jättar men
              några och framför allt små byggföretag ute i landets olika delar,
              säger de precis tvärtom. De säger att det inte är sant att det
              inte skulle kunna påskynda. De säger att det kan vara ett sätt
              att kicka i gång byggandet, alltså att få en kick att komma i
              gång. Det säger till exempel JM, som inte är en alltför liten
              aktör på detta område, och det säger också många småföretagare.
            </seg>
            <seg n="8a435b61">
              Du sade i början, Helén Andersson, att du inte förstår vad oppositionen
              menar när vi säger att regeringen inte har lyckats i sin bostadspolitik.
              Då tycker jag nog att det är läge att börja läsa lite tidningar,
              se på tv och lyssna på de rapporter som kommer från många stora
              företag, organisationer och branscher och från forskare. En mängd
              intressenter säger att detta är ett totalt misslyckande. Det kommer
              inte i närheten av det syfte som regeringen sade sig ha – att
              man skulle förenkla, förbättra och snabba på processer.
            </seg>
            <seg n="a618f5d2">
              Vi i oppositionen är nog de som har lyssnat på vad omgivningen
              säger, och det kanske regeringen också skulle göra.
            </seg>
          </u>
          <note type="speaker" n="07da60ee">
            Anf. 111 HELÉN ANDERSSON (C) replik:
          </note>
          <u who="unknown" xml:id="i-cfb72284588c1c2d-1" n="bb3832cd">
            <seg n="4f95c513">
              Herr talman! Jag är alldeles ny här, måste jag tillägga. Det
              är första gången jag står här.
            </seg>
            <seg n="2db154d0">
              Centerpartiet vill ha en fri marknad. Jag tror inte att subventioner
              skulle skapa ett snabbare byggande, utan man skulle bara gå och
              vänta på att de pengarna skulle komma. Vi tror också att det skulle
              fördyra på sikt.
            </seg>
            <seg n="17bfdf51">
              Det har tagits fram ganska mycket. Regeringen föreslår att detaljplaner
              i princip endast ska krävas för åtgärder som kräver bygglov och
              vars användning kan innebära en betydande miljöpåverkan. Det har
              kommit fram många förenklande regler för att sätta i gång byggandet.
            </seg>
            <seg n="d7d57e86">
              (Applåder)
            </seg>
          </u>
          <note type="speaker" n="26ebec53">
            Anf. 112 MARKUS WIECHEL (SD):
          </note>
          <u who="Q6240455" xml:id="i-adb249d4ba45d3bc-0" n="ac78520e">
            <seg n="5e4b2d4b">
              Herr talman! I detta betänkande behandlas motioner som Sverigedemokraterna
              står bakom till fullo men som jag inte tänker gå in på i detalj.
              Dock vill jag vara tydlig med att jag är nöjd att regeringen har
              valt att komma med förslag som går i linje med Sverigedemokraternas
              intentioner.
            </seg>
            <seg n="4f8d1df5">
              Tidigare har Sverigedemokraterna framhållit att gemensamma, nationella
              byggregler är en förutsättning för ett ökat industriellt byggande
              och en utveckling mot lägre byggkostnader. Vi har även framhållit
              att det måste bli enklare och billigare att bygga studentbostäder
              och att flera byggregler med krav på bland annat förvaringsutrymmen,
              hygienrum och hiss bör ses över eller helt tas bort.
            </seg>
            <seg n="b6244248">
              Det finns alltså stora möjligheter för oss förtroendevalda att
              gemensamt över partigränserna driva på för en bättre bostadspolitik
              i hela landet om man så vill.
            </seg>
            <seg n="bb405f1c">
              Herr talman! På tal om detta får vi här i dag se något ganska
              ovanligt: Allianspartierna gör gemensam sak med oppositionen för
              att ge regeringen ett tillkännagivande. Ett enigt utskott vill
              nämligen att regeringen ser till att berörda myndigheter kan främja
              integrerade lösningar i form av så kallade bokaler i miljonprogrammets
              bostadsområden. Denna lösning, en form av samlokalisering av bostad
              och lokal i samma byggnad för en näringsidkare, kan med all sannolikhet
              förbättra näringslivsklimatet i dessa områden samtidigt som det
              gör områdena tryggare.
            </seg>
            <seg n="99559e4b">
              Det här är ingen ny företeelse i stadsbilden, snarare tvärtom.
              Det har varit vanligt att exempelvis driva en butik i bottenplanet
              av en byggnad och ha sin bostad en våning upp.
            </seg>
            <seg n="c26b1554">
              Dock finns det potential att göra det ännu vanligare. Förslag
              finns på hur man kan stimulera en större mångfald av verksamheter,
              främst i just miljonprogrammets områden. Dessa områden är som
              bekant ofta särskilt utsatta och består i dag nästan uteslutande
              av bostäder. I områdena finns det endast ett fåtal arbetsplatser,
              och en etablering av fler verksamheter i dessa områden skulle
              kunna bidra till en positiv utveckling i många avseenden. Denna
              typ av lösning innebär också kortare avstånd mellan olika sorters
              service och bidrar till nya mötesplatser och ökad trygghet grannar
              emellan.
            </seg>
            <seg n="66be48de">
              Herr talman! Ett annat ärende vi behandlar i dag gäller synen
              på hur plan- och bygglagen fungerar, vilket många andra redan
              har nämnt.
            </seg>
            <seg n="94afc461">
              Sverigedemokraterna stod under våren 2013 tillsammans med övriga
              oppositionspartier bakom ett tillkännagivande till regeringen
              om att en parlamentarisk PBL-kommitté borde tillsättas med uppgift
              att ta fram förslag om en reformerad lagstiftning. Den kommitté
              som regeringen har tillsatt har emellertid ett uppdrag som begränsas
              till frågor om det regionala perspektivet i bostadsplaneringen.
            </seg>
            <seg n="f1b705a2">
              Det finns därför skäl för riksdagen att upprepa sitt tillkännagivande
              om behovet av en bred översyn av plan- och bygglagen i syfte att
              ta fram åtgärder som förenklar plan- och byggprocessen. En enig
              opposition anser att den behöver förenklas, förtydligas och bli
              mer modern.
            </seg>
            <seg n="7a889275">
              Trots detta kan vi se hur Socialdemokraterna, Vänsterpartiet
              och Miljöpartiet hellre väljer att stå ensamma med en egen reservation
              än att skapa en majoritet för en översyn av plan- och bygglagen
              i Sveriges riksdag. Jag anser det vara ovärdigt Sveriges högsta
              beslutande organ att vuxna människor och folkvalda företrädare
              inte kan enas när de tycker likadant.
            </seg>
            <seg n="737d1b95">
              Herr talman! Det är av principiella skäl som jag yrkar bifall
              till Sverigedemokraternas reservation 2. För att ta uppdraget
              som folkvald på allvar kommer jag i andra hand att stödja utskottets
              förslag under punkt 1 så att majoriteten i riksdagen får sin vilja
              igenom.
            </seg>
          </u>
          <note n="884e498f">
            Utöver reservation 2 vill jag yrka bifall till reservationerna
            3 och 11.
          </note>
          <note type="speaker" n="33257d73">
            Anf. 113 AMINEH KAKABAVEH (V):
          </note>
          <u who="Q3675519" xml:id="i-7dbd07b380390fec-0" n="3d1c0959">
            <seg n="5bcd5c2a">
              Herr talman! I dag har det återigen diskuterats bostadspolitiska
              frågor i det betänkande som föreligger. Det är en hel del viktiga
              frågor som rör samhällets planering och planering som påverkar
              människors vardag, hälsa, klimat och miljö.
            </seg>
            <seg n="30d6d9db">
              Jag vill av tidsskäl inte prata mycket och inte heller yrka bifall
              till fler reservationer än reservation 14, men jag står självklart
              bakom alla reservationer där vi är med.
            </seg>
            <seg n="76b62f7b">
              Herr talman! Många har här i talarstolen berört olika frågor
              om bostadsbristen och om plan- och byggprocessen som är krånglig
              och trög. Det finns ingen politisk enighet. Den ena sidan utreder.
              Den andra sidan säger att det självklart är bra att utreda men
              att man också måste komma med förslag. I de här utredningarna
              finns inga förslag. Vi har hört det i dag, och vi hör det varje
              dag i medierna.
            </seg>
            <seg n="cd382e9a">
              Vissa grupper är särskilt utsatta, och det är studenter och de
              som söker en bostad. Dem saknar vi tyvärr i regeringens förslag.
              Hur ska man bygga för dem? Av alla de förslag som har kommit hittills
              har inget genererat de bostäder som de mest utsatta behöver.
            </seg>
            <seg n="47a22678">
              För att bemöta Markus Wiechel, som hävdar att vi inte är eniga:
              Det är sant att vi inte är eniga. Vi kan inte vara eniga i alla
              frågor, och vi är heller inte eniga med Sverigedemokraterna. Därför
              har vi en egen reservation. Det är bra också av rent principiella
              skäl, vill jag hävda. Därför är vi inte eniga.
            </seg>
            <seg n="d1475bc6">
              Herr talman! Jag vill lyfta fram några viktiga frågor, bland
              annat frågan om tillgänglighet, som är en av de viktigaste aspekterna
              på jämställdhets- och rättvisefrågor.
            </seg>
            <seg n="d07768ee">
              Utvecklingen i Sverige för personer med funktionsnedsättning
              var under lång tid oerhört positiv. Samhällets krav på god tillgänglighet
              och användbarhet i bebyggelsen skärptes successivt. Tyvärr har
              utvecklingen under de senaste åren stannat upp eller gått åt fel
              håll. Den nuvarande högerregeringen har lagt fram flera förslag
              som inneburit kraftiga försämringar för personer med funktionsnedsättning.
            </seg>
            <seg n="d57c4c2b">
              Det pågår i dag ett arbete med att tillgängliganpassa den befintliga
              bebyggelsen. Denna anpassning har emellertid tagit lång tid och
              medför ibland också höga kostnader. För att vi i framtiden ska
              slippa tillgänglighetsanpassning i efterhand måste självklart
              all bebyggelse för alla ändamål redan från början planeras och
              utformas med god tillgänglighet. För att personer med funktionsnedsättning
              ska ha full rörelsefrihet måste även platser utanför bostaden
              och bostadsfastigheten vara tillgängliga, i synnerhet i närmiljön.
            </seg>
            <seg n="a223e055">
              Vi i Vänsterpartiet har länge lagt fram förslag till riksdagen
              om att otillgänglighet ska klassas som diskriminering. Vi tycker
              att riksdagen bör begära att regeringen vidtar nödvändiga åtgärder
              för att all nybyggnation även i praktiken ska leva upp till kravet
              på en god tillgänglighet. För att vi ska nå målet om att hela
              samhället ska vara tillgängligt för alla måste samhällsplaneringen
              bättre utnyttja den kunskap och den kompetens som till exempel
              handikapporganisationerna har. I dag kommer tillgänglighetsfrågorna
              ofta in för sent i planeringsprocessen. Särskilt mindre handikappgruppers
              intressen tenderar att glömmas bort.
            </seg>
            <seg n="ddd8ba50">
              Det bör övervägas att handikapporganisationerna ges samma möjlighet
              som miljöorganisationerna i dag har att påverka beslut inom sina
              specialområden. Det hoppas jag att vi kommer att få bukt med.
              Lagen om tillgänglighet borde för länge sedan ha antagits här
              i riksdagen, men den har fördröjts. Nu är det dags att faktiskt
              ta tag i detta, så att folk inte diskrimineras på grund av funktionsnedsättning.
            </seg>
            <seg n="f5306ee3">
              En annan viktig fråga gäller studentbostäder och ungdomar, som
              är en särskilt utsatt grupp på bostadsmarknaden. Detta med studentbostäder
              kommer vi att diskutera i en annan debatt, men det är ändå viktigt
              att peka på att de propositioner som har kommit till riksdagen
              försämrar situationen för dem som är studenter och är funktionsnedsatta
              och rullstolsburna, liksom för deras barn. Det är väldigt svårt
              med studentbostäder som är tillgängliga. Vi tycker att regeringen
              enligt FN:s konvention om mänskliga rättigheter för personer med
              funktionsnedsättning har en skyldighet att säkerställa att denna
              grupp får sina grundläggande mänskliga rättigheter tillgodosedda.
              Även befintliga studentbostäder måste emellertid tillgänglighetsanpassas,
              och ett program för detta ska genomföras och finansieras, och
              därför är det viktigt att upprätta en sådan plan.
            </seg>
            <seg n="19bb0f43">
              Det finns också en del frågor om energihushållning som vi i Vänsterpartiet
              länge har varit engagerade i. Vi tycker att det är dags att ta
              itu med dem. I dag står bostäder och lokaler för en tredjedel
              av den totala energianvändningen i Sverige. En påtaglig minskning
              av energianvändningen inom denna sektor är därför en central del
              i arbetet med att nå uppställda energi- och klimatmål. Dessa mål
              måste givetvis påverka de krav på energihushållning vid ny- och
              ombyggnad som utfärdas med stöd av plan- och bygglagen. Inriktningen
              på detta arbete bör vara att erfarenheten från de senaste årens
              ny- och ombyggnationsprojekt med så kallad passivhusstandard kommer
              till uttryck i de krav som ställs upp i byggreglerna för energihushållning.
              Samhället vinner på lång sikt om vi ställer högre krav på energieffektivitet.
            </seg>
            <seg n="18294ab5">
              Vi vet att det finns ett EU-direktiv om byggnadernas energiprestanda.
              Det slår fast att alla nya byggnader 2020 ska vara nära-nollenergibyggnader.
              För detta måste arbetet börja. För offentliga myndigheter gäller
              redan 2018, och för att detta ska vara möjligt måste arbetet startas,
              och det måste man ha statliga medel för. Det har vi i Vänsterpartiets
              budgetförslag både för nybyggnation och för att energianpassa
              liksom för de många projekt med passivhus som pågår i dag. Det
              är möjligt att göra det, också när det gäller befintliga bostäder.
              Vänsterpartiet lägger flera miljarder varje år på att göra om
              bostäderna i miljonprogrammet och att energianpassa dem. Vi har
              ett särskilt upprustningsstöd för det, och det kommer vi att återkomma
              till i en senare debatt.
            </seg>
          </u>
          <note type="speaker" n="ef6210fb">
            Anf. 114 MARKUS WIECHEL (SD) replik:
          </note>
          <u who="Q6240455" xml:id="i-adb249d4ba45d3bc-1" n="ac78520e">
            <seg n="8ad0642f">
              Fru talman! I betänkandet har vi svart på vitt på att vi tycker
              samma sak. Vad är det som Vänsterpartiet och Aminehs kolleger
              i Socialdemokraterna och Miljöpartiet inte håller med om i Sverigedemokraternas
              motion?
            </seg>
          </u>
          <note type="speaker" n="4720ae2a">
            Anf. 115 AMINEH KAKABAVEH (V) replik:
          </note>
          <u who="Q3675519" xml:id="i-7dbd07b380390fec-1" n="3d1c0959">
            <seg n="30dd06e6">
              Fru talman! Texterna är kanske identiska, för de skrivs, och
              reservationerna finns. Men ibland finns det också principiella
              skäl till att man inte har samma reservationer. Frågan är varför
              inte Sverigedemokraterna har yrkat bifall till den andra reservation
              som fanns, till exempel i utskottet. Man kan fråga sig om det
              inte är en prestigefråga.
            </seg>
            <seg n="ebba0a39">
              För oss är detta inte en prestigefråga. Det handlar helt enkelt
              om en principfråga. Det är en övervägande principiell fråga. Det
              är det som är skälet. Men frågan är varför inte Sverigedemokraterna
              och du, Markus, har yrkat på den andra reservationen.
            </seg>
          </u>
          <note type="speaker" n="fcd2c548">
            Anf. 116 MARKUS WIECHEL (SD) replik:
          </note>
          <u who="Q6240455" xml:id="i-adb249d4ba45d3bc-2" n="ac78520e">
            <seg n="e25ffd1c">
              Fru talman! Jag har yrkat på Sverigedemokraternas reservation.
              Båda de motioner som vi bifaller i reservationen innebär i praktiken
              samma sak.
            </seg>
            <seg n="854d3f13">
              Jag tolkar Aminehs svar som att oavsett vad vi i Sverigedemokraterna
              föreslår och oavsett om det är bra eller inte kommer inte Vänsterpartiet
              med kolleger från Socialdemokraterna och Miljöpartiet att bifalla
              de förslagen, vilket är rätt skrämmande.
            </seg>
            <seg n="eb531978">
              Men det gör mig samtidigt trygg när jag sedan går till era väljare.
              Då kan jag nämligen bekräfta att det inte spelar någon roll vilka
              förslag som kommer upp i riksdagen. Man kan ändå inte räkna med
              att ni röstar på det som är bäst för Sverige och i det här fallet
              plan- och bygglagen och fortsatt byggande. Det är beklagligt när
              man inte ens vet varför man inte kan bifalla ett förslag som är
              näst intill identiskt med ens eget förslag.
            </seg>
          </u>
          <note type="speaker" n="05e94bf3">
            Anf. 117 AMINEH KAKABAVEH (V) replik:
          </note>
          <u who="Q3675519" xml:id="i-7dbd07b380390fec-2" n="3d1c0959">
            <seg n="fdb3bf3b">
              Fru talman! Vi är tre stora partier i opposition som har ett
              gemensamt förslag och en egen reservation. Då är det självklart
              att vi stöder vårt eget förslag och står fast vid det. Det är
              en självklarhet. Om man har en egen reservation går man inte till
              ett annat parti som inte tycker detsamma som vi i väldigt många
              frågor. För oss handlar detta inte om prestige, utan det är en
              principiell fråga. Det vill säga att vi, de tre största oppositionspartierna,
              har en egen reservation och en egen politik.
            </seg>
            <seg n="2b72b334">
              Det är inte så konstigt att ni inte är med i det här fallet.
              Jag vet att vi har haft gemensamma reservationer i andra utskott
              och också i vårt utskott, men denna gång har vi det inte, och
              det finns skäl till det. Vi är helt enkelt tre andra partier i
              opposition. Det är rätt självklart varför ni inte är med den här
              gången.
            </seg>
          </u>
          <note type="speaker" n="c6d806fe">
            Anf. 118 ROLAND UTBULT (KD):
          </note>
          <note n="b18e4553">
            Fru talman! Jag yrkar bifall till reservation 1. På övriga punkter
            yrkar jag bifall till utskottets förslag.
          </note>
          <u who="Q6220743" xml:id="i-9fc11426abd8c61d-1" n="6884f3ec">
            <seg n="f22ff895">
              I det här betänkandet behandlar vi ett stort antal motioner som
              har väckts under den allmänna motionstiden 2013. Det handlar alltså
              om frågor om planering och byggande i ett bredare perspektiv.
              De flesta av förslagen har koppling till plan- och bygglagen.
              Den plan- och bygglagen trädde i kraft den 2 maj 2011. Sedan har
              det genomförts ett omfattande arbete för att förbättra olika delar
              i lagen.
            </seg>
            <seg n="f97b99f2">
              Plan- och bygglagen har de stora linjerna och en övergripande
              roll med principer. Låt mig citera portalparagrafen: Bestämmelserna
              syftar till att, med hänsyn till den enskilda människans frihet,
              främja en samhällsutveckling med jämlika och goda sociala levnadsförhållanden
              och en god och långsiktigt hållbar livsmiljö för människorna i
              dagens samhälle och för kommande generationer.
            </seg>
            <seg n="54946497">
              Regeringen har under de senaste två åren beslutat om ett flertal
              åtgärder. Det handlar bland annat om samordnade miljökrav, bullerregler
              för att underlätta bostadsbyggandet och förslag på regelförändringar
              för fler bostäder åt unga och studenter. Det handlar också om
              uppdrag att se över och skärpa nivåerna för energihushållning
              och om effektivare handläggning av beslut som överklagats. Den
              4 mars överlämnade regeringen propositionen Avskaffande av den
              obligatoriska byggfelsförsäkringen och ny lag om färdigställandeskydd.
            </seg>
            <seg n="dd1c1b97">
              Med andra ord: Det har gjorts mycket, och det görs mycket.
            </seg>
            <seg n="b030ffc7">
              Jag kan inte låta bli att nämna Attefallshuset, som kan bli en
              lika stor succé som friggeboden. Villaägarna tror att det kan
              röra sig om 200 000 nya bostadstillfällen. Det är 25 kvadratmeter
              utan bygglov. Det är en anmälningsplikt. Man kan dra in vatten
              och värme och göra det till en permanent bostad. Det är en riktig
              snackis.
            </seg>
            <seg n="67f5e6d9">
              En viktig fråga är de klimatförändringar som inträffar i naturen.
              I en motion tas det här upp. Det är en viktig aspekt och hänger
              samman med hur vi vill lämna över den här planeten och våra närområden
              till kommande generationer. Ett ordspråk lyder: En partipolitiker
              tänker på nästa val. En statsman tänker på nästa generation.
            </seg>
            <seg n="43e32466">
              Enligt 2 kap. 3 § PBL ska hänsyn tas till bland annat miljö-
              och klimataspekterna vid planläggning. Vidare står det att bebyggelse
              och byggnadsverk ska lokaliseras till mark som är lämpad för ändamålet
              med hänsyn till bland annat risken för olyckor, översvämning och
              erosion.
            </seg>
            <seg n="b3552571">
              Det är naturligtvis viktigt att myndigheterna samverkar, eller,
              som det står i 1809 års regeringsform: Myndigheterna skola räcka
              varandra handen. Elva statliga myndigheter står bakom Klimatanpassningsportalen,
              som syftar till att förmedla kunskap om sårbarheter till dem som
              arbetar med de här frågorna och med konsekvenserna av det som
              händer när det gäller klimatet.
            </seg>
            <seg n="1b2f40b6">
              Regeringen gav i regleringsbrevet för 2013 länsstyrelserna i
              uppdrag att utarbeta regionala planer för klimatanpassningsarbetet.
              De ska också sammanställa, redovisa och göra jämförelser av det
              klimatanpassningsarbete som bedrivs på kommunal nivå.
            </seg>
            <seg n="07e743e3">
              I januari 2014 gav regeringen Boverket i uppdrag att ta fram
              en vägledning till plan- och bygglagens hållbarhetsbestämmelser.
              Regeringen har nyligen också gett Boverket, Naturvårdsverket,
              Statens energimyndighet, Tillväxtverket och Trafikverket i uppdrag
              att gemensamt upprätta och förvalta en plattform för frågor om
              hållbar stadsutveckling.
            </seg>
            <seg n="be86f089">
              I samband med klimat- och miljöfrågor är det människors hälsa
              som man tänker på först och sist, även djurens situation och växtligheten.
              Allt det här ska ju samverka – man är i symbios med varandra.
              Då är grönområden viktiga. Det är i första hand en kommunal fråga,
              men Boverket är också en viktig aktör och har under de senaste
              åren behandlat frågor om grönområden i rapporter och skrifter.
            </seg>
            <seg n="6111e8c5">
              Boverket har också en roll när det gäller placering av köpcentrum.
              Men även här har kommunen en huvudroll. Ska man gå efter vad människor
              föredrar? Jag kan bara gå till min hemstad, Uddevalla, där köpcentrum
              strax utanför tätbebyggelsen är oerhört populära, både som utflyktsmål
              och som handelscentrum.
            </seg>
            <seg n="1f34627c">
              Uddevalla är hjärtat i Bohuslän. Det är några fler orter som
              gör anspråk på samma uttryck, men Uddevalla har en fantastisk
              fjord som går ända in i stadskärnan, vackra byggnader och en populär
              strandpromenad. Ändå har Uddevalla centrum väldigt svårt att hävda
              sig i konkurrensen. Jag ser det som ett problem.
            </seg>
            <seg n="4ee1563f">
              Hoppet står på sätt och vis till Boverket igen, som under 2014
              ska genomföra informationsinsatser för att kommunicera innehållet
              i vägledningen till kommuner och andra berörda aktörer i den här
              frågan.
            </seg>
            <seg n="5045a0fe">
              Fru talman! Sedan min tid i socialutskottet, där jag började
              här i riksdagen, känner jag starkt för tillgänglighetsfrågor.
              Det är viktigt att offentliga institutioner och byggnader går
              före och visar vägen. Det är också viktigt att de privata aktörerna
              följer efter.
            </seg>
            <seg n="1555577d">
              Det har visat sig att handikapp- och tillgänglighetsfrågor ofta
              har kommit in för sent i planprocessen. Det brister på sina håll,
              trots bestämmelserna i plan- och bygglagen om tillgänglighet i
              byggnader. De innebär i korthet att en byggnad ska vara tillgänglig
              och användbar för personer med nedsatt rörelse- eller orienteringsförmåga.
              Det kravet ska uppfyllas i samband med nybyggnad, ombyggnad eller
              annan ändring av en byggnad.
            </seg>
            <seg n="3ee0938f">
              Regeringen beslutade i juni 2011 om en strategi för genomförande
              av funktionshinderspolitiken under perioden 2011–2016. Inom ramen
              för arbetet med regeringens strategi har Boverket fått i uppdrag
              att arbeta efter olika delmål. Det handlar om att sätta tryck
              på kommunerna. Vi vet att det har varit en viss tröghet när det
              gäller utvecklingen av de här frågorna.
            </seg>
            <seg n="962831cc">
              Byggkravsutredningen redovisade i april 2013 sitt slutbetänkande
              Rätta byggfelen snabbt! I betänkandet föreslås att det i plan-
              och bygglagen ska införas regler som gör det möjligt att rikta
              förelägganden mot den entreprenör som enligt kontrollplanen är
              ansvarig. Det föreslås också att den nuvarande byggfelsförsäkringen
              ska upphävas och att det i stället ska införas en ny försäkringslösning,
              kallad åtgärdandeförsäkring, samt en separat lag om färdigställandeskydd.
              Åtgärdandeförsäkringen föreslås även omfatta så kallade utvecklingsfel.
            </seg>
            <seg n="b649b189">
              Regeringen har nyligen lagt fram propositionen Avskaffande av
              den obligatoriska byggfelsförsäkringen och ny lag om färdigställandeskydd
              för riksdagen. Och vi ska inom civilutskottet snart påbörja beredningen
              av det ärendet.
            </seg>
            <seg n="25ee2164">
              När det gäller frågan i motionerna om ansvar för problem orsakade
              av enstegstätade fasader beviljade Högsta domstolen i januari
              i år prövningstillstånd i den del av målet som avser frågan om
              fel ska anses ha förelegat när entreprenören har valt att använda
              sig av en enstegstätad fasad.
            </seg>
            <seg n="77640020">
              Putsning av en fasad görs traditionellt med en luft- och dräneringsspalt
              bakom. Sedan 1990-talet har putsning utan denna spalt gjorts i
              så kallade enstegstätade fasader, där putsen har påförts direkt
              på isoleringen, som i sin tur sitter utanpå gipsskivor monterade
              på en träregelstomme. Man behöver inte vara byggmästare för att
              förstå att det kan orsaka problem i form av fukt- och mögelskador.
              Det har det också gjort.
            </seg>
            <seg n="bf4f1357">
              Bolagen har hittills kommit undan genom att det har kallats utvecklingsfel.
              Då är man inte ansvarig. Man påvisar att man inte visste och inte
              kunde förutse vad som skulle hända i utvecklingsfasen, och därför
              blir man inte ansvarig när fukt och mögel så småningom uppstår.
            </seg>
            <seg n="b0b50361">
              Bolagen har bara ansvar för att åtgärda den del där fuktigheten
              visar sig på fasaden. Men egentligen är hela fasaden ett fält
              för angrepp av fukt och mögel på sikt.
            </seg>
            <seg n="ed3e783f">
              Dessutom uppdagades de här problemen med enstegstätade fasader
              i USA och Kanada redan på 80-talet. Det ska bli intressant att
              följa den vidare rättsprocessen. Jag hoppas att den blir till
              gagn för de husägare som har drabbats.
            </seg>
          </u>
          <note type="speaker" n="fd6adf83">
            Anf. 119 AMINEH KAKABAVEH (V) replik:
          </note>
          <u who="Q3675519" xml:id="i-7dbd07b380390fec-3" n="3d1c0959">
            <seg n="2411caba">
              Fru talman! Är det verkligen ett så lyckat förslag att villaägare
              ska kunna slå upp en bostad på 25 kvadratmeter på tomten utan
              bygglov när det finns 300 000 ungdomar som står utan bostad och
              flera hundratusen andra människor som står i bostadskön bara i
              Helsingfors? Om det är det enda vettiga förslag som regeringens
              utredare har kommit med är det totalt beklagligt och bedrövligt.
            </seg>
            <seg n="320d4d8a">
              Vill verkligen KD att vi ska gå tillbaka till 1800-talet och
              folk ska behöva tigga? Studenter och andra blir beroende av villaägare
              som lever på de bostadssökande. Det här är bedrövligt. Med tanke
              på att ni från KD i alla fall säger att ni står upp för dem som
              mest behöver det är jag förvånad. I dag är det tyvärr många ungdomar
              som inte har några sociala problem men som helt enkelt är hemlösa.
              De klassas som bostadslösa och hemlösa. Tror ni verkligen att
              det här är lösningen på den förödande bostadsbristen i Sverige?
            </seg>
          </u>
          <note type="speaker" n="3641bbcb">
            Anf. 120 ROLAND UTBULT (KD) replik:
          </note>
          <u who="Q6220743" xml:id="i-e654721d255e8907-0" n="6884f3ec">
            <seg n="25850aef">
              Fru talman! Tack för frågan, Amineh Kakabaveh! Jag har arbetat
              i tio år i Göteborg med hemlöshet, så jag är väl förtrogen med
              vad det innebär för människor som saknar bostad och som Moder
              Teresa kallade för de fattigaste av de fattiga. Men jag tycker
              inte att man måste ställa det mot det här. Här handlar det om
              någonting helt annat. Det är bostadsbrist bland ungdomar, det
              vet vi, och vi har hört flera tala om vad det beror på. Men om
              en villaägare med en tomt skulle vilja sätta upp ett sådant här
              Attefallshus och den personen skulle vilja utveckla sin tomt och
              sitt område med det här huset kan väl det egentligen inte vara
              något bekymmer? Det är ju en utveckling för den personen att göra
              detta. Man drar in värme och vatten, och så kan man hyra ut till
              någon som behöver bo där.
            </seg>
            <seg n="31f6cc78">
              När friggeboden kom – den var på 15 kvadrat, och Attefallshuset
              är på 25 kvadrat – var det ungefär samma tongångar som Amineh
              Kakabaveh nu ger uttryck för. Det var en väldigt stor skepsis.
              Det skulle bli så förfärligt, och människor skulle smälla upp
              sådana där bodar i var och varannan trädgård och så vidare.
            </seg>
            <seg n="22fe3268">
              Jag var i Grundsund i Bohuslän för några veckor sedan, och där
              ställdes frågan: Kommer det att bli en massa stora hus på 25 kvadrat
              i varenda trädgård? Men människor är ju så pass kloka att de hittar
              en symbios med den som de bor intill.
            </seg>
          </u>
          <note type="speaker" n="8d920d15">
            Anf. 121 AMINEH KAKABAVEH (V) replik:
          </note>
          <u who="Q3675519" xml:id="i-7dbd07b380390fec-4" n="3d1c0959">
            <seg n="e36776bd">
              Fru talman! Precis som Roland Utbult säger ledde det inte till
              någonting. Det blev inte av, det heller. Ni tror verkligen på
              allvar att alla de här utredningarna och förslagen kommer att
              leda till bra bostäder och fler bostäder. Så är det inte. Människor
              är kloka. Även om ungdomar behöver en bostad nöjer de sig inte
              alltid med 15 kvadratmeter. De har inte heller råd att betala
              8 000–10 000 kronor för en sådan bostad. De som är gladast nu
              är villaägarna, och det är dem som ni gör rikare.
            </seg>
            <seg n="d5996018">
              Jag vill också säga, när det gäller tillgängligheten som Roland
              lyfte fram i sitt anförande, att ert förslag försämrar den. Vad
              innebär det för tillgängligheten att man kan slå upp ett hus på
              tomten utan bygglov? Man måste vara lite konsekvent när det gäller
              det man säger och det man i praktiken gör. Det är just det som
              handikappförbunden har skrikit om och vi i oppositionen har talat
              om. De här förslagen försämrar villkoren, och de går i strid mot
              FN:s konvention om mänskliga rättigheter och tillgänglighet. De
              ska egentligen klassas som diskriminering. Din regering och ert
              förslag bidrar till detta. Vad säger ni till människor som lyssnar
              på den här debatten? Ni säger en sak och gör en helt annan.
            </seg>
          </u>
          <note type="speaker" n="87844985">
            Anf. 122 ROLAND UTBULT (KD) replik:
          </note>
          <u who="Q6220743" xml:id="i-e654721d255e8907-1" n="6884f3ec">
            <seg n="2b665592">
              Fru talman! Jag förstår inte varför man ska sätta det ena mot
              det andra här. Låt den villaägare som har möjlighet att sätta
              upp ett Attefallshus på tomten göra det. Jag förstår inte hur
              det skulle drabba någon hemlös eller student. Man får hålla isär
              de här olika sakerna.
            </seg>
            <seg n="0e0e20f6">
              Jag tror på Attefallshuset, det gör jag. Amineh Kakabaveh vet
              inte hur utvecklingen kommer att bli när det gäller det här. Det
              kanske blir jättebra. Det kan bli så att människor upplever en
              större frihet, större möjligheter och en bättre livskvalitet genom
              att de kan bygga sådana här hus på tomten.
            </seg>
            <seg n="69a32ee5">
              Vi har lite olika syn på det här. Någon sade att det finns en
              socialdemokrat i varje svensk. Jag vet inte om det är så, men
              det finns något överbeskyddande, och man vill gärna tala om för
              människor hur de ska ha det och hur de ska leva. Men vi i Alliansen
              – jag får tala för mig själv kanske – är mycket för att människor
              ska få bestämma över sina liv. Utan att det går ut över andra
              ska man få förverkliga sina drömmar till exempel om att utveckla
              sitt boende.
            </seg>
          </u>
          <note type="speaker" n="a34fa731">
            Anf. 123 KATARINA KÖHLER (S) replik:
          </note>
          <u who="Q4960356" xml:id="i-6cdd189a8f017f3a-5" n="3a8f98e5">
            <seg n="0195f7e2">
              Fru talman! Det gläder mig att Roland Utbult tror att det finns
              en socialdemokrat i varje svensk. Vi får hoppas att de röstar
              på oss också.
            </seg>
            <seg n="90b2435f">
              Jag måste, även om jag förlänger debatten lite, ställa några
              frågor. Roland sade i sitt anförande ungefär så här: Den nya plan-
              och bygglagen kom till den 2 maj 2011 och därefter har vi påbörjat
              arbetet med att förbättra och utveckla. För mig blir det här helt
              konstigt. Det har inte bara jag, utan vi, tyckt hela tiden. Om
              man skapar en lag utgår domstolar, privatpersoner och kommuner
              från att den lagen gäller. Då ska man finna svaret i lagstiftningen
              på det som man funderar över eller som man behöver ha klart för
              sig innan man kan vidta åtgärder när det gäller till exempel byggande.
            </seg>
            <seg n="c689b3ee">
              Jag förstår inte, och det är det som jag vill att du ska förklara,
              på vilket sätt man upprätthåller rättssäkerheten när man har en
              lagstiftning som man inte riktigt vet om den är i gång eller när
              den ska komma i gång på riktigt, eftersom det pågår en massa utredningar
              om uppdrag för att förfina och förbättra.
            </seg>
            <seg n="d441ed69">
              Vilken tilltro ska kommuner, tjänstemän och privatpersoner ha
              till en sådan lagstiftning? Förklara gärna det för mig! Jag förstår
              inte riktigt vad du menar när du säger som du säger.
            </seg>
          </u>
          <note type="speaker" n="44c2338e">
            Anf. 124 ROLAND UTBULT (KD) replik:
          </note>
          <u who="Q6220743" xml:id="i-e654721d255e8907-2" n="6884f3ec">
            <seg n="05ea9b2d">
              Fru talman! Jag tackar Katarina Köhler för frågan.
            </seg>
            <seg n="a2e85270">
              Jag nämnde i mitt anförande att plan- och bygglagen är en lag
              med stora drag och stora linjer. Jag läste portalparagrafen. Den
              syftar till att, med hänsyn till den enskilda människans frihet,
              främja en samhällsutveckling med jämlika och goda sociala levnadsförhållanden
              och en god och långsiktigt hållbar livsmiljö för människorna i
              dagens samhälle och för kommande generationer.
            </seg>
            <seg n="bd96f6a9">
              Vi hör att det är väldigt stora drag. Precis som någon sade tidigare
              ska detta kokas ned i olika delar. När lagen kom 2011 fanns en
              del brister. De har man nu på olika sätt försökt hantera. Vi har
              bland annat haft ett stort antal utredningar i gång.
            </seg>
            <seg n="8f5d5232">
              Katarina Köhlers röst är naturligtvis oppositionens röst. Det
              är kanske svårt att se att regeringen skulle vara the good guy.
              Men det är väl ingen regering i mannaminne som har lagt ned så
              mycket energi, tagit fram så många förslag och skapat så många
              utredningar och lyft på varenda tegelsten för att se vad man kan
              göra. Jag ser alltså inga problem eller att det skulle vara rättsovidrigt
              på något sätt.
            </seg>
          </u>
          <note type="speaker" n="a99e6433">
            Anf. 125 KATARINA KÖHLER (S) replik:
          </note>
          <u who="Q4960356" xml:id="i-6cdd189a8f017f3a-6" n="3a8f98e5">
            <seg n="b2f7adbc">
              Fru talman! Jag tror att Roland Utbult har alldeles rätt. Ingen
              regering har klarat detta tidigare. Problemet är att det borde
              ha gjorts innan lagen sattes i sjön. Alla utredningar och analyser
              borde ha gjorts innan, så att lagen var fix och färdig när den
              kom.
            </seg>
            <seg n="99124899">
              Hela oppositionen, både Vänstern, Miljöpartiet och Socialdemokraterna,
              påtalade många gånger hur svagt det skulle bli. Vi tyckte att
              det var ett hastverk och att man skulle vänta med lagstiftningen
              och göra det grundligt och ordentligt från början. Men det ville
              inte regeringen lyssna på.
            </seg>
            <seg n="622ddade">
              Sedan är jag den första att erkänna att det tidigare fanns saker
              i lagstiftningen som inte var bra, och vi har varit lika ivriga
              som regeringen att skapa en ny plan- och bygglag. Men det blir
              fel när man skapar något som inte ens är halvfärdigt.
            </seg>
            <seg n="fadfdf86">
              Jag förstår inte detta – jag får inte in det i mitt huvud. För
              mig skulle det vara ett misslyckande att först göra en lagstiftning
              och sätta den i sjön och sedan göra 65 utredningar och uppdrag
              till olika myndigheter för att förfina och försöka skapa det som
              lagstiftningen inte klarar av att göra som den är.
            </seg>
            <seg n="be09635e">
              Med allt jag sagt i mina tidigare anföranden är det de facto
              så att allt fler har en allt större kritik om lagens svaghet i
              väldigt många hänseenden. Därför blir jag väldigt snopen när regeringen
              har inställningen: Vi stiftar en lag, och sedan gör vi i ordning
              den så att den kan fungera.
            </seg>
            <seg n="783bfc41">
              Tyvärr blir effekten att den inte kommer att fungera alls.
            </seg>
          </u>
          <note type="speaker" n="01f9f82f">
            Anf. 126 ROLAND UTBULT (KD) replik:
          </note>
          <u who="Q6220743" xml:id="i-e654721d255e8907-3" n="6884f3ec">
            <seg n="2900b33c">
              Fru talman! Tack, Katarina Köhler! Jag undrar om du egentligen
              är riktigt ärlig mot dig själv.
            </seg>
            <seg n="c8ae7783">
              Socialdemokraterna är smarta och intelligenta på det viset att
              de vet att allt som beslutas under den här perioden kommer de
              att få ärva om de vinner makten.
            </seg>
            <seg n="5fbfdc0d">
              Jag tror att det blir som med Attefallshuset. Först är man ganska
              tvär och emot, ungefär som med jobbskatteavdraget, ROT och RUT.
              Sedan, om det skulle bli så att man får makten, anammar man en
              hel del av detta. Om det nu skulle bli så – jag säger det en gång
              till – tror jag att ni rent av kommer att välsigna att alla dessa
              utredningar sattes i gång.
            </seg>
            <seg n="efdd553d">
              Jag är lite fundersam på om det bara är en oppositionens röst
              och du egentligen tycker något annat. Men det är riktigt som du
              säger: Det fanns en del brister, och de har man nu på olika sätt
              försökt åtgärda.
            </seg>
            <seg n="c002446d">
              Till sist, när det gäller detta med en socialdemokrat i varje
              svensk, förstår jag att du blev glad. Det var Alf Svensson som
              uttryckte det, vilket kanske dämpar din glädje något – jag vet
              inte.
            </seg>
            <seg n="dbbd4631">
              Jag tror att Socialdemokraterna och även andra partier är så
              pass kloka att de i alla fall ser de goda delarna i de utredningar
              som har startats.
            </seg>
          </u>
          <note type="speaker" n="0ab4e0b9">
            Anf. 127 JAN LINDHOLM (MP) replik:
          </note>
          <u who="Q5956750" xml:id="i-b2473b9202cf96c9-2" n="4e1b3b02">
            <seg n="e191639b">
              Fru talman! Jag tror att vi partier här i riksdagen egentligen
              har samma målbild när det gäller många av de frågor vi tar upp.
              Vi vill till exempel att det ska finnas bra bostäder åt alla.
            </seg>
            <seg n="6fe08aa0">
              Jag tror att vi allesammans vill forma en politik som klarar
              klimatutmaningarna, men vi har lite olika syn på hur man gör detta.
            </seg>
            <seg n="5ba7aea3">
              Jag tror också att Roland Utbult har helt rätt i att den regering
              som efterträder en annan regering har svårt att förändra de saker
              som nyligen har förändrats. Det ligger på något sätt i politikens
              system att det är en väldig tröghet där.
            </seg>
            <seg n="992e9ab0">
              Men om man ska få med sig alla i samhället måste man ha en tydlig
              långsiktighet i det man bestämmer som politiker. Riksdagen behöver
              ta regelverk som är långsiktiga. Därför förvånar det mig mycket
              att den här regeringen inte har varit intresserad av att försöka
              få en bredare uppslutning bakom sina förslag. Den har hastat på.
            </seg>
            <seg n="5fb6067c">
              I de senaste förslagen, som kom i går eller i dag, föreslås ytterligare
              former av förenklingar. Man läser i tidningarna hur stadsplanerare,
              de som handlägger bygglovsfrågor, arkitekter, forskare och professorer
              överallt talar om att det inte blir enklare utan tvärtom mer komplicerat:
              Vi kommer att få ännu längre handläggningstider och ännu mer arbete,
              och det kommer att stocka upp hos oss.
            </seg>
            <seg n="7d98d8fd">
              Det var precis som med den förändring vi beslutade om här i riksdagen
              för snart fyra år sedan, den så kallade nya plan- och bygglagen.
              Där konstaterade man efteråt att så var fallet. Nu säger man det
              innan.
            </seg>
            <seg n="81e108a2">
              Jag tänkte bara fråga: Stämmer inte detta till lite eftertanke?
            </seg>
          </u>
          <note type="speaker" n="125cb561">
            Anf. 128 ROLAND UTBULT (KD) replik:
          </note>
          <u who="Q6220743" xml:id="i-e654721d255e8907-4" n="6884f3ec">
            <seg n="7dcfc91d">
              Fru talman! Jag tackar Jan Lindholm för frågan.
            </seg>
            <seg n="5159de67">
              Detta var intressant. Vi har ungefär samma målbild och vill samma
              sak. Jag tror att det är rätt. Jag tror också att politik är att
              försöka få med sig människor.
            </seg>
            <seg n="7924ee87">
              Nu går jag kanske över gränsen, men Göran Persson uttryckte det
              så här: Politik är den högsta formen av intellektuell verksamhet.
              Då menade han att det handlar om att få med sig människor, att
              skaffa sig kunskap, att leverera kunskap och att kunna tala. En
              av sakerna var alltså att få med sig människor. Jag tror att det
              är väldigt viktigt i politiken.
            </seg>
            <seg n="4436b022">
              Men det du beskriver visar hur komplex hela denna problematik
              egentligen är. När du talar om tröghet i att få i gång och få
              fart på det hela har detta hållit på i decennier. Det finns säkert
              också en tröghet bland dem du nämner – de som menar att det här
              inte fungerar och att det kommer att bli värre. Det hela är inte
              helt enkelt.
            </seg>
            <seg n="fd5ea0e9">
              Jag är fascinerad och imponerad av Stefan Attefalls och Socialdepartementets
              arbete med bostadspolitiken. Det är som sagt flera decenniers
              problematik vi talar om.
            </seg>
          </u>
          <note type="speaker" n="763057e9">
            Anf. 129 JAN LINDHOLM (MP) replik:
          </note>
          <u who="Q5956750" xml:id="i-b2473b9202cf96c9-3" n="4e1b3b02">
            <seg n="54a5cfaf">
              Fru talman! Jag ställer frågan om det inte stämmer till lite
              eftertanke. Jag tänkte att jag skulle få ett svar som handlade
              om hur vi klarar att skapa den här långsiktigheten i politiken,
              att få ett bredare underlag för besluten.
            </seg>
            <seg n="7d7f5f59">
              Roland Utbult talade i sitt anförande om externa köpcentra. Jag
              förstod inte riktigt Kristdemokraternas förhållningssätt till
              externa köpcentra.
            </seg>
            <seg n="f52f4795">
              I mitt anförande ställde jag en fråga som jag tänkte haka på.
              Vi ser att den här typen av struktur för varudistribution är svår
              att förena med att klara tvågradersmålet för minskning av koldioxidutsläppen,
              som vi från Miljöpartiets sida ser det. Jag vet att Kristdemokraterna
              till exempel inte är positiva till vårt förslag om ett moratorium
              i väntan på en utredning om hur man ska hantera handeln på ett
              bättre sätt. Ni kanske tycker att det för långt att gå. Men ni
              kanske ändå är motståndare till externa köpcentra – det förstod
              jag inte.
            </seg>
            <seg n="bd7723c7">
              Hur menar ni att man kan förena den typen av handelsstruktur
              med sänkta koldioxidutsläpp? Det skulle jag vilja veta.
            </seg>
            <seg n="e84c4c2b">
              Jag har i mitt anförande försökt fråga om mängd kontra resultat.
              Även du gjorde i ditt anförande en liten exposé över det som ni
              har tagit fram. Men när man ser att det inte leder dit ni vill,
              är det då inte så att ni har haft för bråttom? Om man gör massor
              med forskning därför att man har ett visst syfte, då har man antingen
              ställt fel fråga till forskarna eller också inte förstått vad
              de har sagt, när forskarna efteråt säger: Det här leder ju inte
              dit vi skulle.
            </seg>
            <seg n="a3af1e59">
              Borde vi inte försöka jobba lite mer på att få ett regelverk
              som faktiskt leder dit vi vill?
            </seg>
          </u>
          <note type="speaker" n="10275545">
            Anf. 130 ROLAND UTBULT (KD) replik:
          </note>
          <u who="Q6220743" xml:id="i-e654721d255e8907-5" n="6884f3ec">
            <seg n="3ae70957">
              Fru talman! Först måste jag nämna: Under 1980-talet byggdes det
              väldigt mycket här i Sverige. Sedan började problemen på 1990-talet.
              I början av 2000-talet började man fundera över varför det går
              så oerhört trögt med byggnationen. Sedan dess har vi levt i den
              trögheten, kan man säga.
            </seg>
            <seg n="a8d3d52e">
              Det visar att detta är komplext och tar tid. Man kan inte begära
              av regeringen att det från 2010, när Stefan Attefall tillträdde,
              plötsligt ska gå med rasande fart. Stefan Attefall har sagt att
              han ska bli en populär minister 2018. Det kanske tar ytterligare
              några år. Det är en tröghet i systemet.
            </seg>
            <seg n="6c17a7f6">
              Sedan vill jag till sist säga beträffande marknad och köpcentra,
              för att hoppa dit: Vi var så väldigt överens nyss, men jag tror
              att vi skiljer oss lite grann. Beträffande köpcentra har kommunen
              en viktig roll. Jag tror på marknaden, att den ska klara detta.
            </seg>
            <seg n="3bdf649b">
              När det gäller tvågradersmålet tror jag att det enda som kan
              rädda det är en marknad som fungerar, där det finns företag som
              verkligen kan satsa på förnybart. Det tror jag är vägen. Där skiljer
              vi oss möjligen åt.
            </seg>
          </u>
          <note type="speaker" n="5147cfa6">
            Anf. 131 ANNIKA LILLEMETS (MP):
          </note>
          <u who="Q4962191" xml:id="i-920ae4e975577c6e-0" n="aae0dc94">
            <seg n="9704b182">
              Fru talman! Det offentliga rummet, en av våra viktigaste gemensamma
              tillgångar eller allmänningar, kommersialiseras och privatiseras
              i allt högre grad. Våra städer är fulla av påträngande kommersiella
              budskap. Reklamen har blivit allt mer omfattande och svårare att
              undvika, för den som så önskar. Oönskad reklam upptar vår tid
              och stör våra tankar.
            </seg>
            <seg n="a3c0d486">
              Bilden är liknande i förortscentra. Många av dem har övergått
              i privat ägo, och i dessa hotas mötesfriheten, då privata fastighetsbolag
              har rätt att säga nej till personer och organisationer som exempelvis
              vill arrangera ett politiskt möte.
            </seg>
            <seg n="d6209ad3">
              Grönområden, ytor för spel, lek och kultur, föreningslokaler
              och andra icke-kommersiella frizoner – där det är viktigare att
              vara än att ha – hör till det som gör en stad till en plats för
              medborgare och inte enbart för kunder. Om demokratin på lokal
              nivå inte orkar stå emot trycket från multinationella megakoncerner
              är det upp till Sveriges riksdag att stifta lagar som garanterar
              fortlevnaden av icke-kommersiella frizoner i våra städer och samhällen.
              På detta område bör demokratin ta ett steg framåt och marknaden
              ett steg bakåt.
            </seg>
            <seg n="99154a1c">
              Det finns exempel att inspireras av. Den brasilianska storstaden
              São Paolo är kanske det mest kända. Där förbjöds utomhusreklam,
              som så kallade billboard, som ett led i kampen mot föroreningar,
              som borgmästaren menade även inbegriper reklamen, som kan ses
              som en visuell förorening. I São Paolo har man alltså funnit ett
              sätt att minska exponeringen för reklam – att öka köpfriden, för
              att använda Gunnar Adler-Karlssons begrepp. Med köpfrid menas
              att ingen mot sin vilja ska utsättas för påträngande reklam.
            </seg>
            <seg n="a15f779c">
              Att minska köphetsen är givetvis även en viktig miljöfråga. Shopping
              har blivit en utbredd livsstil och hobby som uppmuntras av massiv
              propaganda i form av reklam. Jag har en siffra från 2005. Då satsades
              i Sverige ungefär lika mycket på marknadsföring som på undervisning
              i grundskola och gymnasium tillsammans.
            </seg>
            <seg n="d60a1b7f">
              Det fungerar. De som har råd handlar mer och mer, medan allt
              fler inte har råd att delta i köpfesten. Pressen ökar på både
              rika och fattiga. Vi vet att om alla konsumerade som svenskar
              skulle vi redan nu behöva flera jordklot. De som redan har sina
              materiella grundbehov uppfyllda blir inte automatiskt lyckligare
              av ännu mer pengar och prylar. Vi hetsas alltså att shoppa slut
              på vårt enda jordklot i en rasande fart – men vi blir inte lyckligare
              av det.
            </seg>
            <seg n="59393622">
              Fru talman! Det hävdas emellanåt att detta är en strikt kommunal
              fråga, men jag ifrågasätter det. För att återvända till det exempel
              jag nämnde i början av mitt anförande, om politiska möten: Mötesfriheten
              är en grundlagsfäst rättighet, även stadfäst i FN:s deklaration
              om de mänskliga rättigheterna. Jag tycker att det är orimligt
              att tillfälliga kommunala majoriteter sätter sig över vår grundlag.
              För att människor ska kunna utöva sin demokratiska rätt att hålla
              offentliga möten måste det ju finnas lämpliga platser där det
              kan ske.
            </seg>
            <seg n="d4a2d783">
              Det skulle därför av flera skäl behövas en utredning med uppgift
              att föreslå lagstiftning och andra åtgärder som stärker skyddet
              av – och även underlättar expansionen av – icke-kommersiella frizoner
              i våra städer och samhällen. Det förslag som jag och flera andra
              riksdagsledamöter har lagt om detta och som behandlas i detta
              betänkande fick inte bifall denna gång. Men jag hoppas ändå att
              det kommer att bli verklighet så småningom, för jag tror att det
              behövs.
            </seg>
          </u>
          <note n="2c98a267">
            Överläggningen var härmed avslutad.
          </note>
          <note n="ecdd9486">
            15 § Rättvisare regler vid förtidsbetalning av bostadslån
          </note>
          <note n="15ba8968">
            Förste vice talmannen konstaterade att ingen talare var anmäld.
          </note>
          <note n="5af6ac73">
            16 § En samordnad tillståndsprövning vid fastighetsbildning
          </note>
          <note n="15ba8968">
            Förste vice talmannen konstaterade att ingen talare var anmäld.
          </note>
          <note n="ed5c1098">
            17 § Fastighetsrätt
          </note>
          <note type="speaker" n="ba9834b3">
            Anf. 132 KATARINA KÖHLER (S):
          </note>
          <u who="Q4960356" xml:id="i-6cdd189a8f017f3a-7" n="3a8f98e5">
            <seg n="b595c603">
              Fru talman! Det handlar återigen om motioner från allmänna motionstiden,
              och nu handlar det om fastighetsrätt.
            </seg>
            <seg n="c452045d">
              Jag börjar som vanligt med att yrka bifall till en reservation,
              den här gången reservation 3. Den handlar om vår motion där vi
              föreslår att man utreder frågan om en ny förköpslag.
            </seg>
            <seg n="1da2c8c4">
              Fru talman! En aktiv kommunal markpolitik är grundläggande för
              att få till stånd ett ökat bostadsbyggande och en hållbar bebyggelseutveckling.
            </seg>
            <seg n="93215db8">
              Kommunerna har ett bostadsförsörjningsansvar, och för att kunna
              leva upp till det är en aktiv markpolitik en förutsättning och
              av största betydelse.
            </seg>
            <seg n="c8a85517">
              Alla kommuner har inte mark att tillgå eller har dålig tillgång
              till mark.
            </seg>
            <seg n="977d54dc">
              Denna regering upphävde förköpslagen i april 2010 med argument
              om att lagen hade spelat ut sin roll som ett verktyg för kommunerna
              att få tillgång till mer mark.
            </seg>
            <seg n="4c54a12c">
              Socialdemokraterna, Vänstern och Miljöpartiet var emot borttagandet
              av lagen, och vi i de tre partierna reserverade oss emot beslutet.
              Vi menade då, och vi menar nu, att det var ett misstag av regeringen.
              Det ser vi allt tydligare i dag. Allt fler talar om att man borde
              införa en ny förköpslag.
            </seg>
            <seg n="84d025cb">
              Det är många kommuner som har dålig tillgång till mark för att
              kunna klara av bostadsbyggande i nya områden. Finns det inte mark
              att bygga på riskerar den stora bostadsbristen att bita sig fast,
              och det blir allt svårare ju längre tiden går.
            </seg>
            <seg n="e49b8605">
              Förköpslagen gav kommunerna förköpsrätt vid försäljning av vissa
              typer av fastigheter. Syftet var främst att stärka kommunernas
              möjligheter att förvärva mark för nyexploatering eller för mer
              genomgripande omvandling av äldre bebyggelseområden.
            </seg>
            <seg n="de6372d5">
              Nu när bostadsbyggandet i Sverige ligger på så låga nivåer har
              många kommuner begränsade möjligheter att styra och stimulera
              bostadsbyggande på grund av otillräcklig marktillgång.
            </seg>
            <seg n="e973c64b">
              Boverket förordade i diskussionen om förköpslagens vara eller
              inte vara att lagen borde förenklas och att tillämpningsområdena
              skulle begränsas. Om jag minns rätt var det fyra eller fem olika
              kriterier i den gamla lagen för vad kommunernas förköpsrätt skulle
              innebära.
            </seg>
            <seg n="4d75ab00">
              Detta förslag stöddes av flera remissinstanser, men utskottet
              och riksdagen valde i stället att ta bort lagen helt och hållet.
            </seg>
            <seg n="2e58dc5c">
              Vi socialdemokrater vill låta utreda frågan om hur en ny förköpslag
              skulle kunna se ut och på vilket sätt den skulle kunna vara ett
              effektivt verktyg för kommunernas markpolitik.
            </seg>
            <seg n="88219b28">
              Fru talman! Jag vill också beröra motionerna som tar upp frågan
              om skymmande och skrymmande vegetation. Detta är ett problem som
              är stort för många runt om i vårt land, för kringboende, grannar
              och andra som vistas i ett område.
            </seg>
            <seg n="42c5d616">
              Lagstiftningen är otydlig och svårtolkad när det gäller möjligheter
              att ingripa mot vegetation på en grannes mark. Det kan handla
              om att vegetationen skymmer solen eller utsikten. Ibland innebär
              det också säkerhetsrisker med alltför höga träd i närområdet.
            </seg>
            <seg n="5d738685">
              Vi menar att lagstiftningen behöver ses över och förtydligas.
              Överväganden bör avse de motstående intressen som grannar kan
              ha, men de borde också omfatta intressen som finns ur en allmän
              synpunkt gällande miljö- och naturvärden.
            </seg>
            <seg n="11071054">
              Därför tycker vi att det är lämpligt att genomföra en översyn
              som tar ett brett och heltäckande grepp på dessa frågor.
            </seg>
            <seg n="e7efc8aa">
              Vi tycker också att den ska gälla frågor som rör människors säkerhet
              eller skada på annans egendom.
            </seg>
            <seg n="da0910ef">
              Översynen bör också omfatta frågor om möjligheter finns att via
              detaljplaner eller områdesbestämmelser reglera vegetationen både
              i befintliga och i nybyggda områden. Detta har vi skrivit ett
              särskilt yttrande om.
            </seg>
            <seg n="7cd52143">
              Vi har också skrivit ett särskilt yttrande om fideikommiss. Vi
              socialdemokrater menar att det inte hör hemma i ett modernt samhälle.
              Fideikommiss innebär att viss egendom ska övergå till den avlidnes
              närmaste manliga släkting. Att kvinnor utesluts från arv liksom
              att yngre syskon i en barnaskara utesluts från arv är en kvarleva
              från det gamla feodalsamhället. Det passar naturligtvis inte in
              i Sverige 2014.
            </seg>
            <seg n="58a5c0fb">
              Jag tar upp detta därför att vi på många områden strävar mot
              jämställdhet och jämlikhet på alla plan. När det gäller just fideikommiss
              är det komplicerat. Vi har en lagstiftning från 1963 där huvudregeln
              är att avveckling ska ske av hela detta system. När den nuvarande
              fideikommissarien avlider ska fideikommisset upphöra. Men det
              innebär att det kommer att ta tid innan systemet är avvecklat.
            </seg>
            <seg n="0c5daa4b">
              Vi socialdemokrater har accepterat den ordning som är lagstadgad
              för avvecklingen. Men vi tycker att vi måste vara särskilt uppmärksamma
              på tillämpningen av avvecklingslagen.
            </seg>
            <seg n="057ddf79">
              Vi tycker att man ska vara oerhört restriktiv med förordnanden
              som går utanför vad som sägs i avvecklingslagen. Vi utesluter
              inte att det genom lagstiftning kan finnas skäl att skärpa regelverket
              om det inte fungerar på sikt. Det finns en lag om att fideikommiss
              ska avvecklas, men det tar mycket lång tid. Vi måste vara mycket
              noggranna med att detta avvecklas i den takt som vi har sagt.
            </seg>
          </u>
          <note type="speaker" n="86416fce">
            Anf. 133 JAN LINDHOLM (MP):
          </note>
          <u who="Q5956750" xml:id="i-b2473b9202cf96c9-4" n="4e1b3b02">
            <seg n="0b24fb8c">
              Fru talman! I civilutskottets betänkande 18 om fastighetsrätt
              behandlas ett stort antal frågor som är av stor betydelse för
              många medborgare.
            </seg>
            <seg n="a7fdc5cd">
              Några kanske tänker att fastighetsrätt är en fråga bara för dem
              som bor i en egen villa. Förmodligen gäller de flesta frågor som
              tas upp i betänkandet i huvudsak de som äger en fastighet där
              de bor.
            </seg>
            <seg n="3b85fe53">
              Men vi ska inte glömma att många av dem som bor i en hyresrätt
              även kan vara ägare av en fastighet för fritidsändamål eller för
              näringsverksamhet.
            </seg>
            <seg n="30f2d6a3">
              Begreppet trottoarbönder åsyftar stadsbor som äger skogs- och
              jordbruksfastigheter, ofta utan något annat syfte än att äga dem,
              men kanske för att gynna biologisk mångfald. Men i den gruppen
              ingår även de som brukar sin mark på ett mycket extensivt sätt,
              alltså utan större ambitioner.
            </seg>
            <seg n="fa43df35">
              Slutligen kan man också hävda att alla medborgare i samhället
              på något sätt berörs av fastighetsrätten på grund av att det allmänna
              äger fastigheter som ska hanteras i demokratisk ordning, men också
              för att alla faktiskt berörs av hur fastighetsrätten tillämpas.
              Vi lever alla i det samhälle som till största delen består av
              en mängd privata fastigheter.
            </seg>
            <seg n="cdd2f4e7">
              I betänkandet behandlas 23 olika motionsförslag från allmänna
              motionstiden 2013. Flera av förslagen har upprepats ett stort
              antal gånger eftersom vi som skriver motioner tror att detta tjat
              ska fungera ungefär som droppen som urholkar stenen.
            </seg>
            <seg n="085b727f">
              Flera av de fastighetsrättsliga frågor som tas upp i betänkandet
              handlar om lagrum där medborgare uppfattar att det finns stora
              brister som gör att det är svårt att lösa konflikter på ett rimligt
              sätt.
            </seg>
            <seg n="5802f99d">
              Fastighetsrätt handlar nämligen bland annat om hur man löser
              konflikter mellan enskilda och mellan enskilda och det allmänna.
            </seg>
            <seg n="72f4b832">
              Fastighetsrätten är också en verktygslåda för att ge rättssäkerhet
              för fastighetsägare. Men den är också en verktygslåda för samhällsutveckling.
            </seg>
            <seg n="7b857d67">
              Fru talman! Jag avser att beröra bara 2 av de 14 områden som
              behandlas i betänkandet. Jag börjar med att yrka bifall till reservation
              3.
            </seg>
            <seg n="0a0d9cc4">
              Enligt vår svenska grundlag, liksom enligt flera internationella
              konventioner som Sverige har undertecknat, har vi åtagit oss att
              som nation sörja för att alla medborgare har rätt till en bostad.
            </seg>
            <seg n="34fe5acd">
              Ansvaret för att genomföra detta har emellertid riksdagen genom
              lagen om bostadsförsörjningsansvar lagt på landets kommuner. Det
              är alltså kommunerna som ska se till att det byggs tillräckligt
              med bostäder.
            </seg>
            <seg n="58bd575f">
              För att kunna leva upp till det ansvaret behöver kommunerna en
              del praktiska verktyg. Alliansregeringen har dock under sina snart
              åtta år vid makten medverkat till att ta ifrån kommunerna två
              av de verktyg de tidigare hade tillgång till.
            </seg>
            <seg n="75c5d962">
              Det första är att man genom allbolagen har gjort det nästan omöjligt
              för kommunerna att använda sina kommunala fastighetsbolag för
              att bygga företagsekonomiskt sett tämligen ointressanta bostäder
              för svaga grupper. Numera måste kommunala fastighetsbolag nämligen
              bygga med samma lönsamhetskrav som privata bolag. Där förlorar
              man alltså ett viktigt verktyg.
            </seg>
            <seg n="31e5c876">
              Det andra verktyget Alliansen tagit ifrån kommunerna är förköpslagen.
              Lagen avskaffades med argument som till viss del var begripliga,
              men man glömde helt och hållet bort lagens övriga funktioner.
              Den regering vi har gör tyvärr ofta på det sättet: När man ser
              ett problem ändrar man på en lag för att lösa det – utan att först
              undersöka vilka andra områden som kommer att beröras av förändringen
              och vilka konsekvenser det får. Det är sorgligt, tycker jag. Man
              har alldeles för bråttom.
            </seg>
            <seg n="e1c2f862">
              I just detta fall ansåg man att det fanns andra metoder för att
              förhindra oseriösa fastighetsförvaltare att göra livet surt för
              sina hyresgäster, och det var säkert rätt. Jag kan inte avgöra
              om problematiken med oseriösa fastighetsförvaltare har blivit
              vanligare eller mindre vanlig sedan förköpslagen avskaffades –
              jag har inga siffror på det – men det jag tydligt kan se är att
              det har blivit mycket svårare för kommunerna att ta sitt långsiktiga
              ansvar för bostadsförsörjningen.
            </seg>
            <seg n="3c520a0c">
              Vi i oppositionen motsatte oss att kommunerna fråntogs ett viktigt
              verktyg för att kunna påverka bostadsbyggandet. Syftet med lagen
              var nämligen också att kommunen när en viss fastighet bytte ägare
              skulle ha rätt att gå in som köpare på samma villkor som en köpare
              i en affär mellan två privata parter, för att på det viset bättre
              kunna skapa förutsättningar för bebyggelseutveckling.
            </seg>
            <seg n="062d08b4">
              Det handlade om att kunna bedriva just den typen av aktiv markpolitik
              som även ni från Alliansen ofta efterfrågar, som att kunna omvandla
              äldre industriområden till nya attraktiva stadsdelar eller skapa
              stråk för ökad attraktivitet så att det ska bli intressantare
              att exploatera – till exempel genom att förbättra möjligheterna
              till kollektivtrafik.
            </seg>
            <seg n="9f6046e8">
              Vi står inför ett stort antal utmaningar. Det handlar om frågor
              som egentligen borde vara de viktigaste i valrörelsen, och jag
              syftar då på två – dels hur vi klarar utmaningarna från klimatförändringarna,
              dels hur vi löser bostadskrisen. Jag tycker att det borde vara
              valets två stora frågor. I båda frågorna är en långsiktig kommunal
              markpolitik helt avgörande.
            </seg>
            <seg n="92cfcb78">
              Om det är så att regeringen menar allvar med att man vill försöka
              lösa bostadskrisen borde en av många åtgärder vara att gå oppositionen
              till mötes och starta en utredning om hur en ny, modern förköpslag
              skulle kunna återge kommunerna ett verktyg för att utveckla den
              nödvändiga markförsörjningen för bostadsbyggandet. Det ensamt
              skulle självklart inte lösa bostadskrisen, men det är en av ett
              antal viktiga komponenter. Jag tror att det finns mycket att göra
              också på skattepolitikens sida, men det hör inte hit.
            </seg>
            <seg n="14ad2fa5">
              Fru talman! Ett av de mest påtagliga konfliktområden jag stötte
              på i mitt tidigare liv som kommunalpolitiker var frågan om skymmande
              vegetation. Den som köper en friliggande bostad för åretruntboende
              eller en stuga för sommarvistelse har ofta svårt att bedöma vad
              som med åren kommer att ske i det omkringliggande landskapet.
              Det gäller oavsett om det är offentlig mark runt omkring eller
              om det är grannar som bor eller har sina sommarstugor där.
            </seg>
            <seg n="39f4e072">
              En solig uteplats kan med åren bli skuggad av grannens allt högre
              träd, en utsikt kan försvinna när grannen planterar en häck och
              en vindskyddad sida på huset kanske plötsligt blir vindpinad när
              kommunen av någon anledning tar bort ett skogsparti. Till dessa
              exempel kan man i dag lägga problemet med skugga över solfångare
              och solceller – från början kanske dessa gav bra utbyte och många
              soltimmar, men på grund av grannarnas vurm för stora träd ger
              de inte längre lika många soltimmar.
            </seg>
            <seg n="e51166b8">
              Jag har sett många exempel där hatet mellan grannar som inte
              kommer överens om exempelvis höga träd kan gå så långt att de
              börjar sprida lögner om varandra bland andra grannar, och till
              och med rent fysiskt hämnas på varandra. Det finns exempel på
              människor som handgripligen gått in på sin grannes tomt och fällt
              ett träd de hatar.
            </seg>
            <seg n="791256b6">
              Långt innan konflikten har eskalerat till den nivån är det dock
              ganska vanligt att båda parterna kontaktar kommunen. De vill få
              hjälp att förmå grannen att göra det de tycker är självklart,
              det vill säga göra som den sökande vill. Ibland slutar sådana
              tvister i domstol, även om det inte är så vanligt.
            </seg>
            <seg n="afcf06c3">
              Att båda parter i en sådan konflikt anser att de har rätten på
              sin sida beror på otydlig lagstiftning och på att kommuner och
              länsstyrelser därför tolkar lagen olika – man kan ha en släkting
              i en annan kommun som i en liknande konflikt har fått stöd av
              kommunen, men man får det inte i sin egen. Det gäller faktiskt
              även vid konflikter som uppstår mellan enskilda och till exempel
              kommunen.
            </seg>
            <seg n="222cf4b6">
              Jag utgår från att alla i utskottet genom åren har kontaktats
              av ett antal personer som har beskrivit den här typen av problem,
              såväl för egen del som när det gäller sådant de har sett i sin
              omgivning – de kan ha kommit i kontakt med det via grannar och
              så. Den här typen av konflikt kan när det gäller en tvist mellan
              två privatpersoner skapa stor olust, som kan breda ut sig och
              skapa missnöje i ett helt villaområde och förstöra klimatet där.
            </seg>
            <seg n="9b184a0e">
              När det gäller en konflikt mellan en enskild och det allmänna
              kan effekten emellertid bli precis det omvända; då kan det vara
              någonting som enar de boende, skapar en stor samhörighetskänsla
              och skapar sociala mervärden i området. Det är väl inte så kul
              för oss politiker om det uppstår på sådana grunder, men ändå.
              Det kan bli så.
            </seg>
            <seg n="b1ed0123">
              Problemet är inte exklusivt för Sverige utan finns nog i alla
              välordnade samhällen med genomtänkta lagar och regler som är svårtolkade.
              Flera av de medborgare som har vänt sig till mig i frågan har
              studerat lagstiftningen i andra länder och hävdar att vi har en
              hel del att lära av dem. Jag har från olika håll fått exempel
              på att Holland, England och Irland är länder som har mycket tydligare
              lagstiftning och där konflikterna inte blir lika många. Jag kan
              inte påstå att det är så – jag kan för lite om de andra ländernas
              lagstiftning för att säga något om det.
            </seg>
            <seg n="54b8db3f">
              Jag tycker dock att det är lite konstigt att detta ändå är något
              jag har känt till som ett aktivt och knepigt problem sedan jag
              började som kommunalpolitiker i slutet av 1980-talet. Det är alltså
              ingen ny fråga. Jag vet även att en del att en del så kallade
              lobbyorganisationer lyfter upp det här med jämna mellanrum. Till
              exempel lyfter Villaägarnas riksförbund fram det som en fråga
              de skulle vilja se lösningar på.
            </seg>
            <seg n="3a18233a">
              Då tycker jag att det är lite konstigt att det, vad jag vet,
              inte finns något pågående arbete för att hitta lösningar i frågan
              eller försöka förändra regelverken. Jag vet att man på länsstyrelser
              och så tvärtom är ganska obenägen att ta i det – det är som att
              det inte finns någon samhällsrepresentant som vill försöka underlätta
              de här problemen mellan medborgarna.
            </seg>
          </u>
          <note type="speaker" n="a23032e2">
            Anf. 134 MARKUS WIECHEL (SD):
          </note>
          <u who="Q6240455" xml:id="i-adb249d4ba45d3bc-3" n="ac78520e">
            <seg n="e2900365">
              Fru talman! Det är ofta man får höra om driftiga personer som
              tröttnar på att deras ansökan om bygglov hela tiden avslås. Ett
              stort antal av dessa avslag sker på grund av störningar från kringliggande
              fastigheter som inte går att beteckna som hälsovådliga. Även om
              den sökande godtar och är fullt medveten om eventuella störningar
              kan bygglovet avslås, vilket är djupt problematiskt.
            </seg>
            <seg n="8cbd8530">
              Om kommunen skulle bevilja bygglov riskerar den att det ställs
              krav på åtgärder mot de aktuella störningarna i ett senare skede.
              Även vid ett ägarbyte där bygglov redan har beviljats kan det
              uppstå problem, trots att fastigheten har utsatts för en icke
              hälsovådlig störning som den ursprungliga ägaren har godtagit.
              Den som ansöker om bygglov för ett bostadshus, liksom personer
              som förvärvar en befintlig bostad, bör ha ett eget ansvar för
              deklarerade och uppenbara störningar som den aktuella bostaden
              är exponerad för. Det är för mig orimligt att man i efterhand
              kan ställa krav på åtgärder mot sådana störningar.
            </seg>
            <seg n="14e63435">
              Fru talman! Regelsystemet måste ändras så att uppenbara icke
              hälsovådliga störningar som en fastighet utsätts för ska kunna
              tillåtas i framtiden. En sådan möjlighet bör rimligtvis ligga
              på den bygglovssökandes ansvar snarare än någon annans. Genom
              att föra in en eventuell störningsbelastning i ett belastningsavtal
              som följer fastigheten kan detta avtal gälla alla framtida köpare
              av fastigheten. En person som förvärvar en fastighet ska aldrig
              i efterhand ha möjlighet att ställa krav på åtgärder mot sådana
              störningar eller verksamheter som fanns vid förvärvet och som
              omfattas av belastningsavtalet.
            </seg>
            <seg n="86e08de0">
              Fru talman! Ett annat ärende i detta betänkande är för mig mycket
              viktigt. Jag har haft förmånen och möjligheten att känna en person
              med god insyn i hur framför allt seniorer har drabbats då de varit
              i behov av att arrendera någon annans mark för att komma åt en
              egen fastighet. Många av arrendena har upplåtits för en lång tid
              sedan och inte sällan i områden med en stark prisutveckling på
              fastigheter. Privata markägare har i sådana fall fått möjlighet
              att begära betydligt högre arrendeavgifter än tidigare, vilket
              kan innebära en chockhöjd avgift för arrendatorn, som dessutom
              riskerar att förlora arrenderätten om avgiften inte betalas i
              tid.
            </seg>
            <seg n="42e21556">
              Vem som helst kan förstå att detta kan slå hårt mot många personer.
              En hög prisutveckling i ett område kan innebära att en arrendator
              som har ägt sin bostad under mycket lång tid till slut tvingas
              sälja denna på grund av de chockhöjda arrendeavgifterna.
            </seg>
            <seg n="f2bd5672">
              Även om prisutvecklingen i ett område inte kan betecknas som
              hög förekommer det att arrendatorerna får chockhöjda arrendeavgifter
              efter en förnyelse av arrendet. Avgifter som ibland är tre, fyra
              eller fem gånger så höga som tidigare kan bli verklighet. Detta
              kan inte anses vara rimligt.
            </seg>
            <seg n="88457ad7">
              Det kan hända att arrendatorn har ärvt bostaden eller köpt den
              för många år sedan. Särskilt om arrendatorn är pensionerad finns
              det en stor risk att hans eller hennes ekonomi helt enkelt inte
              klarar av en chockhöjd avgift. Detta borde regeringen titta vidare
              på.
            </seg>
            <seg n="8aaca026">
              Fru talman! Jag vill med detta sagt yrka bifall till reservationerna
              1 och 2. Även om jag dessutom står bakom reservation 4 yrkar jag
              för tids vinnande inte bifall till den.
            </seg>
          </u>
          <note type="speaker" n="63f00961">
            Anf. 135 AMINEH KAKABAVEH (V):
          </note>
          <u who="Q3675519" xml:id="i-7dbd07b380390fec-5" n="3d1c0959">
            <seg n="6e6d6fbb">
              Fru talman! Det har sagts en hel del av mina vänner från både
              Socialdemokraterna och Miljöpartiet om förköpslagen, som vi har
              en gemensam reservation om, och jag vill yrka bifall till reservation
              3.
            </seg>
            <seg n="14d2bb91">
              Vi i Vänsterpartiet har länge hävdat att markpolitiken är ett
              viktigt verktyg för att kommunerna ska kunna klara bostadsförsörjningen.
              Därför har vi i tidigare motioner och reservationer sagt att marken
              inte ska säljas utan att det ska vara tomträtt. Det är jätteviktigt.
            </seg>
            <seg n="2bd84205">
              Vi kan se att i olika kommuner i Helsingforss län finns ingen
              mark kvar. Byggherrarna har köpt marken, till exempel i Täby och
              många andra kommuner. Eftersom det inte finns någon mark kvar
              bygger man inga hyresrätter. Kommunerna har inte något inflytande
              över marken, utan det är andra som bygger de bostäder som de vill.
              Därför finns det många anledningar att faktiskt ta vara på marken.
            </seg>
            <seg n="af4968c6">
              Förköpslagen hade en väldigt viktig roll i det här fallet. Det
              är därför beklagligt att regeringen inte lyssnade på Vänsterpartiet,
              Socialdemokraterna och Miljöpartiet i utskottet och inte heller
              på Boverket och alla remissvar som tyckte att delar av förköpslagen
              skulle revideras och inte upphävas helt. Men regeringen lyssnade
              varken på Boverket eller på remissvaren utan tog bort denna lag.
              Nu ser vi hur svårt det är för många kommuner i landet där det
              finns ett stort behov av bostadsbyggande. Har man ingen mark är
              det svårt att klara bostadsförsörjningen.
            </seg>
            <seg n="d5676569">
              Med anledning av detta vill jag hävda att det var ett misstag.
              Jag hoppas att regeringen, som håller på att utreda tusentals
              andra frågor, också ska utreda denna fråga för att se hur markpolitiken
              kontra byggandet och bostadsförsörjningen hänger ihop och att
              man ska man lyssna på de tidigare remissvaren, Boverket och oppositionen.
            </seg>
            <seg n="81b7c3e7">
              Jag vill också säga några ord om fideikommiss. Vänsterpartiet
              är inte med på något särskilt yttrande eller någon reservation,
              för vi vill inte bara ändra lite grann i lagen, utan vi vill få
              bukt med hela det feodala systemet som handlar om överordning
              och underordning. Det gäller särskilt kvinnors rättigheter att
              äga. Därför kommer vi att skriva en särskild motion om detta.
              Vi vill inte bara ändra utan helt enkelt ta bort fideikommiss.
              Det är en förlegad feodal samhällsstruktur som inte hör hemma
              i ett modernt och i alla fall delvis jämställt samhälle som Sverige.
              Vi stöder Socialdemokraternas särskilda yttrande, men vi vill
              gå mycket längre än så.
            </seg>
            <seg n="99c231fe">
              Fideikommiss har spelat ut sin roll och ska inte finnas kvar
              i vårt samhälle. Det tillhör det feodala.
            </seg>
          </u>
          <note type="speaker" n="2238a98c">
            Anf. 136 EVA BENGTSON SKOGSBERG (M):
          </note>
          <note n="bc665506">
            Fru talman! I detta motionsbetänkande med 14 underrubriker gällande
            olika fastighetsrättsliga frågor finns fyra reservationer. Jag
            yrkar avslag på samtliga reservationer och bifall till utskottets
            förslag till beslut.
          </note>
          <u who="Q4938111" xml:id="i-e07dbbfb8e126a07-0" n="2fbb6bf7">
            <seg n="54723905">
              Utskottet anser att motionsställarnas förslag till åtgärder i
              de flesta fall ingår i de utredningar som nu pågår eller att regeringsarbete
              pågår i just dessa frågor. Det gäller såväl störningsservitut
              som regleringen av arrendeavgifter liksom expropriationsersättning
              och hur gatukostnadsreglerna bör vara utformade.
            </seg>
            <seg n="75bf7f78">
              När det gäller störningsservitutet hänvisar utskottet i betänkandet
              till Bullersamordningsutredningens betänkande som bereds i Regeringskansliet.
              Så stod det när vi justerade detta betänkande för 14 dagar sedan,
              men i dag fick vi ledamöter regeringens proposition i våra postfack,
              Samordnad prövning av buller enligt miljöbalken och plan- och
              bygglagen , så denna fråga kommer säkert att debatteras snart
              igen i denna kammare.
            </seg>
            <seg n="7116ae35">
              I en motion vill motionärerna, som vi har hört av flera talare
              här, återinföra förköpslagen, det vill säga kommunernas förköpsrätt
              vid försäljning av fast egendom. Då denna lag relativt nyligen
              tagits bort, närmare bestämt våren 2010, anser utskottet att det
              inte finns anledning att återinföra densamma utan står fast vid
              den ståndpunkt vi hade då lagen upphävdes. Då var skälen bland
              annat att endast ett litet antal fastigheter förköptes varje år.
              Det uppstod betydande administrativa kostnader för att pröva frågor
              med anledning av förköpslagen. Det innebar en försämring för andra
              köpare, eftersom överlåtelserna fördröjdes och olägenheter och
              kostnader för fastighetsmarknadens parter uppstod till följd av
              detta. Det kanske kan behövas om några år, men än så länge tycker
              vi att det har gått för kort tid för att göra en utvärdering.
            </seg>
            <seg n="32b8f13a">
              Fru talman! Skymmande vegetation är väl den fråga i detta betänkande
              som intresserar allmänheten allra mest. Många tvister uppstår
              mellan grannar när höga träd skymmer solen eller utsikten och
              löv och grenar faller ned på fel sida. I jordabalken 3 kap. 1
              § står det att den som nyttjar sin eller någon annans fasta egendom
              ska ta skälig hänsyn till omgivningen. Byggnadsnämnden har möjlighet
              att ingripa om olägenheterna kan anses betydande.
            </seg>
            <seg n="b6c148df">
              Jag håller med om att det finns brister eftersom dessa formuleringar
              kan tolkas på olika sätt. Det finns inte många rättsfall att luta
              sig mot, och olika kommuner och länsstyrelser gör egna bedömningar.
            </seg>
            <seg n="7a271415">
              Det finns önskemål om att få mer precisa beskrivningar i lagen
              om vad som ska vara tillåtet med exempel från andra länder. Samtidigt
              vill du som markägare planera din trädgård enligt dina egna önskemål.
              När växtlighet utgör ett hinder för trafiksäkerheten kan länsstyrelsen
              besluta att träd och buskar ska avlägsnas. Mellan grannar är det
              naturligtvis bäst för alla parter om man genom en dialog kan komma
              överens, men tyvärr vet vi att så inte alltid är fallet.
            </seg>
            <seg n="3c284fb8">
              Det är inte så enkelt att alla alltid gillar solen. Varma dagar
              kan det vara skönt med lite trädskugga. Det kan vara så att man
              är oense även inom familjen. Det varierar. Alla gillar heller
              inte att alltid ha utsikt över havet. Blåsiga dagar kan det vara
              skönt med höga häckar som ger vindskydd.
            </seg>
            <seg n="6b3d0f58">
              Även Villaägarnas Riksförbund önskar en tydligare lagstiftning
              om vad som gäller beträffande växtlighet på villatomter, som de
              tycker nästan helt saknar reglering. Skrivelsen från Villaägarna
              bereds inom Regeringskansliet, och utskottet anser att vi ska
              avvakta resultatet.
            </seg>
            <seg n="b7193a50">
              Avslutningsvis vill jag bara påpeka att fideikommiss är under
              avveckling. Även om det tar tid saknas det skäl att frångå den
              befintliga ordningen som tillkom för 50 år sedan. Snart är väl
              alla som har ärvt fideikommiss utdöda. Det tar tid. Jag kan hålla
              med de föregående talarna om att det är omodernt och ojämställt
              att bara den äldsta manliga släktingen ska få ärva.
            </seg>
            <seg n="734023af">
              Friköp av historiska arrenden har minskat kraftigt, till en del
              beroende på att arrendatorer har fått friköpa sina arrendeställen.
              Som framgår av betänkandet pågår ett arbete i frågan om regleringen
              av jordbruksarrende.
            </seg>
          </u>
          <note type="speaker" n="1c2399f1">
            Anf. 137 KATARINA KÖHLER (S) replik:
          </note>
          <u who="Q4960356" xml:id="i-6cdd189a8f017f3a-8" n="3a8f98e5">
            <seg n="650368cb">
              Fru talman! I fråga om vår motion om att utreda en ny förköpslag
              uppfattar jag att Eva Bengtson Skogsberg säger att lagen nyss
              togs bort och att ni därför inte finner någon anledning att återinföra
              den. Det rimmar illa med vad ni gör alla andra dagar i plan- och
              byggfrågor. Ni talar ofta om för oss andra att ni minsann har
              tillsatt 65 utredningar för en lagstiftning som är yngre. Den
              nya plan- och bygglagen är inte ens tre år.
            </seg>
            <seg n="90500e07">
              Därför förstår jag inte riktigt varför just tiden skulle vara
              ett skäl till att inte tillsätta en utredning. Du nämner också
              lite administrativa kostnader och tid. Men vid en jämförelse av
              alternativet, när det inte finns en förköpslag, finns bara expropriation.
              Den lagstiftningens regler gör att det tar betydligt längre tid
              att få tag på den åtråvärda marken.
            </seg>
            <seg n="0a0e3018">
              Jag skulle vilja ha en ytterligare förklaring. För mig räcker
              inte argumenten för varför man inte kan tillsätta en utredning
              om en ny förköpslag.
            </seg>
          </u>
          <note type="speaker" n="1f680eb7">
            Anf. 138 EVA BENGTSON SKOGSBERG (M) replik:
          </note>
          <u who="Q4938111" xml:id="i-2529b3a52b59fe41-0" n="2fbb6bf7">
            <seg n="307352e0">
              Fru talman! Jag vill börja med att påpeka att det finns många
              utredningar på gång. Det ska finnas människor som kan göra dessa
              utredningar. Regeringskansliet kan inte svälla hur mycket som
              helst. Då blir det KU-anmälningar från oppositionen. Det är en
              prioriteringsfråga.
            </seg>
            <seg n="c02b9031">
              För att få i gång byggandet har plan- och bygglagen varit en
              hetare fråga än förköpslagen. Där går det att ha längre tid.
            </seg>
            <seg n="d8e25fb4">
              Jag vet inte om det är ett så stort bekymmer som ni påstår i
              kommunerna, det vill säga att det skulle vara just förköpslagen
              som gör att det inte går att få tag på mark. Jag har inga siffror
              på att det skulle vara skälet.
            </seg>
          </u>
          <note type="speaker" n="934db762">
            Anf. 139 KATARINA KÖHLER (S) replik:
          </note>
          <u who="Q4960356" xml:id="i-6cdd189a8f017f3a-9" n="3a8f98e5">
            <seg n="b2e9598a">
              Fru talman! Jag säger inte heller att det skulle vara det enda
              skälet, men allt fler kommuner anger att de har problem att utöva
              en aktiv markpolitik därför att svårigheterna finns.
            </seg>
            <seg n="cfc72d02">
              Vi kan säkert tvista om detta, men det är inte så viktigt. Om
              det går att göra 65 utredningar går det att göra 66 utredningar.
              Det är ett dåligt argument.
            </seg>
            <seg n="8dfba3ce">
              Jag undrar om det inte i stället handlar om en ideologisk hållning
              snarare än praktiska och ekonomiska frågor.
            </seg>
          </u>
          <note type="speaker" n="fee1207e">
            Anf. 140 EVA BENGTSON SKOGSBERG (M) replik:
          </note>
          <u who="Q4938111" xml:id="i-2529b3a52b59fe41-1" n="2fbb6bf7">
            <seg n="2595c0d5">
              Fru talman! Även om det är fråga om en ideologisk hållning går
              det ändå att göra en utvärdering för att se om det ni påstår stämmer,
              nämligen att det skulle vara en nackdel för kommunerna att de
              inte kan få fram mark. Men jag tror inte att så är fallet.
            </seg>
            <seg n="5cd56428">
              Vi två kommer från lite mer glesbygd. Hemma i min kommun finns
              många byggklara tomter, och där är inte marken problemet.
            </seg>
          </u>
          <note type="speaker" n="1d988944">
            Anf. 141 NINA LUNDSTRÖM (FP):
          </note>
          <u who="Q4356431" xml:id="i-97df656f5e849b28-0" n="7769aaa0">
            <seg n="8338c0b1">
              Fru talman! Jag vill börja med att yrka bifall till förslaget
              i betänkandet och avslag på reservationerna. Precis som tidigare
              talare har varit inne på behandlar vi motionsförslag som har väckts
              under den allmänna motionstiden 2013, och nu hanterar vi frågor
              om fastighetsrätt. Jag kommer att beröra främst förköpslagen och
              frågan om skymmande vegetation.
            </seg>
            <seg n="870f59df">
              Fru talman! Jag vill inledningsvis börja med att ställa den retoriska
              frågan: Vad är aktiv markpolitik? I den här debatten kan man få
              för sig att förköpslagen är detsamma som aktiv markpolitik, men
              den uppfattningen delar inte jag. Den aktiva markpolitiken handlar
              om att se till att det finns mark att bebygga, att det finns kommuner
              som säljer mark. Det finns också statliga aktörer och många andra
              som säljer mark. Lagen är inte det enda verktyget när vi diskuterar
              markpolitik.
            </seg>
            <seg n="77ea2934">
              Jag vill också påminna om att en av propositionerna som har lagts
              fram hanterar också frågor som handlar om att det ska vara en
              större transparens omkring markpolitiken från kommunernas sida,
              det vill säga att de ska meddela hur de hanterar sina markfrågor
              – vilket är viktigt.
            </seg>
            <seg n="629e059c">
              Jag vill också påminna om att förköpslagen, som upphävdes vid
              utgången av april 2010, hade en rad restriktioner. Det fanns också
              synpunkter från kommunerna om att det fanns ytrestriktioner och
              om det var statlig mark som avsågs. Bilden var inte helt entydig
              om att förköpslagen fungerade. Det fanns också kritik mot att
              lagen var dyr att hantera. Om jag inte missminner mig fanns en
              undersökning från Skåne under åren 2000–2006. Av de 32 500 ärenden
              som berörde förköp var det bara 14 som faktiskt resulterade i
              att man nyttjade förköpsrätten. De administrativa kostnaderna
              var omfattande, och för de 14 förköpen blev kostnaden ungefär
              1 miljon per förköp. Den lagstiftning som en gång i tiden säkert
              nyttjades har med tidens gång blivit en lagstiftning som inte
              har nyttjats på samma sätt.
            </seg>
            <seg n="1fe8a7fa">
              Det här har gällt kommunerna i Skåne, och samma sak har gällt
              i andra kommuner i många olika regioner. Det har varit en betungande
              administrativ process.
            </seg>
            <seg n="621e1662">
              Sedan var det frågan om vilket ändamål som förköpslagen avsåg.
              Det konstaterades i samband med att lagstiftningen avskaffades
              att lagen hade fått marginell betydelse. Många påtalade de administrativa
              kostnaderna för att pröva frågor med anknytning till förköpslagen.
            </seg>
            <seg n="967693f7">
              Förköpslagen medförde att ett stort antal fastighetsöverlåtelser
              fördröjdes, och det uppkom olägenheter och kostnader för fastighetsmarknadens
              parter. Det var ytterligare ett skäl till att lagstiftningen upphörde
              att gälla.
            </seg>
            <seg n="b4c4025b">
              Därför ansågs det i samband med upphävandet att i och med att
              förköp endast nyttjades vid ett fåtal överlåtelser var regleringen
              inte motiverad. Den var inte motiverad sett till de kostnader
              och olägenheter som lagen medförde.
            </seg>
            <seg n="d55e195e">
              Förfarandet enligt den upphävda lagen var väldigt komplicerat.
              Det är väl beskrivet i betänkandet, och jag tänker inte ta upp
              talartiden med att beskriva hela processen. Det var en mycket
              lång och komplicerad process i varje kommun där frågan var aktuell.
            </seg>
            <seg n="e3a6fe1e">
              Vi i utskottsmajoriteten har landat i att det i dag inte finns
              ytterligare sakskäl för att ändra synsättet och i så fall återinföra
              förköpslagen. Den aktiva markpolitiken handlar just om de andra
              åtgärder som är nog så viktiga att framhålla. Det handlar dels
              om att det finns mark att bebygga som kommunerna har, dels om
              att det i vissa kommuner finns statlig mark. Det tredje som det
              handlar om är hur man marknadsför den mark som är tillgänglig.
            </seg>
            <seg n="766c6138">
              Jag tror att vi alla är medvetna om att markpolitik även handlar
              om att se till att många av de aktörer som finns på marknaden
              får information om att det finns mark att bebygga och att den
              är detaljplanelagd. Det är ytterligare en möjlighet att se till
              att det verkligen byggs.
            </seg>
            <seg n="92b017c1">
              Fru talman! Jag tänkte orda något även om skymmande vegetation.
              Vegetation är en fråga som engagerar många politiker på lokal
              nivå, inte minst därför att många medborgare hör av sig till dem.
              Men frågan har många gånger landat också på riksdagens bord av
              det skälet att medborgarna hör sig av till oss.
            </seg>
            <seg n="27eb3f05">
              Ibland anser man att träd och buskar ska kapas eller avlägsnas.
              Ibland handlar det om att medborgare vill skydda träd, inte minst
              när det ska byggas bostäder i gröna lungor. Så frågan handlar
              inte bara om att avlägsna vegetation; den handlar lika mycket
              om att skydda vegetation. Det gör frågan mycket mer komplicerad.
            </seg>
            <seg n="5b786d06">
              Ibland anses träd och vegetation vara viktiga för bevarandet
              av samhällets kulturhistoriska värden, vilket det finns exempel
              på. Då behöver grön struktur värnas av detta skäl, exempelvis
              när man har en bevarandeplan.
            </seg>
            <seg n="7491b8ef">
              Frågan är därmed komplicerad då det finns olika intressen beroende
              på var man bor och vilka grannar man har.
            </seg>
            <seg n="30466cdb">
              Vad säger lagen i dag? Var och en ska vid nyttjande av sin eller
              någon annans fasta egendom ta skälig hänsyn till omgivningen.
              Om en rot eller en gren tränger in på en fastighet från ett område
              intill denna och detta medför olägenhet för fastighetens ägare,
              får denne ta bort roten eller grenen. Områdets ägare ska dock
              ges tillfälle att själv utföra åtgärden, om denna kan befaras
              medföra skada av betydelse för honom eller henne.
            </seg>
            <seg n="d8e49538">
              Av plan- och bygglagen framgår att tomter ska skötas så att risken
              för olycksfall begränsas och att betydande olägenheter för omgivningen
              och för trafiken inte uppkommer. I en detaljplan får det meddelas
              bestämmelser om vegetation. Områdesbestämmelser får antas för
              begränsade områden. Då får även vegetation regleras med sådana
              bestämmelser.
            </seg>
            <seg n="52db2382">
              Som instrument ger plan- och bygglagen kommunen möjlighet att
              i detaljplaner och i områdesbestämmelser besluta om det krävs
              marklov för skogsplantering liksom för trädfällning. Förbud mot
              skogsplanteringar kan införas i en plan med hänsyn till exempelvis
              trafiksäkerheten eller för att trygga solinfall mot en lekplats.
              Genom marklovsplikten kan enstaka träd och alléer skyddas.
            </seg>
            <seg n="fd4be557">
              Det här visar att det är komplicerat att bygga samhällen. Vi
              ska komma ihåg att själva byggandet av fastigheter på granntomten
              också kan påverka solljuset och den lokala miljön runt omkring.
            </seg>
            <seg n="632a9f5a">
              Utskottet har landat i att vi ska avvakta regeringens bedömning
              om frågan behöver belysas ytterligare och utredas. När vi bygger
              täta samhällen måste nog var och en av oss tåla en del vad gäller
              den omkringliggande miljön. Det som en boende kan tycka är rimligt
              och rätt kan en annan boende tycka är helt fel. Att skapa lagstiftning
              för att lösa alla grannkonflikter är inte lätt därför att det
              som sagt finns olika intressen – de som vill bevara och de som
              vill göra någonting åt den vegetation som finns. Därmed tror vi
              att det är viktigt att man i så fall får göra en ny bedömning
              om det här inte går att åtgärda. Det bästa vore förstås om grannar
              sinsemellan kunde samtala och lösa frågorna lokalt. Lagstiftning
              är inte alltid den bästa och enklaste vägen.
            </seg>
          </u>
          <note type="speaker" n="35ee6786">
            Anf. 142 JAN LINDHOLM (MP) replik:
          </note>
          <u who="Q5956750" xml:id="i-b2473b9202cf96c9-5" n="4e1b3b02">
            <seg n="1da1e362">
              Fru talman! Nina Lundström började med att ställa en retorisk
              fråga, och då måste jag kommentera det. Naturligtvis är en aktiv
              markpolitik mycket mer än förköpslagen. Nina Lundström nämnde
              själv att det handlar om att planera, se till att det finns byggbar
              mark och att det går att sälja mark. En av förutsättningarna för
              det är att kommunen har någon mark som den har rådighet över.
              Det är det grundläggande. Där har förköpslagen faktiskt fyllt
              en funktion, även om det naturligtvis inte har varit det enda
              sättet för kommunen att i olika områden få rådighet över mark.
            </seg>
            <seg n="b6fa0d04">
              Jag har från min tid som kommunalpolitiker exempel på hur man
              just genom förköpslagen hade möjlighet att gå in när en fastighet
              skulle överlåtas och använda förköpslagen för att förhindra det.
              Jag har inte kollat upp det i dag, men det handlar om fall där,
              om vi kallar det så, grovt kriminella nätverk, organiserad brottslighet,
              vill köpa till exempel gamla industrifastigheter. Där fyllde förköpslagen
              en väldigt viktig funktion. Jag tror att just när det gäller äldre
              industriområden, som vi har på många bruksorter ute i landet,
              har förköpslagen fyllt en viktig funktion för kommunerna att få
              rådighet över områdena och kunna sätta i gång en omdaningsprocess.
            </seg>
            <seg n="db16db43">
              Jag har egentligen inte några riktigt bra frågor, men jag ville
              lite grann bemöta det när Nina Lundström på något sätt lät påskina
              att vi inte förstår att det är mycket komplicerat. Precis samma
              sak gäller skymmande vegetation. Jag är mycket medveten om att
              det är en komplicerad fråga.
            </seg>
          </u>
          <note type="speaker" n="0b30cfd9">
            Anf. 143 NINA LUNDSTRÖM (FP) replik:
          </note>
          <u who="Q4356431" xml:id="i-97df656f5e849b28-1" n="7769aaa0">
            <seg n="445e844f">
              Fru talman! Jag delar uppfattningen att verktyg verkligen behövs
              på den kommunala nivån. Många här i riksdagen har erfarenhet även
              från kommunpolitik och kan konstatera att det finns lagar som
              har ett gott syfte men som ändå inte träffar rätt därför att de
              medför konsekvenser.
            </seg>
            <seg n="3ac569e2">
              Det jag ville spegla lite grann är den undersökning som gjordes
              för ett antal år sedan i Skåne och som visade att det fanns 32
              500 överlåtelser men att man bara i 14 fall hade nyttjat lagen.
              Det visar naturligtvis att lagstiftningen har nyttjats men att
              det kanske inte är proportionerligt med de kostnader och den administration
              som varje fastighetsöverlåtelse kräver.
            </seg>
            <seg n="0753c197">
              Däremot ska jag inte på något sätt förringa den problembild som
              Jan Lindholm tar upp. Vi behöver självfallet verktyg i samhället
              för att åtgärda olika typer av problem. Men i debatten här har
              jag hört många olika argument för varför förköpslagen skulle vara
              viktig – att den skulle råda bot på problemen med sättet att hantera
              markfrågor och mycket annat. Jag tror att det finns andra verktyg
              man kan nyttja, också i de fall där det finns fastighetsägare
              som är mindre lämpade.
            </seg>
            <seg n="ede4ada2">
              Icke förty är skälen för att återinföra förköpslagen inte tillräckligt
              starka. Det kan finnas argument som att det finns nya typer av
              problem som måste åtgärdas. Men där finns andra verktyg som vi
              har att tillgå och som kanske gör det administrativt mer rimligt
              för kommunerna att hantera markfrågor. Den här lagstiftningen
              var väldigt knepig för kommuner. Det tog tid från annat och medförde
              en hel del kostnader. Vi tyckte att det var viktigt att lyssna
              in den synpunkten.
            </seg>
          </u>
          <note type="speaker" n="ad8f8c9a">
            Anf. 144 JAN LINDHOLM (MP) replik:
          </note>
          <u who="Q5956750" xml:id="i-b2473b9202cf96c9-6" n="4e1b3b02">
            <seg n="17ac3578">
              Fru talman! Nu använde Nina Lundström den argumentationsteknik
              som ni på allianssidan väldigt ofta använder. Ni lägger ord i
              vår mun. Ni påstår saker som inte är sanna.
            </seg>
            <seg n="d12c0d57">
              Ni säger att argumenten för att återinföra förköpslagen är för
              tunna. Vi har aldrig pratat om det. Vi har aldrig föreslagit att
              man ska återinföra den gamla förköpslagen. Vi har föreslagit en
              förutsättningslös utredning för att se hur vi med en ny och modern
              förköpslag kan åstadkomma det vi vill, nämligen att ge kommunerna
              möjlighet att vara aktivare när det gäller markförvaltning, utveckling
              av mark och så vidare.
            </seg>
            <seg n="834f77a8">
              Jag tycker att det är en viktig distinktion när vi har debatter
              här i kammaren, att vi inte påstår saker om de förslag som väcks
              och som inte är det som den som har väckt förslaget egentligen
              har föreslagit. Det är ju viktigt att lyssna och läsa in sig på
              vad det är som egentligen föreslås.
            </seg>
            <seg n="f74803ae">
              Om vi nu skulle få en ny lagstiftning som skulle kunna ge kommunerna
              den här möjligheten är det inte alls nödvändigt att det behöver
              innebära omfattande byråkrati. Jag hoppas verkligen att vi skulle
              kunna hitta lagstiftning som kan införas utan stora kostnader,
              utan tidsfördröjning, utan byråkrati och sådant. Det tycker jag
              är en självklarhet.
            </seg>
            <seg n="a923acd4">
              Jag tror också att det är väldigt bra om den lagstiftningen kan
              vara förutsägbar, så att de som äger fastigheter i en kommun i
              områden som utvecklas så att säga nedåt med avfolkning, industrinedläggelser
              och förslumning kan veta vilka möjligheter och förutsättningar
              som finns. En sådan lagstiftning skulle nog kunna bli ett verkningsfullt
              instrument för en kommun att vara mer aktiv när det gäller markpolitik.
              Det tror jag är nödvändigt om vi ska lösa bostadskrisen.
            </seg>
          </u>
          <note type="speaker" n="a3e4deaa">
            Anf. 145 NINA LUNDSTRÖM (FP) replik:
          </note>
          <u who="Q4356431" xml:id="i-97df656f5e849b28-2" n="7769aaa0">
            <seg n="2b0ada4d">
              Fru talman! När jag läste reservationen från Miljöpartiet, Socialdemokraterna
              och Vänsterpartiet noterade jag meningen: Vi delar inte denna
              uppfattning utan anser att förköpslagen i mer eller mindre reviderad
              form alltjämt skulle ha fyllt en funktion. Det tolkade jag som
              att ni syftade till att återinföra den gamla lagen med någon form
              av revidering.
            </seg>
            <seg n="c32871a4">
              Jag tycker fortfarande att sakskälen är väldigt tunna. Jag delar
              uppfattningen om att den aktiva markpolitiken är viktig i kommunernas
              planering för en förbättrad bostadsförsörjning. Vi kan nog alla
              här i kammaren ställa oss bakom den synen. Frågan är då vilken
              typ av lagstiftning som måste till.
            </seg>
            <seg n="7babdff7">
              Den linje som regeringen har stakat ut med att förtydliga markanvisningspolicyn
              och att se till att informationen om markanvisningen sprids, så
              att vi får en snabbare och enklare plan- och byggprocess, är nyckeln
              till att komma vidare.
            </seg>
            <seg n="46b4cf69">
              Jag kommer från Sveriges till ytan minsta kommun, som har mindre
              än nio kvadratkilometers yta att tillgå. Det är en av de kommuner
              där man bygger mest i hela Sverige. Med tanke på en mycket aktiv
              markpolitik har inte förköpslagen varit den stora frågan. Jag
              kommer inte ihåg något enstaka fall där det över huvud taget har
              diskuterats.
            </seg>
            <seg n="bf6182cb">
              När man ska tillsätta en utredning och ta vara på resurser måste
              man ju ha en uppfattning om vad man vill med den utredningen.
              Jag utgår ifrån att Jan Lindholm och Miljöpartiet och övriga kommer
              att fortsätta att hitta argument till varför en förköpslag ska
              finnas. Men just i det här betänkandet tycker jag inte att sakskälen
              är tillräckligt tunga.
            </seg>
          </u>
          <note type="speaker" n="a3891007">
            Anf. 146 ROLAND UTBULT (KD):
          </note>
          <note n="a809bfce">
            Fru talman! Debatten rör i dag fastighetsrättens olika områden.
            Jag yrkar bifall till civilutskottets förslag i betänkande CU18
            och avslag på reservationerna.
          </note>
          <note n="1b20f9f6">
            I det här betänkandet behandlar utskottet motionsförslag som
            väckts under den allmänna motionstiden 2013 och som gäller kommunal
            förköpsrätt, expropriation, jordförvärvslagstiftning och störningsservitut
            och andra fastighetsrättsliga frågor.
          </note>
          <u who="Q6220743" xml:id="i-9fc11426abd8c61d-2" n="6884f3ec">
            <seg n="23aa40fc">
              Genom expropriation kan en fastighet tas i anspråk för att tillgodose
              olika samhällsnyttiga ändamål. Ianspråkstagandet kan ske med äganderätt,
              nyttjanderätt eller servitutsrätt. Särskilda rättigheter kan upphävas
              eller begränsas.
            </seg>
            <seg n="a3dc975f">
              Nya lagregler har antagits som innebär höjningar av den ersättning
              som betalas vid expropriation och andra åtgärder där fastigheter
              tas i anspråk med tvång. Ändringarna avser ersättningsbestämmelserna
              i expropriationslagen och i de andra lagar som hänvisar till dessa
              bestämmelser. Lagändringarna syftar till att stärka äganderätten
              och har sin bakgrund i att de som exproprierar numera allt oftare
              utgörs av enskilda, som driver sin verksamhet i vinstsyfte.
            </seg>
            <seg n="2d8eb4b3">
              Nya ersättningsregler vid expropriation gäller sedan en relativt
              kort tid tillbaka, och Vinstfördelningsutredningens betänkande
              bereds för närvarande inom Regeringskansliet. Riksdagen bör avvakta
              ytterligare erfarenheter av hur de nya reglerna tillämpas och
              likaså avvakta beredningen av utredningsförslaget innan närmare
              överväganden görs av frågor som gäller expropriation.
            </seg>
            <seg n="54745727">
              Fru talman! En annan fråga som utskottet behandlar är den om
              skymmande vegetation. Var och en ska vid nyttjande av sin eller
              någon annans fasta egendom ta skälig hänsyn till omgivningen.
              Om en rot eller gren tränger in på en fastighet från ett område
              intill ett annat område, och detta medför olägenhet för fastighetens
              ägare, får denne ta bort roten eller grenen. Områdets ägare ska
              dock ges tillfälle att själv utföra åtgärden.
            </seg>
            <seg n="e7c4a86f">
              Av plan- och bygglagen, PBL, framgår det att tomter ska skötas
              så att risken för olycksfall begränsas och betydande olägenheter
              för omgivningen och för trafiken inte uppkommer. Bland annat får
              vegetationen inte tillåtas att växa så högt att den i oacceptabel
              grad skuggar grannens tomt. I PBL ges byggnadsnämnden möjlighet
              att ingripa vid vissa försummelser från en fastighetsägares sida.
              Bland annat kan nämnden, om fastighetsägaren låter bli att vidta
              en åtgärd och därigenom bryter mot en skyldighet enligt PBL, mot
              föreskrifter eller mot beslut som har meddelats med stöd av denna
              lag, förelägga honom eller henne att inom viss tid vidta åtgärden.
            </seg>
            <seg n="218988d0">
              I en detaljplan får det meddelas bestämmelser om vegetation.
              Som instrument ger PBL kommunen möjlighet att i en detaljplan
              och i områdesbestämmelser besluta att det krävs marklov för skogsplantering
              liksom för trädfällning. Förbud mot skogsplanteringar kan införas
              i en plan med hänsyn till exempel trafiksäkerheten eller för att
              trygga solinfall mot en lekplats eller energiproducerande anläggning.
            </seg>
            <seg n="7c543e05">
              Om träd eller buskar intill ett vägområde medför olägenheter
              för trafiksäkerheten får länsstyrelsen besluta att träden eller
              buskarna ska avlägsnas eller kvistas genom väghållningsmyndighetens
              försorg.
            </seg>
            <seg n="d59787af">
              Vidare får vegetationen inte tillåtas att växa så högt att den
              i oacceptabel grad skuggar grannens tomt. Motsvarande bestämmelse
              finns för byggnads placering och utformning. Här gäller också
              att det vid bedömningen av vad som i det enskilda fallet är att
              betrakta som en betydande olägenhet för omgivningen även måste
              beaktas områdets karaktär och förhållandena på orten. Toleransnivån
              kan alltså variera mellan olika platser.
            </seg>
            <seg n="c378e98a">
              Prövningen av om skuggning från en tujahäck eller annan vegetation
              kan anses utgöra en betydande olägenhet måste ske utifrån omständigheterna
              i det enskilda fallet. Av betydelse för prövningen är bland annat
              i vilken omfattning som skuggning sker och hur det aktuella området
              ser ut i övrigt. I den förhållandevis sparsamma praxis som finns
              på området har domstolarna varit restriktiva med att bedöma skuggning
              från olika typer av vegetation som en betydande olägenhet.
            </seg>
            <seg n="d398c1eb">
              Villaägarnas Riksförbund har i en skrivelse till regeringen framfört
              att förbundet har fått synpunkter från sina medlemmar om att det
              vore önskvärt med en tydligare lagstiftning om vad som gäller
              rörande träd och häckar på fastigheter. Förbundet påpekar bland
              annat att den otydliga lagstiftningen ibland leder till missämja
              och att det är märkligt att byggnation på fastigheter är starkt
              reglerad medan växtlighet på fastigheter nästan helt saknar reglering,
              eftersom tät växtlighet kan ge upphov till liknande barriär- och
              skuggeffekter som byggnader.
            </seg>
            <seg n="302b472a">
              Fru talman! Till sist anser utskottet att riksdagen bör avvakta
              regeringens ställningstagande till Villaägarnas Riksförbunds förslag
              om att en utredning ska tillsättas. Riksdagen bör alltså inte
              nu överväga frågan om en sådan översyn som föreslås i motionerna
              bör genomföras.
            </seg>
          </u>
          <note n="7d4c6a4f">
            I sin skrivelse föreslår Villaförbundet att regeringen tillsätter
            en utredning. Skrivelsen bereds nu inom Regeringskansliet.
          </note>
          <note n="2c98a267">
            Överläggningen var härmed avslutad.
          </note>
          <note n="c63fbac6">
            18 § Bordläggning
          </note>
          <note n="7d667edb">
            Följande dokument anmäldes och bordlades:
          </note>
          <note n="de168b75">
            19 § Anmälan om frågor för skriftliga svar
          </note>
          <note n="57fca7e6">
            Följande frågor för skriftliga svar hade framställts:
          </note>
          <note n="7be3e287">
            den 26 mars
          </note>
          <note n="36391884">
            Solveig Zander
          </note>
          <note n="f048ed65">
            Jasenko Omanovic
          </note>
          <note n="a1f9e323">
            Fredrik Lundh Sammeli
          </note>
          <note n="fd9f051e">
            Åsa Lindestam
          </note>
          <note n="9b08f0a7">
            20 § Anmälan om skriftliga svar på frågor
          </note>
          <note n="ee89166a">
            Skriftliga svar på följande frågor hade inkommit:
          </note>
          <note n="7be3e287">
            den 26 mars
          </note>
          <note n="0c85b27d">
            Peter Persson
          </note>
          <note n="67a7a258">
            Tomas Eneroth
          </note>
          <note n="80c710e6">
            Peter Hultqvist
          </note>
          <note n="fbea25fc">
            Anders Karlsson
          </note>
          <note n="fbea25fc">
            Anders Karlsson
          </note>
          <note n="ef6c8710">
            Amineh Kakabaveh
          </note>
          <note n="fa0acb17">
            Anna Wallén
          </note>
          <note n="e67daf47">
            Gunnar Sandberg
          </note>
          <note n="187fb007">
            Helena Leander
          </note>
          <note n="187fb007">
            Helena Leander
          </note>
          <note n="f048ed65">
            Jasenko Omanovic
          </note>
          <note n="798dca3d">
            Pyry Niemi
          </note>
          <note n="798dca3d">
            Pyry Niemi
          </note>
          <note n="573d7ce1">
            21 § Kammaren åtskildes kl. 18.49.
          </note>
          <note n="05b4dc83">
            Förhandlingarna leddes
          </note>
          <note n="a1f77670">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
