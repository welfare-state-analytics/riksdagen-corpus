<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--35</head>
          <docDate when="2013-11-27">2013-11-27</docDate>
        </div>
      </front>
      <body>
        <div>
          <note n="04165692">
            ﻿
          </note>
          <note n="ff0144fe">
            Riksdagens protokoll
          </note>
          <note n="91d5a689">
            2013/14:35
          </note>
          <note type="date" n="987d70cb">
            Onsdagen den 27 november
          </note>
          <note n="e9b3046c">
            Kl. 09:00 - 16:11
          </note>
          <note n="2b44a4de">
            1 § Justering av protokoll
          </note>
          <note n="272869b5">
            Protokollet för den 21 november justerades.
          </note>
          <note n="93b32fb4">
            2 § Anmälan om subsidiaritetsprövning
          </note>
          <note n="7de185e4">
            Talmannen anmälde att utdrag ur prot. 2013/14:10 för torsdagen
            den 21 november i ärende om subsidiaritetsprövning av EU-förslag
            hade kommit in från trafikutskottet.
          </note>
          <note n="d67fc1b7">
            3 § Anmälan om fördröjda svar på interpellationer
          </note>
          <note n="b025ae3a">
            Följande skrivelser hade kommit in:
          </note>
          <note n="1fe3b05d">
            Interpellation 2013/14:158
          </note>
          <note n="5714aa75">
            Interpellation 2013/14:158 USA som rättsstat och frågan om the
            Cuban Five
          </note>
          <note n="ac4a16f7">
            Interpellationen kommer att besvaras måndagen den 9 december
            2013.
          </note>
          <note n="fbcbd860">
            Skälet till dröjsmålet är resor.
          </note>
          <note n="2b877ade">
            Fredrik Jörgensen
          </note>
          <note n="0ea41a31">
            Interpellation 2013/14:163
          </note>
          <note n="6db7379b">
            Interpellation 2013/14:163 Behovet av vatten i Palestina
          </note>
          <note n="85cce2e4">
            Interpellationen kommer att besvaras onsdagen den 18 december
            2013.
          </note>
          <note n="fbcbd860">
            Skälet till dröjsmålet är resor.
          </note>
          <note n="2b877ade">
            Fredrik Jörgensen
          </note>
          <note n="8d5e8ccc">
            4 § Ärenden för hänvisning till utskott
          </note>
          <note n="6adcd129">
            Följande dokument hänvisades till utskott:
          </note>
          <note n="3453fd1f">
            den 17 januari 2014
          </note>
          <note n="2fbc6670">
            5 § Ärenden för förnyad bordläggning
          </note>
          <note n="cb0c2667">
            Följande dokument bordlades för andra gången:
          </note>
          <note n="a0843f53">
            6 § Ändring i skatteavtalet mellan Sverige och Botswana
          </note>
          <note type="speaker" n="fec07791">
            Anf. 1 ULF BERG (M):
          </note>
          <u who="Q5571416" xml:id="i-fc4017089f556e70-0" n="b05591e9" next="i-67f3e4c7ca1c02e2-0">
            <seg n="2d9b8577">
              Herr talman! Det är enighet om skatteutskotts tre ärenden som
              behandlas i dag, men jag tänkte ändå ta tillfället i akt för att
              berätta lite om bakgrunden. Det finns intressanta siffror att
              redovisa.
            </seg>
          </u>
          <note n="85d6fcee">
            Jag yrkar naturligtvis bifall till skatteutskottets förslag i
            betänkandet.
          </note>
          <u who="Q5571416" xml:id="i-67f3e4c7ca1c02e2-0" n="b05591e9" prev="i-fc4017089f556e70-0">
            <seg n="8c7542df">
              När det gäller ärendet om skatteavtal mellan Sverige och Botswana
              har finansen satt in extra resurser för att kunna förhandla skatteavtal,
              i samarbete med övriga nordiska länder. Det är naturligtvis viktigt
              för vårt näringsliv att skatterna regleras mellan olika länder.
              Här släpar det lite efter. Varje ärende om skatteavtal som hamnar
              på riksdagens bord ser vi väldigt positivt på. Man kan då uppdatera
              det hela.
            </seg>
            <seg n="10031c57">
              I de två kommande skatteärendena gäller det rena informationsutbytesavtal.
              Det är mer att man kan hämta information från andra länder. Det
              har varit otroligt bra för den svenska statskassan. Här ska man
              vara ärlig och säga att när det blev en ekonomisk kris var det
              framför allt USA som tröttnade på att kapital for hur som haver
              och började ställa krav på andra länder. Det har även Sverige
              haft mycket stor nytta av. Vi har fått till väldigt många informationsutbytesavtal
              sedan alliansregeringen trädde till.
            </seg>
            <seg n="a550536d">
              Enligt Skatteverket finns det egentligen bara tre länder i dag
              som man har intresse av att få till ett avtal med, och det är
              Hongkong, Singapore och Förenade Arabemiraten. Det finns alltså
              några kvar. När man får ett informationsutbytesavtal kan man följa
              kapitalet, och då ser man hur det ofta flyttas till de få skatteparadis
              som finns kvar.
            </seg>
            <seg n="a2fb8306">
              Vad har det givit för resultat? Enligt Skatteverket är det från
              2010 till och med oktober i år 4 905 personer som har tagit chansen
              att göra en frivillig rättelse. Om man tar initiativet själv innebär
              det att man inte behöver riskera skattetillägg och liknande. Det
              här har renderat en skatt på 1 277 000 000. Detta är inte allt,
              utan det finns också ett antal pågående processer som gör att
              det beräknas komma in kanske 500 miljoner till.
            </seg>
            <seg n="5a5dac4a">
              Det som är intressant är att det under de första åren var ganska
              mycket pengar per individ, över 300 000, medan det 2013 i snitt
              är 132 000. Det har bland annat att göra med att förmögenhetsskatten
              har avskaffats. Då blir det inte rättelse på den delen.
            </seg>
            <seg n="45a89bd9">
              Hur har informationsavtalen nyttjats av Skatteverket? Man har
              ställt drygt 200 frågor tack vare dessa avtal. Till den 31 december
              2012 hade det kommit in 466 miljoner i skatt och skattetillägg.
              Det är helt klart att det här har varit verkningsfullt.
            </seg>
            <seg n="70d56951">
              Det är ett bevis på att det faktum att vi tidigare varit ett
              högskatteland, med förmögenhetsskatt och annat, har gjort att
              kapital har drivits ut ur landet. Tack vare dessa avtal får vi
              nu in skatter. Det bästa är naturligtvis att se till att vi har
              vettiga skatter så att kapitalet kan stanna och jobba i Sverige
              och att nya företag kan bildas och vi får morgondagens jobb.
            </seg>
            <seg n="c2cb7a87">
              Herr talman! I ett välfärdssamhälle som Sverige är ett av fundamenten
              att man ska kunna betala rätt skatt och att alla ska betala den.
              Vi ska ha så få friåkare som möjligt. Precis som Ulf Berg har
              varit inne på har vi haft alltför många friåkare under alltför
              många år med alltför stora belopp. Det här är en djupt ideologisk
              fråga, inte mellan partierna utan mellan Sverige och enskilda
              individer som har önskat att komma undan sina förpliktelser. Det
              är därför som de här skatte- och informationsutbytesavtalen, de
              är lite olika konstruerade, är väldigt viktiga.
            </seg>
            <seg n="9f365b58">
              Det här ärendet handlar, herr talman, om skatteutskottets betänkande
              nr 5 om skatteavtal mellan Sverige och Botswana, men jag nämner
              samtidigt informationsutbytesavtal med Bahrain och med Belize.
              Belize är det tidigare Brittiska Honduras – om det är någon som
              mot förmodan inte vet exakt var det ligger någonstans.
            </seg>
            <seg n="d080644d">
              Som jag ser det är det oerhört viktigt att vi stänger alla möjligheter
              till denna oönskade skatteplanering. Det är i grund och botten
              en illojal handling mot alla andra medborgare i Sverige, som betalar
              ganska höga skatter. Skatteplanering är i och för sig ingenting
              olagligt, men det här är någonting som ytterst få kan använda
              sig av, och det är illojalt.
            </seg>
            <seg n="5b3f9bee">
              Den 24 oktober 2010, alltså drygt tre år sedan på FN-dagen, kom
              Riksrevisionen med en rapport som visade att takten när det gäller
              att få informations- och skatteavtal hade gått ned under några
              år. Riksdagen behandlade rapporten så småningom och noterade detta.
            </seg>
            <seg n="103b94f1">
              Det är numera, som Ulf Berg var inne på, väldigt få länder där
              man kan placera pengar utan att detta kommer till det svenska
              Skatteverkets kännedom. Det är några nordeuropeiska länder – Liechtenstein,
              Österrike och Luxemburg – som inte har velat medverka. Schweiz
              har tidigare varit det klassiska exemplet på ett land där man
              kunnat placera pengar. Där finns det numera ett ganska heltäckande
              avtal, och det är väldigt svårt numera att placera pengar i Schweiz
              och komma undan skatt. Som Ulf Berg nämnde finns det ytterligare
              några länder som vi måste se till att få ett avtal med. Det är
              bland annat Hongkong och Singapore. Även några brittiska kanalöar
              är fortfarande den typ av skatteparadis som vi ska se till att
              stänga.
            </seg>
            <seg n="6bcffce9">
              Jag tror för min del att den här typen av avtal, som inte väcker
              någon stor medial uppmärksamhet, är ett väldigt viktigt kitt för
              att vi ska kunna hålla samman Sverige över huvud taget och inte
              ha några friåkare. Jag är väldigt glad över att skatteutskottet
              och riksdagen är överens om att detta är någonting som har med
              fundamenten i det svenska samhället att göra.
            </seg>
          </u>
          <note n="70fcdbb5" type="speaker">
            Anf. 2 GUNNAR ANDRÉN (FP):
          </note>
          <note n="94eefaac">
            Överläggningen var härmed avslutad.
          </note>
          <note n="d8b9ded3">
            7 § Informationsutbytesavtal med Bahrain
          </note>
          <note n="e68b584e">
            Talmannen konstaterade att ingen talare var anmäld.
          </note>
          <note n="c23ec956">
            8 § Informationsutbytesavtal med Belize
          </note>
          <note n="e68b584e">
            Talmannen konstaterade att ingen talare var anmäld.
          </note>
          <note n="3b25b811">
            9 § Nya åldersgränser och ökad flexibilitet i föräldraförsäkringen
          </note>
          <note type="speaker" n="852ab49d">
            Anf. 3 GUNVOR G ERICSON (MP):
          </note>
          <u who="Q4946932" xml:id="i-1324d0ce9dd115a5-0" n="115d4ad8">
            <seg n="61813e47">
              Herr talman! Miljöpartiet säger ja till nya åldersgränser och
              ökad flexibilitet i föräldraförsäkringen. Vi instämmer i rimligheten
              att merparten av dagar ska tas ut när barnen är små och även att
              det ur ett jämställdhetsperspektiv är bra att underlätta kvinnors
              inträde på arbetsmarknaden.
            </seg>
            <seg n="7b26e5fd">
              Huvudtanken med föräldraförsäkringen är att föräldrar ska kunna
              ta ut den när barnen är små, och vi tycker därför att det är rimligt
              med en huvudsaklig fyraårsgräns, men med möjlighet att spara dagar.
              Däremot vill vi öka flexibiliteten för hur dessa ska kunna sparas.
            </seg>
            <seg n="a12f4964">
              Regeringen lyfter särskilt fram faktumet att dagens regler möjliggör
              en längre föräldraledighet även för äldre barn och kan därmed
              medföra en försenad etablering på arbetsmarknaden – och det skriver
              man trots att den så kallade AKKA-utredningen i sitt delbetänkande
              Förmån och fälla – nyanländas uttag av föräldrapenning (SOU 2012:9)
              konstaterar att det bland de kvinnor som invandrat och ingått
              i studien var ovanligt att ta ut ett stort antal dagar flera år
              i rad.
            </seg>
            <seg n="250dea48">
              Trots att vet att det inte förhåller sig så använder man sig
              av det som argumentation i betänkandet. 27 procent tog inte ut
              några dagar alls. För Miljöpartiet är motivet till att ansluta
              oss till förslaget om att föräldrapenning huvudsakligen ska tas
              ut innan barnet är fyra år en fråga om barnperspektiv och något
              som gäller alla föräldrar, oavsett härkomst.
            </seg>
            <seg n="52733f2d">
              Därför vill vi ha en annan motivtext i betänkandet. Vi vill också
              komplettera regeln med större flexibilitet genom att kunna ta
              ut de sparade dagarna tills barnet fyller 15 år.
            </seg>
            <seg n="f720a9b0">
              Därutöver vill vi stärka jämställdhetsperspektivet men också
              säkerställa skyddet för särskilt utsatta barn. Jag är glad över
              att utskottet också ställde sig bakom detta.
            </seg>
            <seg n="e1878483">
              Enligt de nya reglerna ska 96 dagar kunna sparas efter barnets
              fyraårsdag. Det är en fullt rimlig regel för de allra flesta.
              En grupp som dock kan behöva längre tid än tre månader med sina
              föräldrar efter fyraårsgränsen är de barn som har kommit till
              Sverige som flyktingar och är traumatiserade efter krig och flykt.
            </seg>
            <seg n="63cba0c6">
              Enligt socialtjänstens regelverk har föräldrar som söker försörjningsstöd
              i avvaktan på arbete kunnat bli tvungna att ta ut föräldrapenning
              eftersom den möjligheten finns. Det har uppenbart kunnat försena
              inträdet på arbetsmarknaden, och det är inte säkert att det hade
              varit för barnets bästa att i det läget inte börja på förskola.
              Det är bra att det säkerställs att det ska finnas en trygghet
              för de barnen, även om det inte behöver ordnas inom föräldraförsäkringens
              ram.
            </seg>
            <seg n="97b25f17">
              Sedan vill jag ta upp vårt förslag när det gäller tid för tweens.
            </seg>
            <seg n="eb3a0e48">
              Regeringen föreslår att föräldrapenning ska kunna tas ut av föräldrar
              fram tills barnet fyllt 12 år, vilket betyder en höjning av åldersgränsen
              som i dagsläget är 8 år. Den ökade flexibiliteten anser vi är
              bra. Miljöpartiet vill dock utöka den ytterligare genom att höja
              åldersgränsen till 15 år.
            </seg>
            <seg n="655c8ba6">
              Den psykiska ohälsan bland unga har ökat kraftigt under senare
              år. Den politiska debatten har dock framför allt handlat om hur
              vi ska ta hand om de små barnen. Det är dags att börja en större
              diskussion om hur vi ger tid och stöd till unga i steget mellan
              barn och vuxen.
            </seg>
            <seg n="d05c0034">
              Den psykiska ohälsan bland unga har ökat kraftigt. Andelen 16–24-åringar
              som besväras av ängslan, oro eller ångest har tredubblats på 20
              år. De unga är också den enda åldersgrupp där inläggningarna för
              psykiatrisk slutenvård har ökat. I alla andra åldersgrupper har
              den minskat under de senaste 20 åren.
            </seg>
            <seg n="ab0240ca">
              I våras kom en ny rapport som pekade på att bland unga vuxna
              som har aktivitetsersättning har antalet självmord fyrdubblats
              sedan år 1995. Det är ännu en rapport som ger starkt stöd för
              sambandet mellan sociala faktorer och psykisk ohälsa.
            </seg>
            <seg n="e0e7286e">
              Under de senaste 20 åren har också villkoren för barn och ungdomar
              försämrats kraftigt. Fritidsgårdar har lagts ned, andelen tillfälliga
              jobb och deltidsjobb har ökat radikalt och bostadsbristen har
              kommit tillbaka som ett stort problem för unga som vill flytta
              hemifrån.
            </seg>
            <seg n="c4ec3b53">
              Unga som växer upp från att vara barn till att först bli tonåringar
              och sedan vuxna möter allt tidigare konkurrens och krav. Många
              barn och ungdomar oroar sig för att inte räcka till på arbetsmarknaden,
              för sitt utseende och för den sociala hackordningen på skolgården.
            </seg>
            <seg n="38cbf1eb">
              Samtidigt upplever många föräldrar att man har svårt att få tiden
              att räcka till. Man har svårt att få den tid man behöver för sina
              barn. Medan arbetstiden under de senaste decennierna har minskat
              sett till befolkningen som helhet ligger den still för dem mitt
              i livet.
            </seg>
            <seg n="8789d6a2">
              Fackförbundet Kommunal har bland annat uppmärksammat de problem
              som ensamstående föräldrar har att delta i barns fritidsaktiviteter
              eller föräldramedverkan inom skolans ram. Inte minst gäller det
              när barnen blir lite större. Många lärare vittnar också om att
              föräldramötena är välbesökta i låg- och mellanstadiet. Men när
              barnen kommer upp i högstadiet glesnar det i bänkarna på föräldramötena.
              Det behövs tid även för de större barnen.
            </seg>
            <seg n="92159082">
              Vi har haft starkt fokus i samhällsdebatten under de senaste
              decennierna på de små barnen. Föräldraförsäkringen har byggts
              ut, och inte minst har pappornas roll lyfts fram och värderats.
              Det är väldigt bra.
            </seg>
            <seg n="b916f3c1">
              Nu är det dags att ta nästa steg och se vad vi kan göra för att
              underlätta de äldre barnens uppväxt och kliv in i vuxenlivet.
              Alla barn behöver någon som ser dem, någon som har tid för dem
              och någon som de kan prata med. Det gäller inte minst i mellan-
              och högstadiet. Men i stället möter de vuxna som ständigt är på
              väg någon annanstans, oavsett om det är stressade föräldrar, stressade
              lärare eller stressad personal på fritis.
            </seg>
            <seg n="fce14321">
              Vi vill skapa en möjlighet för föräldrar med barn mellan 8 och
              15 år att ta ledigt för att ge tid för barnen genom att höja åldersgränsen
              i föräldraförsäkringen.
            </seg>
            <seg n="0112102d">
              En del vuxna har förmånen att ha arbeten där det går att ta kompledigt
              utan större problem. I andra yrken är det en omöjlighet. En ökad
              flexibilitet i ålder är därför viktig i sig, men den ger också
              ökad jämlikhet i villkoren för föräldrar att kunna tillbringa
              särskild tid tillsammans med sina barn.
            </seg>
            <seg n="010e2782">
              Avslutningsvis, herr talman, vill jag lyfta fram vikten av en
              tredelad föräldraförsäkring. Det är viktigt att barn har flera
              vuxna i sin närhet som bryr sig om och har möjlighet att sätta
              barnets behov i första rummet. I de fall där det finns två föräldrar
              är det angeläget att barnet får tid att utveckla nära relationer
              med båda dessa föräldrar och vice versa.
            </seg>
            <seg n="5dbfd06f">
              I ett samhällsperspektiv är det också viktigt att fler vuxna
              har egen erfarenhet av att ta ansvar för barn. Det menar vi kan
              öka sannolikheten för att barnperspektivet på ett självklart sätt
              tas med i beslut som fattas i andra sammanhang.
            </seg>
            <seg n="5e83c9d0">
              Fortfarande 2013 framställs det ofta som att pappaledighet är
              en valmöjlighet, medan mammaledighet är en självklarhet. Detta
              är något som får stora konsekvenser både för mäns aktiva föräldraskap
              och för kvinnors situation på arbetsmarknaden.
            </seg>
            <seg n="396742bb">
              Även om det är förbjudet att diskriminera en gravid kvinna eller
              en kvinna i fertil ålder är det naivt att tro att arbetsgivare
              inte låter sig påverkas av hur statistiken för föräldraledighet
              och tillfällig föräldrapenning – tidigare kallat VAB – ser ut.
              Miljöpartiet vill utforma föräldraförsäkringen på ett jämställt
              sätt. Samtidigt vill vi göra det möjligt att låta en person närstående
              till barnet ta del av föräldraförsäkringen om vårdnadshavarna
              anser att det är lämpligt.
            </seg>
            <seg n="7a5fdbf9">
              Miljöpartiet vill därför införa en tredelad föräldraförsäkring,
              där en tredjedel går till vardera föräldern och en tredjedel är
              möjlig att överlåta på en tredje part.
            </seg>
            <seg n="ae927c76">
              Självfallet står vi bakom båda våra reservationer i betänkandet
              om motivet till ändringen och att vi vill se en möjlighet att
              ta ut dagar tills barnet är 15 år i stället för regeringens föreslagna
              12-årsgräns, men för tids vinnande yrkar jag bifall endast till
              reservation 2.
            </seg>
          </u>
          <note type="speaker" n="9247517e">
            Anf. 4 DAVID LÅNG (SD):
          </note>
          <u who="Q5969249" xml:id="i-48d2d1e91146d961-0" n="9fe1e790" next="i-9bc2d8771b14538b-0">
            <seg n="85c4552f">
              Herr talman! Jag ber att få yrka bifall till reservation 5, även
              om jag står bakom alla de tre reservationer vi har i detta betänkande.
            </seg>
          </u>
          <note n="bbaecba6">
            Betänkandet SfU3 baseras på regeringens proposition Nya åldersgränser
            och ökad flexibilitet i föräldraförsäkringen .
          </note>
          <u who="Q5969249" xml:id="i-9bc2d8771b14538b-0" n="9fe1e790" prev="i-48d2d1e91146d961-0">
            <seg n="2818f402">
              Sverigedemokraterna menar att det i hög grad bör vara upp till
              familjen att planera och fördela föräldraledigheten. Vi anser
              inte att politiker har en roll som går ut på att med pekpinne
              säga åt barnfamiljerna vad som är rätt eller fel, oavsett om det
              handlar om kvoteringar eller ekonomiska incitament, som till exempel
              jämställdhetsbonusen.
            </seg>
            <seg n="1aa076af">
              Varje familj är unik och har unika behov och unika möjligheter.
              Vi anser också att föräldraförsäkringens huvudsakliga syfte är
              att säkerställa att barnen under sina första år i livet har en
              så trygg och harmonisk tillvaro som möjligt. I enlighet med den
              inställningen presenterade vi i vår senaste höstbudgetmotion många
              förslag till förbättringar. Till exempel vill vi utöka rätten
              att arbeta deltid, från dagens 75 till 50 procent under barnets
              första åtta år, för att minska stressen i vardagen för många småbarnsfamiljer.
              Vi vill också återinrätta de allmänna kontaktdagarna, som innebär
              att föräldrar till barn upp till tolv år mot SGI-baserad ersättning
              får följa med sitt barn till skolan, dagis eller fritis. Utöver
              detta vill vi skapa vad vi kallar förskoledagar. Med detta menas
              att varje barnfamilj ska ha en lagstadgad rätt till fem dagars
              tjänstledigt när förskolan är stängd, för att ge familjerna mer
              tid tillsammans till exempel under exempelvis semestrar.
            </seg>
            <seg n="5e0e01a0">
              För oss är familjen viktig, och vad som däremot är statens roll
              är att möjliggöra en givande och på alla sätt positiv period under
              barnens första år.
            </seg>
            <seg n="5d251a0b">
              Med detta sagt finns det i betänkandet ett antal punkter som
              jag skulle vilja belysa.
            </seg>
            <seg n="85821a27">
              För det första menar regeringen att de 96 dagar som föräldrarna
              ska fortsätta att få spara till efter barnets första fyra år ska
              fördelas proportionerligt efter uttagen ledighet under barnets
              första fyra år. För mig låter det som en idé om regler bara för
              reglernas egen skull. Regeringen menar att dessa förändringar
              syftar till att uppmuntra ett jämnare uttag av föräldraledigheten
              mellan de båda föräldrarna. Och det är det som är den stora skillnaden
              här. Vi litar fullkomligt på att familjerna själva bäst kan avgöra
              vad som är möjligt och vad som är en optimal lösning, både för
              föräldrarna själva och för barnen.
            </seg>
            <seg n="b1f40900">
              Däremot kan jag hålla med om att man bör begränsa sparandet av
              föräldradagar till exempelvis 96 efter barnets fyra första år,
              helt enkelt därför att det är under barnets första år som det
              har störst behov av att vara hemma. Men, återigen, till skillnad
              från flera andra vill vi inte lägga oss i hur dagarna fördelas
              mellan föräldrarna. Vidare visar statistik på att det endast är
              en liten del av familjerna som detta förslag skulle komma att
              påverka, dessutom en mycket liten påverkan. De flesta har nämligen
              inte 96 dagar kvar efter fyra år.
            </seg>
            <seg n="b45ae1a6">
              För det andra välkomnar vi regeringens begränsning av retroaktiva
              bidrag till 90 dagar före inkommen ansökan. Det är ett bra förslag
              som begränsar invandrares rätt till en större retroaktiv summa,
              som vi menar försvårar och försenar assimilation i det svenska
              samhället – i den mån assimilation över huvud taget är möjlig
              med dagens massinvandringspolitik. Det är i och för sig ingen
              överraskning för någon att det förvisso finns mammor som inte
              tar ut någon retroaktiv föräldrapenning alls, men det finns också
              ett stort antal som erhåller stora summor föräldrapenning efter
              att de kommit till Sverige. Enligt Statens offentliga utredningar,
              SOU 2012:9, Förmån och fälla – nyanländas uttag av föräldrapenning
              , konstateras att ett intensivt uttag av föräldrapenning försenar
              arbetsmarknadsetableringen för många nyanlända mammor.
            </seg>
            <seg n="a306f5c6">
              Däremot finns i vanlig ordning undantag i regeringens förslag
              till lagtext. De skriver att om det finns synnerliga skäl ska
              undantag från 90-dagarsregeln vara möjligt. Detta ser vi som orättvist
              och något som inte bör vara inkluderat, enligt vår följdmotion.
            </seg>
            <seg n="a973048a">
              För det tredje vill regeringen öka gränsen för att kunna vara
              föräldraledig från dagens åtta år till tolv år. Vi menar att det
              är ett förslag som bör avslås. Ser man på dagens regelverk med
              en begränsning på åtta år har barnen sannolikt i de flesta fall
              hunnit avverka förskolan, sexårsverksamheten och därefter första
              och andra klass i grundskolan. Barnet har då byggt upp en social
              tillvaro och en vänskapskrets utanför hemmet. Vidare kan det förvisso
              uppstå situationer då skoltiderna inte motsvarar föräldrarnas
              arbetstider. Men i dessa fall står det klart och tydligt i skollagens
              14 kap. 8 §: Fritidshem ska erbjudas eleverna den del av dagen
              då eleverna inte går i någon av de skolformer som anges i 3 §
              och under lov.
            </seg>
            <seg n="99b93fc2">
              Sammantaget ser vi alltså inget skäl till att öka åldersgränsen
              från åtta till tolv år.
            </seg>
          </u>
          <note type="speaker" n="96785365">
            Anf. 5 CHRISTINA HÖJ LARSEN (V):
          </note>
          <u who="Q4955459" xml:id="i-a6b499949baebef3-0" n="e26cf7c4">
            <seg n="2c89ff92">
              Herr talman! Vänsterpartiets huvudsakliga invändning mot förslaget
              vi debatterar i dag handlar om att lagförslaget skapar en felaktig
              problembeskrivning. Regeringen gör ett generellt jämställdhetsproblem
              i uttaget av föräldraförsäkringen till ett problem som endast
              rör utlandsfödda. Behovet av en generell politik för ett jämlikt
              uttag av föräldraförsäkring mellan män och kvinnor – och därmed
              för barns lika rätt till sina föräldrar – ses i detta förslag
              genom ett raster av etnicitet. Och det duger inte.
            </seg>
            <seg n="7f680cef">
              Regeringen pekar ut föräldraförsäkringen som en anledning till
              att sysselsättningen är låg bland nyanlända kvinnor. Det är därför
              man anser att huvuddelen av dagarna med föräldrapenning ska reserveras
              för barnets första fyra år så att det inte blir möjligt att vara
              hemma lika länge med barn som inte är födda i Sverige.
            </seg>
            <seg n="48199693">
              LO och Inspektionen för socialförsäkringen ifrågasätter i sina
              remissvar om förslaget kommer att ha några betydande effekter
              på arbetskraftsdeltagandet för nyanlända utrikes födda kvinnor.
              Precis som Vänsterpartiet anser de att det krävs helt andra åtgärder
              för att göra det lättare för denna grupp att komma in på arbetsmarknaden.
            </seg>
            <seg n="e6244cfc">
              Förslaget skulle innebära att en kvoterad föräldraförsäkring
              införs enbart för de föräldrar som har gemensam vårdnad, vars
              barn är födda utanför Sverige, inte är adopterade och kommer till
              Sverige när de är över fyra år. En liten grupp föräldrar ska alltså
              dela lika på föräldradagarna, medan den stora majoriteten precis
              som i dag själva får bestämma hur de ska fördela större delen
              av dagarna. Regeringen motiverar detta med att det stärker jämställdheten
              och att det ligger i linje med huvudförslagets syfte att förbättra
              förutsättningarna för utrikes födda kvinnor att etablera sig på
              arbetsmarknaden.
            </seg>
            <seg n="7accc815">
              Vänsterpartiet menar, herr talman, att det är fel att beskriva
              invandrare som en homogen grupp i behov av särskilda åtgärder
              för att kunna ta ett gemensamt ansvar för barnen. Att kvinnor
              tar ut en större andel av föräldraledigheten än män är ett generellt
              problem med stora individuella variationer som vi bara kan komma
              till rätta med genom generella reformer riktade till alla föräldrar.
              Som propositionen visar handlar det dessutom om en ytterst liten
              grupp kvinnor, till skillnad från vad SD:s David Lång låter påskina.
              Enligt den undersökning som AKKA-utredningen har genomfört var
              det lite drygt 1 000 kvinnor som tog ut föräldrapenning för barn
              födda utanför Sverige året efter invandringen. I genomsnitt var
              de föräldralediga i fyra månader, och barnen var i medeltal 3,2
              år. Det var alltså ovanligt.
            </seg>
            <seg n="327cb808">
              Men regeringens grepp i föräldraförsäkringsfrågan känns igen:
              Genom att individualisera eller etnifiera samhällsproblem försöker
              man komma undan sitt politiska ansvar. Vi har tidigare i år sett
              prov på samma argumentation när integrationsminister Ullenhag
              presenterade ett förslag om att dra in ersättning för de nyanlända
              som tackar nej till jobb. I en tid av massarbetslöshet och med
              vetskapen att utlandsfödda diskrimineras på arbetsmarknaden väljer
              regeringen alltså att låta påskina att problemet är att nyanlända
              tackar nej till jobb. Så är det naturligtvis inte.
            </seg>
            <seg n="d71e0b28">
              Herr talman! Visst har utlandsfödda kvinnor allvarliga problem
              på den svenska arbetsmarknaden. Men problemet är inte att kvinnorna
              är föräldralediga. Problemet stavas diskriminering och avsaknad
              av politik för full sysselsättning.
            </seg>
            <seg n="53af1c8c">
              När det gäller diskriminering av utlandsfödda kvinnor visar studier
              sedan länge att det är svårare för invandrade personer att ta
              sig in på arbetsmarknaden än för personer som är födda i Sverige.
              De invandrade som har jobb har sämre karriärmöjligheter, osäkrare
              anställningar och lägre lön än personer födda i Sverige.
            </seg>
            <seg n="5c9282c0">
              Allra svårast att ta sig in på arbetsmarknaden är det för vissa
              grupper av invandrade kvinnor. De utsätts på så sätt för en tredubbel
              diskriminering – på grund av sitt kön, sin klass och sin etnicitet.
              För att komma till rätta med detta krävs en kraftfull politik
              mot strukturell diskriminering och en sysselsättningspolitik värd
              namnet.
            </seg>
            <seg n="6f286f64">
              Herr talman! En viktig orsak till att kvinnor har lägre sysselsättningsgrad
              är bristande jämställdhet. Detta drabbar nästan alla kvinnor,
              oavsett bakgrund, i det svenska samhället och är mycket tydligt
              i samband med uttaget av föräldrapenning. Hur föräldrar ska förmås
              att fördela ansvar för hem och barn lika är därför en av de mest
              centrala jämställdhetsfrågorna i dag.
            </seg>
            <seg n="0047dedb">
              Det är väl belagt att det ojämna uttaget av föräldraledighet
              har negativa effekter på kvinnors löneutveckling och anställnings-
              och arbetsvillkor samt sjukfrånvaro. Detta gäller givetvis också
              nyanlända kvinnor oavsett om de har barn födda i Sverige eller
              utomlands.
            </seg>
            <seg n="9e2ca4d4">
              Kvinnor tar i dag ut drygt tre fjärdedelar av dagarna i föräldraförsäkringen.
              Detta vet arbetsgivarna. De kan därmed se en risk för framtida
              föräldraledighet för kvinnor, vilket självklart spelar in när
              de rekryterar, lönesätter och fattar beslut om befordran eller
              fortbildning.
            </seg>
            <seg n="0130ae8b">
              Detta innebär inte nödvändigtvis att arbetsgivarna medvetet vill
              diskriminera. Deras handlande beror på att de ogillar frånvaro.
              De handlar rationellt på basis av befintlig kunskap och även utifrån
              de föreställningar och normer som säger att det är kvinnorna som
              är ytterst ansvariga för barnuppfostran.
            </seg>
            <seg n="515c817a">
              På samma sätt räknar arbetsgivare med att män som blir föräldrar
              ska jobba på precis som vanligt och inte vara lediga för att ta
              hand om sina barn. Arbetsvillkoren på manligt dominerade arbetsplatser
              är inte anpassade till att de anställda också ska kunna ta föräldraansvar.
              Undersökningar från bland annat Göteborgs universitet har visat
              att många arbetsgivare är direkt negativt inställda till att män
              tar ut föräldraledighet.
            </seg>
            <seg n="a26855f3">
              Allt detta, herr talman, återskapar det förlegade mönstret att
              hem och barn är kvinnors ansvar, medan mäns huvuduppgift är att
              arbeta och försörja familjen. Ska detta mönster ändras krävs en
              radikal förändring av det faktiska uttaget av föräldraledighet
              och det dagliga ansvaret för barn och hemarbete.
            </seg>
            <seg n="eb11a3e5">
              De enda större förändringarna i fördelningen av mäns och kvinnors
              uttag av föräldraledighet som åstadkommits sedan försäkringen
              infördes på 1970-talet har skett som följd av ökad kvotering.
            </seg>
            <seg n="41d8839c">
              Den andra pappamånad som infördes för tio år sedan har gradvis
              fått effekt under det senaste decenniet. Nu har dock ökningen
              gradvis avstannat och mattats av.
            </seg>
            <seg n="cc2b66cc">
              Informationskampanjer och skarpare skrivningar i diskrimineringslagstiftningen
              har däremot inte lett till några mätbara effekter.
            </seg>
            <seg n="4565bcbd">
              Inte heller har den jämställdhetsbonus som regeringen införde
              under förra mandatperioden följts av någon större ökning av mäns
              uttag av föräldraledighet.
            </seg>
            <seg n="675cd51c">
              Det krävs en individualiserad föräldraförsäkring som ger barnen
              rätt till båda sina föräldrar och män och kvinnor lika förutsättningar
              på arbetsmarknaden. Det är en förändring som ska göras generellt
              och lika för alla oavsett om man är född i Kiruna eller i Kigali
              – inte genom att peka ut en enskild grupp på mycket lösa grunder.
            </seg>
          </u>
          <note n="1cadae49">
            Med detta, herr talman, yrkar jag bifall till Vänsterpartiets
            reservation nummer 1.
          </note>
          <note type="speaker" n="683b9c1e">
            Anf. 6 ANNELIE KARLSSON (S):
          </note>
          <u who="Q4958102" xml:id="i-548ecff16a3799b5-0" n="5973fff7" next="i-89e5f946bd6ec835-0">
            <seg n="eda8571e">
              Herr talman! Föräldraförsäkringen ger barn rätt till tid tillsammans
              med sina föräldrar. En majoritet av barnen delar sin tid till
              största delen med sina mammor.
            </seg>
            <seg n="578bb3ba">
              Även om steg har tagits mot jämnare uttag går det långsamt –
              väldigt långsamt om vi har som utgångspunkt att barn har samma
              självklara rätt till båda sina föräldrar.
            </seg>
            <seg n="3c31f363">
              Förslaget om att begränsa uttaget av föräldrapenningen till högst
              96 dagar efter barnets fjärde levnadsår är bra. Det är sannolikt
              ett sätt att få ett jämnare uttag mellan föräldrarna under barnets
              första tid.
            </seg>
            <seg n="340589b9">
              Det främsta och absolut viktigaste skälet för ett jämställt föräldraskap
              är att barnen får samma självklara rätt till båda sina föräldrar.
              Det är vårt främsta argument.
            </seg>
            <seg n="f2893b3a">
              Men vi vet också att det ojämställda arbetslivet till stor del
              är en konsekvens av det ojämställda föräldraskapet.
            </seg>
            <seg n="67b7e825">
              Det är inte bara stora löneskillnader utan också arbetsmarknadens
              villkor i övrigt som påverkas av att kvinnor fortfarande 2013
              ses som huvudansvariga för barn och familj.
            </seg>
            <seg n="c00d5fc6">
              Vi vet alla varför kvinnor under sitt arbetsliv i snitt tjänar
              3,6 miljoner mindre än en man.
            </seg>
            <seg n="0c06d8fc">
              Vi vet alla varför karriärvägarna är mer begränsade för kvinnor.
            </seg>
            <seg n="6c8d5547">
              Vi vet alla att ofrivilliga deltider och otrygga anställningar
              förekommer oftare för kvinnor än för män.
            </seg>
            <seg n="d298d05c">
              Undersökningar visar till och med att en kvinna ses som mindre
              attraktiv på arbetsmarknaden efter att hon blivit mamma eftersom
              hon då förväntas vara mindre närvarande och satsa mindre på sin
              karriär.
            </seg>
            <seg n="0244887e">
              En man som blir pappa ses däremot som mer stabil på arbetsmarknaden
              – en familjeförsörjare värd att satsa på och lita på. Detta är
              en helt oacceptabel ordning på svensk arbetsmarknad 2013.
            </seg>
            <seg n="07033a78">
              Herr talman! Även om vi är överens om förslaget här vill jag
              ändå vara tydlig med att vi har helt olika utgångspunkter.
            </seg>
            <seg n="0c510c55">
              Regeringens utgångspunkt att ett sent uttag av föräldrapenning
              försenar etableringen på arbetsmarknaden av nyanlända utrikes
              födda kvinnor saknar faktiskt grund. I den senaste rapporten om
              föräldrapenning och föräldraledighet från ISF, Inspektionen för
              socialförsäkringen, kan man se att mönstren faktiskt inte skiljer
              sig åt. Det som utgör skillnaderna i försäkringen är män och kvinnor,
              och det som utgör tydliga skillnader i uttaget är inkomst och
              utbildningsbakgrund.
            </seg>
            <seg n="37fd3491">
              Varför ska vi då använda en grupp människor som argument för
              en förändring som är relevant för alla?
            </seg>
            <seg n="41fcfc04">
              Arbetslösheten är generellt sett hög. Unga och utrikes födda
              står i högre grad utanför arbetsmarknaden. Men detta beror inte
              på föräldraförsäkringen utan på en bristande arbetsmarknadspolitik.
              Låt oss alltså diskutera föräldraförsäkringen med rätt utgångspunkt,
              och låt oss se verkligheten så som den är.
            </seg>
            <seg n="c2f341ca">
              Vi socialdemokrater delar självklart uppfattningen att det är
              viktigt för nyanlända utrikes födda att snabbt få en etablering
              på arbetsmarknaden. Med tanke på regeringens resonemang i den
              frågan borde vi också kunna bli överens om att avskaffa vårdnadsbidraget.
              Det verkar nämligen i samma riktning som regeringens resonemang
              kring sent uttag av föräldraförsäkring. Detta motverkar faktiskt
              inträdet på arbetsmarknaden.
            </seg>
            <seg n="e551f130">
              Barn till utrikes födda föräldrar behöver förskolan för språkutveckling
              och för att också de ska komma in i det svenska samhället. Det
              är ett av flera skäl att avskaffa vårdnadsbidraget.
            </seg>
            <seg n="5765b05a">
              Sverige behöver verkligen jämställdhetsreformer. Vi behöver en
              modern familjepolitik. Alliansen kan väl knappast se sina ansträngningar
              som särskilt lyckade. Varken vårdnadsbidraget eller jämställdhetsbonusen
              kommer ju att hamna i historieböckerna som lyckade reformer. Sverige
              kan bättre än så här.
            </seg>
            <seg n="999a2904">
              Vi socialdemokrater tycker att det är bra att vi är överens om
              uttaget av 80 procent av dagarna före barnets fyraårsdag, och
              vi tror att tolvårsgränsen kommer att underlätta många familjers
              vardag. Men vi är redo att gå vidare, över blockgränserna, för
              en modern och jämställd familjepolitik.
            </seg>
            <seg n="75ee82fd">
              Inte minst Folkpartiet visade ju på sin stämma viljan att verka
              för inte bara en jämställd föräldraförsäkring utan också för att
              avskaffa vårdnadsbidraget.
            </seg>
            <seg n="27a0c656">
              Sverige kan bättre än så här, herr talman.
            </seg>
          </u>
          <note n="cccd987a">
            Jag yrkar bifall till reservation 2 gällande motiveringen.
          </note>
          <u who="Q4958102" xml:id="i-89e5f946bd6ec835-0" n="5973fff7" prev="i-548ecff16a3799b5-0">
            <seg n="03d141ac">
              (Applåder)
            </seg>
          </u>
          <note type="speaker" n="4a0d223c">
            Anf. 7 GUNILLA NORDGREN (M):
          </note>
          <u who="Q4969998" xml:id="i-d84f685e6ed6cb27-0" n="d155176e">
            <seg n="cc4f95b1">
              Herr talman! Jag vill börja med att yrka bifall till förslaget
              i betänkandet och avslag på motionerna.
            </seg>
            <seg n="0aa40414">
              Sverige har, vill jag säga, världens mest frikostiga föräldraförsäkring.
              Det är jag stolt över.
            </seg>
            <seg n="c4f2ed12">
              Vi har i dag en ambitiös familjepolitik som ska göra det möjligt
              att förena familjeliv med yrkesliv för både kvinnor och män.
            </seg>
            <seg n="2b2ff0c5">
              Betänkandet som vi debatterar anser jag innehåller flera viktiga
              pusselbitar för att göra en mycket bra föräldraförsäkring ännu
              bättre. Jämställdhet, valfrihet och flexibilitet är goda nyckelord
              som jag anser utmärker vårt lands föräldraförsäkring.
            </seg>
            <seg n="2ff11a1d">
              Att ha en generös och flexibel jämställd föräldraförsäkring är
              viktigt för ett land. Vi ser länder runt om i EU som har långt
              sämre förutsättningar och regler för småbarnsföräldrar där bägge
              yrkesarbetar. Förvärvsfrekvensen i Sverige är hög på grund av
              att förvärvsfrekvensen för kvinnor är hög. Vi kan se att det i
              Spanien och Italien med flera EU-länder föds allt färre barn per
              kvinna därför att kvinnorna anser att det får vara nog med ett
              barn om de ska kunna fortsätta arbeta. Kvinnans eller åtminstone
              någon av föräldrarnas chans att arbeta minskar kraftigt när de
              har barn. Då sjunker nativiteten. Det blir få dagars ledighet
              och svårt att få barnomsorg.
            </seg>
            <seg n="b3c3e5aa">
              Flera länder i EU och även till exempel Japan riskerar befolkningsminskning
              på grund av att nativiteten minskar.
            </seg>
            <seg n="68fb7edc">
              Sverige har en bra och modern föräldraförsäkring, men allt kan
              bli bättre, såväl försäkringen som jämställdheten. Detta betänkande
              är ett bra steg mot en förbättring.
            </seg>
            <seg n="e23ca05b">
              Herr talman! Ett av förslagen innebär att 20 procent av dagarna
              kvarstår efter fyraårsåldern. En mycket stor del av dagarna tas
              ut i samband med barnets födelse och de följande åren. Mycket
              få dagar lämnas till efter fyraårsåldern. De dagar man sparar
              används till besök i förskola eller i skola. Nu är förslaget att
              man ska kunna ha dessa dagar tills barnet fyller tolv år i stället
              för åtta år eller har slutat skolår 5 i stället för skolår 1.
              Då kan föräldrarna använda dem även till studiedagar och annan
              ledighet som skolorna har liksom följa med i skolan. Barnets behov
              av att föräldrarna är med i skolan minskar ju inte efter åttaårsåldern,
              utan det fortsätter uppåt. Jag tycker att den föreslagna gränsen
              är bra. Jag kan tycka att vi börjar med tolv år, så får vi utvärdera
              sedan.
            </seg>
            <seg n="ccb87faf">
              De föräldrar som också berörs är de som kommer till Sverige med
              äldre barn. De behöver ta ut 384 dagar innan barnet fyller fyra
              år, men även dessa föräldrar gynnas av att kunna ta ut de resterande
              dagarna till dess barnet fyller tolv år.
            </seg>
            <seg n="b9bb4608">
              Ett annat förslag i betänkandet är att förtydliga föräldrarnas
              ansvar för barnet samt även minska konfliktrisken mellan föräldrarna.
              Det innebär att de olika ersättningsnivåerna i föräldraförsäkringen
              ska delas lika mellan föräldrar som har gemensam vårdnad. Det
              innebär 195 dagar på sjukpenningnivån eller grundnivån och 45
              dagar på den så kallade lägstanivån. I dag kan en förälder ta
              ut 240 dagar på sjukpenningnivå utan att den andra föräldern har
              avstått någon rätt till föräldrapenning.
            </seg>
            <seg n="78ca9fcf">
              En förälder som avstår dagar kan då inte bestämma vilken ersättningsnivå
              som ska gälla. Det är den förälder som tar ut föräldrapenningen
              först som kan påverka vilket slags dagar det finns kvar för den
              andra föräldern.
            </seg>
            <seg n="7fa0696e">
              Herr talman! Utgångspunkten måste vara att de olika ersättningsnivåerna
              ska vara lika fördelade. Är föräldrarna helt överens och den ena
              avstår rätt till föräldradagar till den andra föräldern ska man
              i fortsättningen också ange vilken ersättningsnivå det gäller.
              Jag tror att detta kan minska de konflikter som finns. Rätten
              delas lika, och om man är överens är det inga problem. Då anger
              man bara ersättningsnivån i anmälan.
            </seg>
            <seg n="e5a869d8">
              Jag tror att detta kommer att leda till ett mer jämnt uttag,
              och det är eftersträvansvärt. Flera talare har här pratat om att
              vi ska ha en jämställd försäkring. Det går framåt, men jag kan
              ibland tycka att det går lite långsamt framåt. I min värld måste
              det vara en frihet att välja själv. Däremot kan vi försöka förmå
              människor till ett mer jämställt uttag.
            </seg>
            <seg n="0eb3e098">
              De nya reglerna kommer att gälla barn som är födda efter den
              1 januari 2014. Låt mig förtydliga att vid adoption ska föräldradagarna
              räknas från den tidpunkt då barnet kommer i föräldrarnas vård.
            </seg>
            <seg n="7e3759db">
              I övrigt föreslås ändringar av hur långt bakåt i tiden man kan
              begära föräldrapenning till 90 dagar. Det gäller också förmånen
              att ta ut tillfälliga föräldradagar när barn avlidit.
            </seg>
            <seg n="c734ae2b">
              Som jag sade innan har vi en generös föräldraförsäkring. Det
              finns EU-länder där pappan inte ens har rätt att ta ut något utöver
              de tio dagarna i samband med förlossningen. Det är länder som
              är nära oss. Vi tycker att det är självklart med tre delar och
              att man kan dela 50–50. Det finns moderna EU-länder där pappan
              inte ens har rätt att ta ut en enda dag. Vi ligger alltså i framkant.
            </seg>
            <seg n="4299c250">
              Vi har en generös och bra föräldraförsäkring. De ändringar som
              föreslås i det här betänkandet tycker jag gör föräldraförsäkringen
              ännu bättre.
            </seg>
          </u>
          <note type="speaker" n="e2a4145f">
            Anf. 8 EMMA CARLSSON LÖFDAHL (FP):
          </note>
          <u who="Q4941925" xml:id="i-a78ff4a02fe44b15-0" n="4b78f7e0">
            <seg n="6c30cbe2">
              Herr talman! När jag gick i skolan på 70- och 80-talen fanns
              det kontaktdagar som föräldrarna kunde ta ut för att följa med
              till skolan någon gång per år. Som barn så tyckte jag faktiskt
              att det var roligt, fast det erkände jag inte för mina föräldrar.
              Det var mest pinsamt när de dök upp i skolan.
            </seg>
            <seg n="8468d1bc">
              I dag är jag själv förälder och tycker att det är viktigt att
              se hur min son har det i vardagen och i skolan. Han säger också
              att det är pinsamt när jag kommer, men innerst inne vet jag att
              han tycker att det är ganska roligt när jag dyker upp. Jag vill
              veta hur det fungerar i skolan. Det har hänt en del sedan jag
              gick där. Jag vill också lära känna min sons klasskompisar och
              veta vem han pratar om när han nämner namnen.
            </seg>
            <seg n="e3c5008f">
              För många har det varit svårt att kunna följa med sina barn till
              skolan då de inte har haft möjligheten att vara frånvarande från
              sitt arbete. Nu föreslås att föräldrapenningen ska kunna tas ut
              tills barnen blir tolv år, och det gör att det kommer att vara
              enklare att bland annat följa med dessa dagar i skolan. Det gör
              också att man har möjlighet att vara ledig med barnen då de har
              lov. Vi vet ju alla att barnens lov är längre än de flesta semestrar.
            </seg>
            <seg n="9e4283ef">
              I det nya förslaget finns också en begränsning av hur många dagar
              som kan sparas efter fyraårsdagen. Man ska kunna spara 20 procent,
              vilket innebär 96 dagar. I dag tas majoriteten av föräldradagarna
              ut innan barnet fyller fyra år. Det är när barnen är små som det
              är viktigt att vi har mest tid tillsammans med dem.
            </seg>
            <seg n="add2f4db">
              Om man i dag kommer till Sverige med barn över fyra år får man
              alla de 480 föräldradagarna. Det är lika många dagar som man får
              när barnet föds. Det händer att vi kan se att det blir en försening
              i etableringen i det svenska samhället. Det dröjer lång tid innan
              man börjar läsa sfi, svenska för invandrare, och kan etablera
              sig på arbetsmarknaden. Enligt det nu liggande förslaget kommer
              det att bli 96 dagar i föräldraförsäkringen om man har ett barn
              som är äldre än fyra år. Vi tror inte att det är detta ensamt
              skapar en fungerande integration, men det är i alla fall en liten
              bit på vägen och kan lösa något.
            </seg>
            <seg n="0022bd8c">
              När det gäller adopterade barn kommer man, precis som i dag,
              att räkna från den dag då föräldrarna får barnet i sin vård och
              inte från barnets födelse.
            </seg>
            <seg n="5a462395">
              Med detta vill jag yrka bifall till utskottets förslag och avslag
              på motionerna.
            </seg>
          </u>
          <note n="77780b02">
            I detta anförande instämde Gunilla Nordgren (M).
          </note>
          <note type="speaker" n="eae6777c">
            Anf. 9 SOLVEIG ZANDER (C):
          </note>
          <u who="Q4990884" xml:id="i-599ab9a54736d37f-0" n="ef9b01d0">
            <seg n="2e37e9cd">
              Herr talman! Det är ett intressant betänkande vi ska behandla
              i dag. Det handlar faktiskt om att öka flexibiliteten och åldersgränserna
              i föräldraförsäkringen. Det är inte ofta vi ger oss in på den
              här delen av barnens rätt att få vara tillsammans med sina föräldrar.
            </seg>
            <seg n="48f6cc81">
              I det här sammanhanget skulle jag vilja säga att Centerpartiet
              skulle vilja gå ännu längre än man har gjort i det här betänkandet,
              men vi är ändå glada för att resultatet har blivit att av de 480
              föräldradagarna ska den största delen tas ut innan barnet fyller
              fyra år. Vi skulle vilja se att det ska ske före två års ålder,
              för i Centerpartiet och framför allt bland Centerkvinnorna tycker
              vi att det är absolut viktigast att man är med barnen när de är
              som allra yngst.
            </seg>
            <seg n="fa02eabc">
              Det ger en bra start i livet. Det skulle också minska riskerna
              för att barnen får det jobbigare när de blir äldre. Därför är
              vi ändå glada för att det blev en gräns vid fyra år.
            </seg>
            <seg n="b0bbd3f2">
              Att man ska kunna ta ut de 96 dagarna ända upp till tolv år blir
              naturligtvis en följd. Det har vi inga synpunkter på, eftersom
              vi står bakom hela betänkandet.
            </seg>
            <seg n="fbb4af4b">
              Det viktigaste i föräldraförsäkringen är att vi tar ett steg
              längre. Det handlar om att vi tillsammans ser till, vilket vi
              har förslag om från Centern, att två andra närstående, förutom
              föräldrarna, också får möjligheter att ta del av föräldradagarna.
              Det handlar inte bara om att göra det mer flexibelt för båda föräldrarna
              utan också om att ge föräldrar med samma kön möjligheten att dela
              föräldradagar och att ta ansvar för det gemensamma barnet.
            </seg>
            <seg n="3542e2ef">
              Det står i betänkandet att detta rör personer som kommer invandrade
              till Sverige och att detta skulle ge dem möjligheter att komma
              in på arbetsmarknaden tidigare. Vi har hört här från flera andra
              att det inte är huvudskälet och att det finns annat att göra för
              att föräldrar som kommer till vårt land ska få komma in på arbetsmarknaden
              mycket bättre. Därför är inte det ett argument i detta sammanhang,
              utan där finns det helt andra saker som måste göras.
            </seg>
            <seg n="d6b33f33">
              Det är viktigt att vi har gjort den här förändringen. Det är
              oerhört viktigt att vi har givit en ökad flexibilitet och att
              vi har ändrat åldersgränserna i föräldraförsäkringen. Därmed,
              herr talman, tillstyrker jag förslaget i betänkandet och yrkar
              avslag på samtliga motioner och reservationer.
            </seg>
          </u>
          <note n="77780b02">
            I detta anförande instämde Gunilla Nordgren (M).
          </note>
          <note type="speaker" n="1c1ba948">
            Anf. 10 EMMA HENRIKSSON (KD):
          </note>
          <u who="Q4953633" xml:id="i-360fcd030ff2560f-0" n="48df6d76">
            <seg n="bd878126">
              Herr talman! Mammor och pappor är det viktigaste i barnens liv.
              Framför allt under de allra första åren grundläggs den trygghet
              som vi sedan kan stå på i resten av våra liv. Att ge både mammor
              och pappor möjlighet att knyta an till sina barn är grunden till
              att vi har en föräldraförsäkring.
            </seg>
            <seg n="78a62a4f">
              Vi får inte glömma att det är barnets behov som ska tillgodoses
              i första hand. Visst har föräldraförsäkringen påverkan också på
              arbetslivet, men det är inte för arbetsgivarna vi har en föräldraförsäkring.
              Det är för barnen.
            </seg>
            <seg n="a0d99a2a">
              Redan i dag använder de allra flesta föräldrar merparten av föräldradagarna
              under barnets fyra första år. Därför är det fullt rimligt med
              den förändring som nu görs, att 80 procent av dagarna avsätts
              för de första åren i livet, då barnen är väldigt beroende av sina
              föräldrar.
            </seg>
            <seg n="ce0225ae">
              Att förändringarna gäller de barn som föds efter införandet av
              förändringarna är också viktigt, för vi ska inte ändra förutsättningarna
              för dem som i dag redan har planerat hur de ska göra sitt uttag.
              En del föräldrar har varit oroliga, för de har gjort en planering
              som de har trott att de skulle kunna fullfölja. Det är viktigt
              att vi också ger dem den möjligheten.
            </seg>
            <seg n="2a7b4f53">
              Herr talman! Jag vill tala om de 96 dagar som går att spara och
              inte minst om den möjlighet som kommer att ges att spara dagarna
              längre än åtta år.
            </seg>
            <seg n="17e892ad">
              Självklart behöver barn sina föräldrar under hela uppväxten,
              men det är lite olika hur ett barn som är tolv månader och hur
              en tolvåring har behov av sina föräldrar. Hittills har det gått
              att ta ut dagar tills barnet är åtta år. Nu förlängs det till
              tolv år. Det är under de här åren barn många gånger känner sig
              väldigt självständiga. De klarar sig mycket själva. Men ibland
              behöver de oss föräldrar alldeles omedelbart.
            </seg>
            <seg n="3bbeec41">
              Jag tror att det är ganska många föräldrar som känner igen den
              drabbande magknipen när man får lappen från fritis om att det
              är dags att komma in med planeringen inför sommaren. Det blir
              uppenbart att antalet semesterdagar inte riktigt överensstämmer
              med antalet dagar barn har sommarlov, höstlov, jullov, sportlov
              och påsklov. Dessutom är det studiedagar.
            </seg>
            <seg n="adc92f03">
              Det är uppenbart när det är två föräldrar. Men det är ännu mer
              uppenbart att det inte går ihop när man är en förälder. Att då
              få möjligheten att lösa det genom att använda de dagar man har
              valt att spara fram till barnets tolvårsdag är viktigt. Vi kristdemokrater
              hade gärna sett att den här möjligheten fanns ännu längre under
              barndomen, men det här är ett viktigt första steg.
            </seg>
            <seg n="5efcb5d5">
              Herr talman! Debatten har i vissa delar seglat ut över områden
              som inte direkt berörs i betänkandet. Och som alltid när föräldraförsäkringen
              kommer upp kommer också klåfingrigheten. Det kliar i fingrarna
              hos de politiker som inte vill acceptera att gränsen för politiken
              går vid ytterdörren. Vi har inte rätt att styra över familjerna.
              Det är föräldrarna som ska styra i sina familjers liv. Det är
              inte riksdagsledamöter. Det är inte kommunalråd. Det är inte socialministern
              eller någon annan minister heller, för den delen.
            </seg>
            <seg n="9ed33385">
              Familjerna vet bäst själva hur de fördelar sin vardag. Därför
              kommer vi kristdemokrater att fortsätta kämpa för att öka flexibiliteten
              i föräldraförsäkringen. Det finns fler begränsningar som gör att
              inte minst pappor inte kan använda flexibiliteten i föräldraförsäkringen
              på samma sätt som mammor kan. Vi vet att det i de allra flesta
              fall är mammorna som tar ut sin del av föräldraledigheten under
              det första året. Då är flexibiliteten i det närmaste total. Men
              när de flesta pappor kommer med sina föräldradagar efter ettårsdagen
              – det är ännu tydligare efter ettochetthalvtårsdagen – slår begränsning
              efter begränsning till som påverkar pappornas möjlighet att använda
              flexibiliteten med bibehållen trygghet. Vi vet att många föräldrar
              är väldigt måna om den tryggheten, av mycket goda skäl. Det gör
              att pappors möjlighet att använda föräldraförsäkringens flexibilitet
              också styr pappors möjlighet att ta ut dagar som de vill.
            </seg>
            <seg n="b90c73ec">
              Mammor och pappor är lika mycket föräldrar. De ska ha samma möjligheter.
              De ska känna samma ansvar. Det kommer vi kristdemokrater att fortsätta
              kämpa för. Därmed, herr talman, yrkar jag bifall till förslaget
              i betänkandet.
            </seg>
          </u>
          <note n="77780b02">
            I detta anförande instämde Gunilla Nordgren (M).
          </note>
          <note type="speaker" n="359da6f2">
            Anf. 11 GUNVOR G ERICSON (MP) replik:
          </note>
          <u who="Q4946932" xml:id="i-1324d0ce9dd115a5-1" n="115d4ad8">
            <seg n="bc9e184e">
              Herr talman! Emma Henriksson pläderade starkt för att politiken
              inte ska lägga sig i föräldraförsäkringen. Men om politiken inte
              skulle lägga sig i skulle vi inte ha någon föräldraförsäkring
              över huvud taget. Vi har politiska förutsättningar, och vi har
              kommit överens om i denna riksdag att vi vill ha en generös föräldraförsäkring.
              Hela den här propositionen handlar om hur regelverket ska se ut
              för föräldraförsäkringen.
            </seg>
            <seg n="ef666a8d">
              Jag blir väldigt fundersam. Solveig Zander pläderade i sitt inlägg
              för en helt annan modell. Sedan kom Emma Henriksson med en tredje
              modell. Är ni fyra partier överens om den här propositionen?
            </seg>
          </u>
          <note type="speaker" n="0c9961bc">
            Anf. 12 EMMA HENRIKSSON (KD) replik:
          </note>
          <u who="Q4953633" xml:id="i-360fcd030ff2560f-1" n="48df6d76">
            <seg n="839cfe09">
              Herr talman! Ja, helt uppenbart, eftersom vi lägger fram propositionen.
              Men sedan är det lika uppenbart att det finns fyra partier inom
              Alliansen, och vi har lite olika ingångsvärden och olika mål för
              hur vi ska fortsätta utveckla föräldraförsäkringen.
            </seg>
            <seg n="bd643e60">
              För oss kristdemokrater är det helt självklart vilka som ska
              bestämma i familjen. Det är föräldrarna. Det är föräldrarna som
              känner sina barn. Det är föräldrarna som vet vad barnen behöver
              – mer än vad vi politiker vet. Det är också därför de ska ha förutsättningarna
              att styra sin vardag, att få livspusslet att gå ihop – vilket
              alla vi föräldrar vet inte är det lättaste.
            </seg>
            <seg n="8e8b456f">
              Sedan kommer klåfingriga politiker och ska styra än hit än dit.
              Vi vet av erfarenhet från hur föräldraförsäkringen används i dag
              att föräldrar är duktiga på att kringgå de begränsningar som vissa
              politiker har lagt till i den befintliga försäkringen.
            </seg>
            <seg n="cab10fd1">
              Vi tycker att det är viktigt med en föräldraförsäkring som visar
              och framför allt ger möjligheter för föräldrar att vara tillsammans
              med sina barn under de så viktiga första åren i barnens liv. Det
              är där anknytningen görs. Det är det som lägger grunden för barnens
              trygghet som vuxna. Det är föräldrarna som ser sina barns behov,
              och det är föräldrarna som ska ha makten att få till livet så
              att barnen kan känna sig trygga och så att familjelivet fungerar.
            </seg>
          </u>
          <note type="speaker" n="d0a172cb">
            Anf. 13 GUNVOR G ERICSON (MP) replik:
          </note>
          <u who="Q4946932" xml:id="i-1324d0ce9dd115a5-2" n="115d4ad8">
            <seg n="1ffd1146">
              Herr talman! Jag delar helt Emma Henrikssons uppfattning om att
              under den första tiden tillsammans med barnen är det oerhört viktigt
              att barnen får tillgång till båda sina föräldrar, oavsett kön
              för dessa föräldrar.
            </seg>
            <seg n="2544be9f">
              Anser Emma Henriksson att försäkringen ska vara en individuell
              försäkring? I alla andra sammanhang brukar kristdemokrater lyfta
              fram hur viktigt det är med individuella försäkringar. Det är
              individen som har ansvar för sin folkhälsa, och det är individen
              som ska ta ansvar för sig och sitt livspussel. Men i det här fallet
              är det inte längre fråga om en individuell försäkring utan det
              ska vara en föräldraförsäkring som utgår från familjen. Det kanske
              hänger ihop med er syn på sambeskattning, att ni egentligen vill
              ha familjen som enhet i sambeskattningsfrågan.
            </seg>
            <seg n="facd76fa">
              Anledningen till att jag begärde replik var just för att Emma
              Henrikssons anförande handlade om en helt annan föräldraförsäkring
              än den vi har på bordet i dag.
            </seg>
            <seg n="2644eafc">
              Jag tycker att det är bra att vi säger ja till de nya åldersgränserna.
              Vi ökar flexibiliteten genom att sätta gränsen vid 12 år, även
              om vi i Miljöpartiet gärna hade sett 15 år för att göra det möjligt
              att ta ut ledighet även med lite äldre barn. Jag skulle välkomna
              om Kristdemokraterna också kan tänka sig en 15-årsgräns. Det ger
              möjlighet till den ökade flexibiliteten. Men jag är oroad över
              om man inte vill se den som en individuell försäkring.
            </seg>
          </u>
          <note type="speaker" n="13e8def7">
            Anf. 14 EMMA HENRIKSSON (KD) replik:
          </note>
          <u who="Q4953633" xml:id="i-360fcd030ff2560f-2" n="48df6d76">
            <seg n="a0d009ba">
              Herr talman! Tack, Gunvor G Ericson, för frågan! Den sätter fingret
              på precis vad det här handlar om.
            </seg>
            <seg n="167b41ed">
              För oss är föräldraförsäkringen individuell utifrån vem det faktiskt
              handlar om, nämligen barnet. Försäkringen är inte för arbetsgivaren,
              varken mammors arbetsgivare eller pappors arbetsgivare. Det är
              för barnet det finns en föräldraförsäkring. Barnet ska få tid
              med sina föräldrar.
            </seg>
            <seg n="e51e08b9">
              Vi utgår från den enda individ som är avgörande, nämligen barnet.
              Därför anser vi att föräldraförsäkringen ska vara så flexibel
              som möjligt för de vuxna individer som är bäst på att avgöra barnets
              behov, som är bäst på att se hur vardagen ska fungera för att
              barnet ska växa upp i trygghet. Det är föräldrarna som ska bestämma
              hur de använder sina dagar eftersom det är föräldrarna som har
              förmåga att tillgodose barnets behov.
            </seg>
            <seg n="a876ecec">
              Ibland behöver samhället rycka in därför att föräldraförmågan
              brister, men i de allra flesta familjer är föräldrarna de som
              har bäst förutsättningar att tillgodose barnets behov.
            </seg>
            <seg n="33126446">
              Vi vill ha en utökad föräldraförsäkring. Vi vill att dagarna
              ska kunna användas under en längre tid. Det är något vi har kämpat
              för i många år. Med det beslut vi fattar i dag uppnår vi 12-årsgränsen.
              Vi kommer att fortsätta att jobba, och jag är glad att Miljöpartiet
              är med oss i den kampen.
            </seg>
            <seg n="f7452a3f">
              Jag vill också kommentera påståendet om att Kristdemokraterna
              skulle vara för sambeskattning. Det är felaktigt.
            </seg>
          </u>
          <note n="94eefaac">
            Överläggningen var härmed avslutad.
          </note>
          <note n="dc721f74">
            10 § Utbetalning av barnbidrag och flerbarnstillägg
          </note>
          <note type="speaker" n="d349b26e">
            Anf. 15 GUNVOR G ERICSON (MP):
          </note>
          <u who="Q4946932" xml:id="i-1324d0ce9dd115a5-3" n="115d4ad8">
            <seg n="38fbe5b1">
              Herr talman! Miljöpartiet är i grunden positivt till att barnbidraget
              i det fall det finns två föräldrar ska gå till båda. Vi har emellertid
              ett antal invändningar mot att redan nu genomföra detta.
            </seg>
            <seg n="1434aee7">
              I strävan efter ett jämställt samhälle är det viktigt att samhällets
              stöd inte pekar ut den ena föräldern som bättre eller sämre beroende
              på kön. Ett jämställt samhälle är där föräldrar av båda könen
              tar ett lika självklart ansvar. Ett jämställt samhälle är där
              barnen har rätt till båda sina föräldrar och där föräldrar bär
              med sig en gemensam erfarenhet av en nära relation till barn och
              ansvarstagande.
            </seg>
            <seg n="bb74255e">
              Det här tror vi ger ett bättre samhälle – ett samhälle där barnperspektivet
              genomgående är starkare. Dess värre har vi långt dit.
            </seg>
            <seg n="d1b5b05c">
              Hittills har regeringens politik på jämställdhetsområdet lyst
              med sin frånvaro och förslaget om delat barnbidrag riskerar då
              att bli en arena för uteblivna jämställdhetsreformer på mer relevanta
              områden.
            </seg>
            <seg n="22cf0e68">
              Det är angeläget med könsneutralitet i lagstiftningen. Samtidigt
              är det också viktigt att se de reella konsekvenserna av reformer,
              där vi – givet den verklighet som råder i dag – menar att de förslag
              regeringen nu lägger fram riskerar att bli mer negativa än positiva
              ur ett barnperspektiv.
            </seg>
            <seg n="edd52b24">
              Sedan förslaget lades fram förra gången i riksdagen har situationen
              förvärrats för de mest utsatta barnen. Antalet barn som lever
              i hushåll med låg inkomststandard har ökat sedan 2006. Enligt
              de mätningar som gjorts av Rädda Barnen sedan 2002 har skillnaderna
              ökat mellan olika typer av barnfamiljer, rika och fattiga, ensamstående
              och sammanboende samt utrikes födda och födda i Sverige. De allra
              mest utsatta är barn till ensamstående och barn till utrikes födda.
              Skillnaden i nettoinkomst mellan kvinnor och män har ökat med
              40 procent sedan 2006. I reda pengar handlar det om en ökning
              med närmare 18 000 kronor om året till männens fördel, vilket
              gör att kvinnors inkomster släpar efter hela livet. Redan vid
              24 års ålder är inkomstskillnaden mellan könen i genomsnitt 50
              000 kronor per år.
            </seg>
            <seg n="f4fcc3ad">
              Att i den rådande situationen införa en regel om att dela barnbidraget
              lika mellan föräldrarna riskerar att slå hårdast mot de barn som
              har föräldrar med väldigt låga inkomster och de barn som har föräldrar
              som inte kommer överens. Förslaget riskerar därmed att få diskriminerande
              effekter.
            </seg>
            <seg n="fc64d13a">
              Det finns föräldrar som har gemensam vårdnad om sina barn där
              barnen bor växelvis hos föräldrarna för vilka de föreslagna ändrade
              reglerna om utbetalning av barnbidrag med mera inte kommer att
              vålla några som helst problem. För en hel del av de kvinnor som
              har små inkomster och som har konflikter med sin före detta partner,
              kan detta emellertid troligtvis leda till påtagligt sämre ekonomiska
              möjligheter. Vi har inte heller höjt underhållsbidraget. Vi måste
              se detta som en helhet. Dessa personer får mindre ekonomiskt utrymme,
              trots att löpande utlägg och räkningar såsom barnomsorgsavgiften
              kvarstår. Den kan inte delas automatiskt. Fakturan för barnomsorgsavgiften
              går som huvudregel till den adress där barnet är folkbokfört.
              För att fakturan ska delas krävs att föräldrarna är överens om
              det.
            </seg>
            <seg n="ca26851b">
              För kvinnor som har flera barn och i realiteten tar det totala
              ekonomiska ansvaret, trots gemensam vårdnad, kan det delade barnbidraget
              i praktiken innebära ett bortfall på flera tusen kronor i månaden.
              Visst ska båda parter utifrån förslaget kunna hävda hur det i
              själva verket ligger till när det gäller barnen och boendet, men
              det är inte säkert att alla vågar ta den striden eller vet hur
              de ska göra.
            </seg>
            <seg n="87b7f793">
              Vi anser helt enkelt att förslaget ur ett barnperspektiv riskerar
              att öka på barnfattigdomen, det vill säga både försvåra för de
              barn som lever i familjer med mycket knappa ekonomiska resurser
              och utöka antalet utsatta barn.
            </seg>
            <seg n="5bfb1900">
              Vi vill se en ökad jämställdhet med en tredelad föräldraförsäkring.
              Sammanfattningsvis anser vi således att regeringens förslag om
              automatiskt delat barnbidrag och flerbarnstillägg riskerar att
              leda till kraftiga försämringar för barn i Sverige. Med detta
              tillsammans med de försämringar som har skett för fattiga och
              utsatta barn i Sverige sedan 2007 anser vi att riksdagen ska avslå
              regeringens förslag i dessa delar.
            </seg>
            <seg n="59f3c448">
              Vi har låtit riksdagens utredningstjänst göra en genomgång av
              kvinnors och mäns nettoinkomster, och även inkomster för heltidssysselsatta
              skiljer sig betänkligt åt. År 2012 var nettoinkomsten för heltidssysselsatta
              kvinnor 262 000 kronor om året men för män 315 000 kronor om året,
              en skillnad på 52 000 kronor om året för heltidssysselsatta. Det
              är en väldigt stor skillnad. År 2004 var den skillnaden 33 000
              kronor. Sedan 2006 har den alltså ökat med 18 000 kronor per år.
              Att i det läget göra den här förändringen anser vi är fel.
            </seg>
          </u>
          <note type="speaker" n="29b9bc55">
            Anf. 16 ANNELIE KARLSSON (S):
          </note>
          <u who="Q4958102" xml:id="i-8a7343d2a22a99de-0" n="5973fff7">
            <seg n="d69d1ddd">
              Herr talman! Det var en gång väldigt rätt att betala ut barnbidraget
              till kvinnor. Då stärkte man kvinnors ekonomiska situation, och
              man stärkte jämställdheten mellan män och kvinnor. Men lika rätt
              som det var då, lika fel är det i dag. Det är inte bara omodernt
              utan också diskriminerande, för samtidigt som vi diskuterar ett
              jämställt föräldraskap, att ge barn samma självklara rätt till
              båda sina föräldrar, är det inte rimligt att barnbidraget med
              automatik tillfaller mamman. Vi kan inte cementera könsroller,
              utan vårt ansvar är att skapa förutsättningar för en modern familjepolitik
              som överensstämmer med dagens verklighet.
            </seg>
            <seg n="2e8713ee">
              Vi socialdemokrater har drivit denna fråga och hade redan 2005
              en proposition till riksdagen. Då röstades den ned. Vi är glada
              att ni har ändrat er i dag. Jag yrkar bifall till förslaget i
              betänkandet.
            </seg>
          </u>
          <note type="speaker" n="f5b88192">
            Anf. 17 GUNILLA NORDGREN (M):
          </note>
          <u who="Q4969998" xml:id="i-d84f685e6ed6cb27-1" n="d155176e">
            <seg n="98b300f8">
              Herr talman! Jag vill börja med att yrka bifall till förslaget
              i betänkandet och avslag på motionen.
            </seg>
            <seg n="bb8f6005">
              Föräldrar har ansvar för sina barn, och det gäller såväl omhändertagandet
              som det ekonomiska ansvaret. Denna proposition som är överlämnad
              till riksdagen är framlagd för att underlätta för föräldrar att
              samarbeta och ta ett gemensamt ekonomiskt ansvar. Det är också
              utifrån ett jämställdhetsperspektiv, som vi har varit inne på
              innan. Att göra förändringar i utbetalningen av barnbidrag och
              flerbarnstillägg är också något som har aviserats tidigare.
            </seg>
            <seg n="d31cbabf">
              Dagens bestämmelser anger att modern är automatisk mottagare
              om ingen anmälan till Försäkringskassan görs. Det känns ganska
              omodernt i dag, kan jag säga som kvinna själv. Jag anser att det
              är ett förlegat system. I ett modernt och jämställt samhälle,
              som vi alla vill ha, bör detta ändras. Dagens system kan faktiskt
              till och med bidra till att konservera könsrollerna. Lagstiftningen
              i vårt land ska vara könsneutral.
            </seg>
            <seg n="be3a8859">
              Förslaget innebär att när föräldrar har gemensam vårdnad ska
              barnbidraget betalas ut med 50 procent till vardera förälder.
            </seg>
            <seg n="e3b79969">
              Föräldrar med gemensam vårdnad kan, om de är överens om det,
              anmäla en annan fördelning. Det är ganska naturligt, tycker jag.
              Fortfarande ska det dock finnas en valfrihet för föräldrarna att
              ha det annorlunda, vilket ju garanteras av att de gemensamt kan
              anmäla om de vill ha det annorlunda. Föräldrarna ges ökad flexibilitet
              och frihet att välja hur de vill ha barnbidraget utbetalt, och
              valfrihet och flexibilitet utgör ju grundstenar i vår politik.
            </seg>
            <seg n="e7cc2401">
              Många barn lever i dag med åtskilda föräldrar, och allt fler
              barn bor då växelvis hos sina föräldrar, vilket jag tycker är
              en positiv utveckling. Föräldrarna tar ett gemensamt ansvar, och
              de flesta utredningar visar att barnen mår bra av detta.
            </seg>
            <seg n="540beb18">
              Vid växelvis boende och gemensam vårdnad ska det enligt förslaget
              räcka att den ena föräldern vill ha en 50-procentig fördelning.
              Men den förälder som vill ha den 50-procentiga delningen ska då
              kunna göra sannolikt att växelvis boende föreligger. Gunvor var
              inne på att det kommer att drabba kvinnor med låga inkomster om
              den andre föräldern inte tar sitt ansvar, men enligt förslaget
              ska den föräldern kunna göra sannolikt att han eller hon faktiskt
              tar sitt ekonomiska ansvar. Det tycker jag är bra.
            </seg>
            <seg n="b1689aea">
              Om barnet bor varaktigt bara hos den ene föräldern ska bidraget
              betalas ut till denna förälder. Det kan även gälla om den ene
              föräldern under en längre tid inte kan delta i vårdnaden av barnet
              på grund av frånvaro, sjukdom eller av annan anledning. Villkoret
              för att ändra utbetalningen på begäran av kommunens socialnämnd
              ändras från synnerliga till särskilda skäl just för att kunna
              komma åt de här situationerna som kan uppstå.
            </seg>
            <seg n="b6373e81">
              Herr talman! Bakgrunden till denna proposition är ett uppdrag
              från Socialdepartementet att göra en allmän översyn av hur det
              ekonomiska stödet till barnfamiljer främjar samarbete mellan särlevande
              föräldrar, den så kallade Särlevnadsutredningen, som lämnade sitt
              slutbetänkande Fortsatt föräldrar – om ansvar, ekonomi och samarbete
              för barnets skull . I samband med beredningen av denna utrednings
              olika förslag sågs ett behov av att även se över bestämmelserna
              för utbetalningar av barnbidrag och flerbarnstillägg. Och under
              hösten 2011 fick Försäkringskassan i uppdrag att se över möjligheterna
              till förenklingar för såväl myndigheten Försäkringskassan som
              enskilda personer.
            </seg>
            <seg n="0faff1e9">
              Herr talman! I vårt samhälle i dag lever allt fler i olika familjekonstellationer.
              Det gör att regler och lagar måste möta denna utveckling. Lagar
              och regler måste följa med i den utveckling som sker i samhället.
              Vi måste ha moderna och anpassade regler som fungerar för alla
              olika familjeförhållanden. De måste anpassas så att människor
              som lever i olika förhållanden får en rättvis lagstiftning.
            </seg>
            <seg n="f8183d11">
              Det faktum att allt fler barn lever växelvis med sina föräldrar
              är bra. Det är naturligtvis inte alltid möjligt, till exempel
              på grund av att föräldrar inte alltid bor så nära varandra och
              det blir svårt med barnets skolgång och annat. Men när de gör
              det och dessutom kan vara sams och ta sitt gemensamma ansvar är
              det i de allra flesta fall positivt.
            </seg>
            <seg n="99295aba">
              Förslagen innebär i korthet att för barn födda efter ikraftträdandet
              av denna lag ska barnbidraget betalas ut med 50 procent till vardera
              föräldern vid gemensam vårdnad och att vid växelvis boende ska
              den ene föräldern kunna anmäla delat barnbidrag men göra sannolikt
              att det föreligger växelvis boende.
            </seg>
            <seg n="d3195416">
              Ansvaret för de barn man är vårdnadshavare för har man som förälder
              oavsett om man bor ihop med barnet varaktigt, varannan vecka eller
              hur man väljer att göra. Är man förälder är man det tills barnen
              är väldigt gamla.
            </seg>
            <seg n="92cad0b2">
              Jag anser att detta lagförslag innebär förbättringar för föräldrar.
              Dessutom är det anpassat till ett jämställt och modernt samhälle.
            </seg>
            <seg n="8481030a">
              Jag måste säga att jag är lite förvånad över Miljöpartiet som
              säger nej till ett delat barnbidrag och i stället vill ha en tredelad
              försäkring. Jag är fortfarande förvånad över att ni i ett jämställt
              samhälle går emot att man ska dela på ett barnbidrag.
            </seg>
          </u>
          <note type="speaker" n="2d5be067">
            Anf. 18 EMMA CARLSSON LÖFDAHL (FP):
          </note>
          <u who="Q4941925" xml:id="i-a78ff4a02fe44b15-1" n="4b78f7e0">
            <seg n="909abc20">
              Herr talman! Jag är ganska säker på att de flesta av oss här
              anser att båda föräldrarna är viktiga för barnen, oavsett föräldrarnas
              kön eller ålder. Men i dag betalas barnbidraget automatiskt ut
              till mamman eller, om man lever i en samkönad relation, till den
              äldste föräldern.
            </seg>
            <seg n="7667b6fe">
              Att det är mamman som får barnbidraget är en gammal kvarleva
              sedan barnbidraget infördes 1948. Då var majoriteten av mammorna
              hemmafruar. Kvinnorna slutade ofta att förvärvsarbeta när de gifte
              sig och fick barn, och de var beroende av sina män för att kunna
              försörja sig. Då var barnbidraget ett välkommet tillskott till
              mamman för att hon skulle ha en liten egen peng, och hon fick
              pengarna utan att be mannen om lov. Det var också så att det var
              mamman som hade ansvaret för omvårdnaden om barnen, som såg till
              att de var hela och rena och som skaffade kläder och andra saker
              som de behövde.
            </seg>
            <seg n="17d6e031">
              Nu har det gått 65 år. Situationen är annorlunda – tack och lov,
              skulle jag vilja säga. Majoriteten av mammorna förvärvsarbetar.
              De har egen ekonomi, och föräldrarna delar på hushållets kostnader.
              Föräldrarna vet vad barnet har för behov, och de hjälps åt när
              dessa saker ska införskaffas.
            </seg>
            <seg n="d61c5e07">
              Ett steg i att vi menar allvar med att båda föräldrarna är lika
              viktiga för barnet är att anpassa barnbidragets mottagare till
              dagens situation.
            </seg>
            <seg n="ebc0380b">
              Ett barn behöver kärlek och omvårdnad, men vi kan inte komma
              ifrån att det även behöver materiella ting. Ett delat barnbidrag
              visar att ansvaret är lika för mamman och pappan eller för båda
              föräldrarna i en samkönad relation.
            </seg>
          </u>
          <note n="deb28164">
            Jag yrkar bifall till förslaget i betänkandet.
          </note>
          <note n="77780b02">
            I detta anförande instämde Gunilla Nordgren (M).
          </note>
          <note type="speaker" n="f4480661">
            Anf. 19 GUNVOR G ERICSON (MP) replik:
          </note>
          <u who="Q4946932" xml:id="i-1324d0ce9dd115a5-4" n="115d4ad8">
            <seg n="df3b91d0">
              Herr talman! Miljöpartiet är för principen att göra barnbidraget
              könsneutralt.
            </seg>
            <seg n="cdcaef10">
              Emma Carlsson Löfdahl talade om när barnbidraget infördes, vilket
              är länge sedan. Jag hade hoppats att det i Sverige i dag skulle
              vara självklart att kvinnor och män tjänar lika mycket, att det
              inte fanns något lönegap mellan kvinnor och män som jobbar heltid
              och att kvinnor och män tog ut lika mycket föräldraledighet och
              tog ett lika stort ansvar för sina barn.
            </seg>
            <seg n="65fcb362">
              Jag vill också se olika sätt att underlätta för särlevande föräldrar
              att samarbeta kring gemensamma barn, men den verklighet vi ser
              oroar oss. Antalet barn i ekonomiskt utsatta hushåll ökar, och
              de flesta av dessa barn lever med en ensamstående mamma.
            </seg>
            <seg n="40277ddc">
              Jämställdheten mellan kvinnor och män har försämrats med denna
              regering. Löneskillnaderna har ökat, och inkomstskillnaderna har
              ökat med hela 40 procent. Tvisterna om vård, boende och umgänge
              har ökat drastiskt de senaste åren.
            </seg>
            <seg n="2f43f091">
              Med denna lagreglering är det en fara att man gör barnbidraget
              till en symbolisk rättvisefråga mellan föräldrar och låter de
              barn som har de tuffaste uppväxtvillkoren ta smällen.
            </seg>
            <seg n="fe04fe50">
              Emma Carlsson Löfdahl! Vill ni ha fler jämställdhetsreformer?
              Kommer ni i så fall att genomföra dem under denna mandatperiod?
            </seg>
          </u>
          <note type="speaker" n="c0be9aac">
            Anf. 20 EMMA CARLSSON LÖFDAHL (FP) replik:
          </note>
          <u who="Q4941925" xml:id="i-a78ff4a02fe44b15-2" n="4b78f7e0">
            <seg n="f5b9fc7e">
              Herr talman! Vi är helt överens om att det ska vara jämlikt mellan
              män och kvinnor. Vi ska tjäna lika mycket oavsett om vi är män
              eller kvinnor, och vi ska ha samma lön för samma arbete. Här har
              vi ett stort arbete framför oss där vi måste hjälpas åt.
            </seg>
            <seg n="a3441b3a">
              Jag tror dock inte att vi löser det genom att fortsätta låta
              mamman behålla hela barnbidraget. Vi måste gå före i politiken
              och visa att det är könsneutralt. Barnbidraget hänger ihop med
              våra barn, och det är viktigt att vi visar att mamman och pappan
              är lika viktiga för barnen.
            </seg>
          </u>
          <note type="speaker" n="4955bf6b">
            Anf. 21 GUNVOR G ERICSON (MP) replik:
          </note>
          <u who="Q4946932" xml:id="i-1324d0ce9dd115a5-5" n="115d4ad8">
            <seg n="7637dd37">
              Herr talman! I sak håller jag med dig, Emma Carlsson Löfdahl.
              Principen att göra barnbidraget könsneutralt är viktig, men frågan
              är om vi inte också måste se verkligheten. Är vi beredda att offra
              barnen i familjer som inte får samma ekonomiska situation som
              innan barnbidraget delades?
            </seg>
            <seg n="5efd7626">
              Risken att förvärra barns ekonomiska utsatthet sätts mot när
              detta ska göras. Därför vill vi göra andra reformer först, till
              exempel tredelad föräldraförsäkring.
            </seg>
            <seg n="924a89f3">
              Det gläder mig att Emma Carlsson Löfdahls parti tog ett steg
              i rätt riktning på sin senaste kongress, men det bekymrar mig
              att det inte får genomslag i den regering som Folkpartiet ingår
              i.
            </seg>
            <seg n="494db2c0">
              Jag fick många mejl och synpunkter från kvinnor i samband med
              att vi skrev denna motion. De var oroade över hur det ska bli
              framöver. Även om detta inte berör dem direkt eftersom det gäller
              nyfödda barn pekar oron på att vi inte går framåt när det gäller
              ekonomisk jämställdhet.
            </seg>
            <seg n="dbc84386">
              Emma Carlsson Löfdahl! Är ni också beredda att höja underhållsstödet?
            </seg>
          </u>
          <note type="speaker" n="86e55489">
            Anf. 22 EMMA CARLSSON LÖFDAHL (FP) replik:
          </note>
          <u who="Q4941925" xml:id="i-a78ff4a02fe44b15-3" n="4b78f7e0">
            <seg n="a1f7c9ec">
              Herr talman! Jag tror inte att barnbidraget är den grundläggande
              orsaken till att män och kvinnor har olika inkomster. Barnbidraget
              är till barnet. Det är inte till mamman eller pappan för att stärka
              deras inkomst, utan pengarna ska gå till barnet.
            </seg>
            <seg n="0076b919">
              Det finns andra saker som är viktigare att tänka på när det gäller
              utsatta barn än det delade barnbidraget.
            </seg>
            <seg n="638e6f48">
              Som vi hörde tidigare är det fortfarande möjligt att få hela
              barnbidraget när det är en ensam förälder som är ekonomiskt ansvarig.
              I undantagsfall har man möjlighet att ansöka om det.
            </seg>
            <seg n="786f317a">
              När det gäller utsatta barn och ekonomi finns det mycket mer
              att göra. Här måste vi titta på hur det ser ut med underhållsstöd,
              underhållsbidrag och så vidare.
            </seg>
          </u>
          <note type="speaker" n="e5b0501d">
            Anf. 23 SOLVEIG ZANDER (C):
          </note>
          <u who="Q4990884" xml:id="i-599ab9a54736d37f-1" n="ef9b01d0">
            <seg n="517f8f19">
              Herr talman! Vi hörde nyss att barnbidraget funnits i 65 år,
              vilket är intressant. Det fanns faktiskt ett barnbidrag före det,
              men det var inkomstprövat. Det är tur att vi i dag har ett allmänt
              barnbidrag.
            </seg>
            <seg n="a80e0dc8">
              Det allmänna barnbidraget kom 1948. Det var en centerkvinna som
              drev på, och således medverkade Centerpartiet till att vi fick
              ett allmänt barnbidrag. Samma sak gällde för flerbarnstillägget,
              men det kom för 30 år sedan.
            </seg>
            <seg n="a484f4e6">
              Det är bra att vi har fått ett förslag om att barnbidraget ska
              delas. Jämställdheten mellan kvinnor och män, mammor och pappor,
              i avseendet att ta hand om sina barn är viktig. Det är ett symboliskt
              beslut där riksdagen tydligt visar att föräldrarna ska vara jämbördiga.
            </seg>
            <seg n="3da649ee">
              Utan att på något sätt äventyra mitt stöd till detta förslag
              har jag en önskan att det skulle vara retroaktivt. Det är beklagligt
              för de föräldrar som i dag inte har möjlighet att dela, och vore
              det retroaktivt skulle det hjälpa även dem.
            </seg>
            <seg n="22212d8a">
              Jag håller inte med Miljöpartiet om att detta kan bli konfliktdrivande.
              Vi vet att många föräldrar har konflikter när det gäller ekonomin,
              och många pappor skulle gärna ta del av barnbidraget och flerbarnstillägget
              eftersom de delar ansvaret för sina barn. Att mamman hittills
              har haft vetorätt har snarare varit en anledning till konflikt.
            </seg>
            <seg n="784a409f">
              I många ekonomiskt utsatta familjer har den ensamstående mamman
              låg lön, vilket Gunvor G Ericson från Miljöpartiet tog upp. Vi
              har dock ett förslag i vår budget för 2014 om att införa ett särskilt
              bostadstillägg för de hemmavarande barnen, det vill säga där barnen
              bor. Detta kommer hushållen med de lägsta inkomsterna till del.
              Detta ska vi debattera och besluta om ett par veckor.
            </seg>
            <seg n="0f08cb17">
              Gunvor G Ericson tog också upp att löneskillnaderna är stora,
              vilket skulle vara ett skäl till att barnbidraget inte ska delas.
              Det är att gå tillbaka i historien. Barnbidraget kompenserar inte
              på något sätt de inkomstskillnader som finns. Det är helt andra
              saker i vårt samhälle som ska till för att vi ska få lika lön.
            </seg>
            <seg n="ad8e2a1b">
              Om våra pappor – för det är ofta de som tjänar mest, som Gunvor
              G Ericson påtalade – skulle dela sin inkomst på ett annat sätt
              än i dag, det vill säga lämna den ekonomiska möjlighet de har
              till de mammor där barnen bor mest, skulle det innebära att de
              hushåll där mammorna har det sämst ställt får 1 000 kronor mer
              i månaden. Det är inte en försumbar peng.
            </seg>
            <seg n="7c64ae36">
              Jag hoppas verkligen att vi återkommer om förslag på hur detta
              skulle vara möjligt på ett annat sätt än i dag, för det är mycket
              viktigt att vi ser till att de hushåll som har de lägsta inkomsterna
              får det ekonomiskt bättre när de har barn.
            </seg>
            <seg n="dff375e5">
              Herr talman! Utan att föra diskussionen längre vill jag yrka
              bifall till förslaget i betänkandet och avslag på samtliga motioner
              och reservationer.
            </seg>
          </u>
          <note n="77780b02">
            I detta anförande instämde Gunilla Nordgren (M).
          </note>
          <note type="speaker" n="75b51515">
            Anf. 24 EMMA HENRIKSSON (KD):
          </note>
          <u who="Q4953633" xml:id="i-360fcd030ff2560f-3" n="48df6d76">
            <seg n="f8213cb2">
              Herr talman! Jag vill börja där jag slutade i den förra debatten.
              Mammor och pappor är lika mycket föräldrar, och de ska ställas
              inför samma ansvar och samma förväntningar.
            </seg>
            <seg n="be99158b">
              Vi vet dock att det inte är så det upplevs av många föräldrar
              i dag, tyvärr många gånger med rätta, och vi vet att föräldrar
              inte blir bemötta på samma sätt. Vi vet att det tyvärr är myndigheter
              som behandlar föräldrar olika – förskolor, skolor och tandläkare.
              Jag fick ett utskick för att jag har tonårsbarn, ställt till mig
              som mamma. Det var information som precis lika gärna hade kunnat
              ställas till barnets pappa, men många gånger blir det mamman som
              apostroferas först som förälder, som om hon vore mer förälder
              än pappan.
            </seg>
            <seg n="e2360236">
              Allra allvarligast är det när det är lagstiftningen som gör denna
              skillnad därför att det cementerar bilden av att mammor och pappor
              inte är lika mycket föräldrar. Men det är de.
            </seg>
            <seg n="ae1efd4a">
              I dagens lagstiftning om utbetalning av barnbidrag har mammor
              ett veto. Det är inte mammor som är fattigare, mammor som är mer
              ansvarstagande, mammor som har barnen boende enbart hos sig eller
              mammor som är bättre på att prioritera vad som ska köpas till
              barnet som har ett veto över barnbidraget. Det har alla mammor,
              bara för att de är kvinnor.
            </seg>
            <seg n="5d2a7bab">
              Självklart ska föräldrar som tar samma ansvar också ha samma
              rätt till barnbidraget. Lika självklart ska det vara att den förälder
              som ensam bär ansvaret eller bär den allra tyngsta delen av ansvaret
              ska ha rätt till hela barnbidraget. Det är också det vi föreslår
              nu i vårt förslag till förändring av barnbidragets utbetalning.
              När föräldrar delar på ansvaret och barnen bor lika mycket hos
              mamman och pappan ska de ha samma rätt att få del av barnbidraget.
            </seg>
            <seg n="f25e5b3b">
              Jag tycker att det är lite märkligt att Miljöpartiet säger att
              det i snitt finns fler mammor med dålig ekonomi än pappor med
              dålig ekonomi och att vi därför ska bibehålla de diskriminerande
              förutsättningarna för alla. Vad blir svaret då till den pappa
              som ringde till mig? Han sade: Jag har jättedålig ekonomi. Våra
              barn bor lika mycket hos mig som hos sin mamma. Hon har jättebra
              ekonomi, men hon är fortfarande arg för att vi har separerat.
              Därför behåller hon hela barnbidraget, och jag kan inte göra någonting.
              Barnen får en sämre ekonomi hos mig, och jag har inte råd att
              köpa det de behöver därför att hon är sur.
            </seg>
            <seg n="ac78025b">
              Vi ska inte lura oss att tro att mammor alltid agerar rationellt
              och bra och att pappor alltid skulle agera irrationellt och dåligt.
              Det finns tyvärr föräldrar av båda sorterna som gör det, men lagen
              måste erkänna att mammor och pappor är lika mycket föräldrar och
              ska bära lika mycket ansvar.
            </seg>
            <seg n="8e6c04a5">
              Herr talman! Ekonomin är en stor utmaning för ensamstående föräldrar,
              men det är inte förbehållet ensamstående mammor. Den pappa som
              har dålig ekonomi har det lika tufft som den mamma som har dålig
              ekonomi.
            </seg>
            <seg n="d9162bd9">
              Kristdemokraterna och alliansregeringen har gjort en hel del
              för att stärka ekonomin för familjer – åtgärder som vi vet framför
              allt kommer ensamstående föräldrar till del. Det är främst ensamstående
              eller familjer med många barn som har de tuffaste ekonomiska förutsättningarna.
              Vi har förstärkt bostadsbidraget och flerbarnstillägget. Det är
              åtgärder som riktar in sig på just dem som behöver det – inte
              på grund av kön och inte enbart på grund av familjesituation.
              Vi vet dock att familjesituationen många gånger är sammankopplad
              med det som ger den ekonomiska utmaningen.
            </seg>
            <seg n="0d5e2b8b">
              Vi har sett att mer behöver göras för att stärka föräldrar i
              att komma överens. Många föräldrar – tyvärr allt fler – hamnar
              i konflikt efter en separation. Om fler föräldrar skulle fördela
              det ekonomiska ansvaret mellan sig och göra upp utan att gå via
              Försäkringskassan vet vi att många barn skulle få en bättre ekonomi
              i sin vardag, både hos sin mamma och hos sin pappa. Därför är
              det viktigt att vi fortsätter att stärka båda föräldrarna. Barnbidraget
              räknas in i det ansvar som fördelas mellan föräldrarna, och därför
              kommer inte barnen att få sämre förutsättningar på grund av den
              förändring vi nu genomför.
            </seg>
          </u>
          <note n="f84cb8b4">
            Med det, herr talman, yrkar jag bifall till förslaget i betänkandet.
          </note>
          <note n="77780b02">
            I detta anförande instämde Gunilla Nordgren (M).
          </note>
          <note n="94eefaac">
            Överläggningen var härmed avslutad.
          </note>
          <note n="532b902a">
            11 § Ökade möjligheter att förebygga våld i nära relationer
          </note>
          <note type="speaker" n="97d05fbc">
            Anf. 25 RICHARD JOMSHOF (SD):
          </note>
          <u who="Q5890031" xml:id="i-87de50b69188f4c4-0" n="ba0cee23">
            <seg n="9a67c12d">
              Herr talman! Kontaktförbud syftar till att förebygga våld i nära
              relationer. De meddelas till någon som riskerar att begå brott
              mot, förfölja eller allvarligt trakassera en annan person. Kontaktförbudet
              innebär ett förbud mot att besöka, ta kontakt med, förfölja och
              ibland även vistas på samma platser eller i samma bostad som en
              utsatt person.
            </seg>
            <seg n="0c79225d">
              I en perfekt värld kommer exempelvis en kvinna som trakasseras
              av en man att få till stånd ett kontaktförbud. Mannen kommer att
              följa förbudet och trakasserierna följaktligen att upphöra. Så
              ser det dock sällan ut i verkligheten. Tvärtom finns det mycket
              som tyder på stora brister i hur systemet med kontaktförbud fungerar.
            </seg>
            <seg n="cb8fe73d">
              Problemet är tredelat. För det första är det enligt Brå alldeles
              för svårt för en utsatt kvinna att få en ansökan om kontaktförbud
              beviljad. Enligt Stina Holmberg, enhetschef på Brå, avslogs 70
              procent av alla ansökningar i fjol. Sverigedemokraterna delar
              Brås uppfattning att det måste bli lättare för kvinnor att få
              sina ansökningar om kontaktförbud beviljade.
            </seg>
            <seg n="46f5771a">
              För det andra verkar det vara rena lotteriet vem som får ett
              kontaktförbud beviljat. Enligt den statistik som Stiftelsen Tryggare
              Sverige sammanställt och som SVT tidigare publicerat finns det
              oacceptabla skillnader geografiskt i Sverige när det gäller hur
              lätt det är att få en ansökan om kontaktförbud beviljad.
            </seg>
            <seg n="90548a29">
              Bor du exempelvis i Uddevalla eller Norrköping är chansen att
              få en ansökan om kontaktförbud beviljad 50 respektive 52 procent.
              Bor du däremot i norrort eller Eskilstuna är chansen bara 20 respektive
              18 procent. Det kan alltså vara två och en halv gång så lätt att
              få en ansökan om kontaktförbud beviljad om du bor på ett visst
              ställe jämfört med ett annat.
            </seg>
            <seg n="6f97a50b">
              För det tredje är det inte säkert att ett kontaktförbud – när
              det väl beviljas – avskräcker och hindrar en gärningsman från
              att fortsätta med sina trakasserier. I dag kan en överträdelse
              av förbudet ge mellan böter och ett års fängelse. Har överträdelserna
              utgjort delar av ett led av kränkningar mot kvinnans personliga
              integritet kan överträdelser av kontaktförbudet även täckas av
              brottet olaga förföljelse eller stalkning, som det också kallas,
              som ger fängelse utan minst angivna tid och maximalt i fyra år.
            </seg>
            <seg n="821fc40f">
              Herr talman! I tidningen Skånskan kunde vi tidigare i år läsa
              om en man som hade åtalats för olaga förföljelse efter att ha
              trakasserat en före detta sambo under flera års tid. Först efter
              närmare 500 sms-meddelanden under alla tider på dygnet med kränkande
              påhopp och också med dödshot belades han med kontaktförbud. Mannen
              brydde sig dock inte om detta förbud utan fortsatte att trakassera
              såväl kvinnan som hennes barn.
            </seg>
            <seg n="f0eaf4a6">
              År 2011 dömdes mannen för överträdelse av kontaktförbudet till
              böter och villkorlig dom. Detta hindrade dock knappast mannen,
              som fortsatte med sina trakasserier. I samband med att mannen
              åtalades för olaga förföljelse tidigare i år påpekade kammaråklagare
              Malin Granström att personer som döms för olaga förföljelse brukar
              komma undan med cirka sex månaders fängelse.
            </seg>
            <seg n="cf6106da">
              Det är Sverigedemokraternas uppfattning att straffet för att
              överträda kontaktförbud måste skärpas. Detta skulle kunna göras
              genom att man lägger till ett minimistraff om exempelvis sex månaders
              fängelse för överträdelse av kontaktförbud. Ett nytt brott, grov
              överträdelse av kontaktförbud, skulle också kunna införas, med
              ett minimistraff om ett års fängelse för upprepad överträdelse
              av kontaktförbud. En sista variant skulle kunna vara att införa
              ett minimistraff på ett års fängelse för brottet olaga förföljelse.
            </seg>
            <seg n="a3a1e78a">
              Sammanfattningsvis är det uppenbart att dagens system för kontaktförbud
              gör det alldeles för svårt för inte minst utsatta kvinnor att
              få en ansökan om kontaktförbud beviljad. Det är också uppenbart
              att lagen inte lever upp till kraven på förutsebarhet, likhet
              inför lagen och rättssäkerhet. Åklagarkamrarnas tillämpning av
              lagstiftningen måste därför bli mer enhetlig. Slutligen är straffen
              för överträdelse av kontaktförbud eller olaga förföljelse till
              följd av många överträdelser något som varken avskräcker eller
              hindrar motiverade gärningsmän från att fortsätta sina trakasserier.
            </seg>
            <seg n="96c940ae">
              Vi menar därför att regeringen bör återkomma med lagförslag som
              gör åklagarkamrarnas tillämpning av lagstiftningen mer enhetlig
              samt skärper straffen rejält för dem som överträder meddelade
              kontaktförbud. Slutligen bör regeringen återkomma till riksdagen
              med en skrivelse som redovisar behovet av att göra det lättare
              för utsatta för våld och hot i nära relationer att få till stånd
              ett kontaktförbud.
            </seg>
          </u>
          <note n="f9ac2fff">
            Avslutningsvis vill jag yrka bifall till reservationerna 1 och
            2 i betänkandet.
          </note>
          <note type="speaker" n="a5c073b3">
            Anf. 26 LENA OLSSON (V):
          </note>
          <u who="Q4971169" xml:id="i-fa0a8f80bb31fc14-0" n="4e7746de" next="i-c6341b1665daadb5-0">
            <seg n="04098c8f">
              Herr talman! Vi debatterar nu justitieutskottets betänkande JuU6,
              Ökade möjligheter att förebygga våld i nära relationer . Förslaget
              har sin grund i att Sverige har undertecknat Istanbulkonventionen.
              Förslaget handlar om kontaktförbud avseende gemensam bostad, vilket
              innebär att det inte längre ska krävas att risken för brott är
              påtaglig för att ett kontaktförbud ska komma till stånd. Det ska
              räcka med att risken är konkret och tydlig för att meddela kontaktförbud.
            </seg>
            <seg n="2391b78d">
              Förslaget är en del av att bekämpa mäns våld mot kvinnor. Vänsterpartiet
              välkomnar förslaget. Om jag skulle uttrycka mig som man brukar
              göra hemma: Det satt hårt åt innan det kom något. Men framför
              allt när det gäller mäns våld mot kvinnor återstår det väldigt
              många förebyggande åtgärder. Det gäller till exempel skyddad bostad
              och skyddad identitet, för att bara nämna något.
            </seg>
            <seg n="6d248f02">
              Vänsterpartiet har en reservation i betänkandet när det gäller
              överträdelse av kontaktförbud som bedöms som ringa. Enligt vad
              jag har erfarit förekommer det fall där det bedöms som ringa brott
              att skicka ett stort antal sms.
            </seg>
            <seg n="19d90ea1">
              I detta sammanhang vill jag påpeka att Åklagarmyndigheten i sin
              tillsynsrapport Kontaktförbud – en kartläggning av tillämpningen
              med synpunkter på iakttagelserna anför att det har förekommit
              fall som i strid med praxis bedömts som ringa. Likaså anför Åklagarmyndigheten
              att det tycks som om bedömningen av vad som utgör ringa brott
              skiljer sig åt mellan olika åklagare.
            </seg>
            <seg n="4701da2e">
              Vänsterpartiet anser att Åklagarmyndighetens iakttagelser är
              oroväckande. Att bedömningen av vilka brott som anses vara ringa
              skiljer sig åt mellan olika åklagare bekymrar även utskottsmajoriteten
              i sitt ställningstagande men nöjer sig med att man noga ska följa
              frågan.
            </seg>
            <seg n="52730a6b">
              Vi menar att det inte är säkerställt att Brottsförebyggande rådet
              kommer att beröra frågan om när en överträdelse ska anses vara
              ringa. Därför anser vi att regeringen bör utvidga uppdraget, och
              därmed yrkar jag bifall till reservation nr 3.
            </seg>
            <seg n="bafe3afb">
              Jag vill också i detta sammanhang säga att det är viktigt att
              de lagar som stiftas här i riksdagen följs. När det gäller kontaktförbudet
              har det visat sig att det är alltför svårt att få ett sådant.
              Därför är det glädjande att regeringen äntligen har kommit med
              det här förslaget.
            </seg>
            <seg n="b7419dc5">
              Som jag sade inledningsvis har förslaget sin grund i Istanbulkonventionen.
              Jag vill passa på att ta upp den fråga som regeringen själv nämner
              i propositionen, att man undertecknade konventionen om förebyggande
              och bekämpning av våld mot kvinnor. Den grundar sig på våld i
              hemmet. Men på s. 9 längst ned står det: Regeringens ambition
              är att Sverige ska tillträda konventionen under mandatperioden
              och frågan om tillträde bereds för närvarande i Regeringskansliet.
            </seg>
            <seg n="b057bf62">
              Det finns många artiklar och många bra förslag i konventionen.
              Det skulle vara trevligt om frågan blev avgjord innan mandatperioden
              är slut. Som jag ser det måste man även ta upp samtyckesreglering,
              eftersom det finns med i artikel 36, tror jag att det var.
            </seg>
            <seg n="5bd9c66a">
              Det kan inte tolkas på något annat sätt än att man ska ha fått
              samtycke innan man ingår i någon sexuell handling. Jag tycker
              att det är trevligt att Folkpartiet på sin stämma anslöt sig till
              samtyckesregleringen. Jag hoppas, precis som jag gjorde när vi
              pratade om den nya våldtäktsparagrafen för några månader sedan,
              att resten av er ansluter sig till samma uppfattning.
            </seg>
          </u>
          <note n="1ef7297a" type="speaker">
            Anf. 27 ANNA WALLÉN (S):
          </note>
          <u who="Q4971169" xml:id="i-c6341b1665daadb5-0" n="4e7746de" prev="i-fa0a8f80bb31fc14-0">
            <seg n="a9893c76">
              Herr talman! Jag börjar med att yrka bifall till förslaget i
              justitieutskottets betänkande Ökade möjligheter att förebygga
              våld i nära relationer . Då det oftast är kvinnor som drabbas
              av hot och förföljelse av män de har eller tidigare har haft en
              relation med är det detta jag kommer att tala om nu.
            </seg>
            <seg n="d2fe6904">
              Sverige är ett av världens mest jämställda länder. Men fortfarande
              har vi en lång väg att vandra innan män och kvinnor har samma
              möjligheter och samma rättigheter. Det yttersta uttrycket för
              ojämställdhet är mäns våld mot kvinnor. Vi kan nästan dagligen
              läsa om kvinnor som har utsatts för hot och våld av en man som
              de har älskat, om kvinnor som har fått sin rörelsefrihet inskränkt
              därför att deras före detta partner vägrar lämna dem i fred och
              om män som gång på gång ringer, mejlar, sms:ar eller helt plötsligt
              står på gatan mitt emot dem. Kvinnorna måste hela tiden se sig
              en extra gång över axeln.
            </seg>
            <seg n="14a9988d">
              Det är oacceptabelt att kvinnor varje dag utsätts för en partners
              våld och att hemmet oftast är den farligaste miljön för kvinnor
              att vistas i.
            </seg>
            <seg n="b8162f9f">
              De senaste tio åren har antalet anmälningar om misshandelsbrott
              mot kvinnor ökat. Ökningen beror delvis på att kvinnor anmäler
              fler brott, men mycket tyder också på att det faktiska våldet
              mot kvinnor har ökat. Brå uppskattar att endast 20 procent av
              alla brott leder till en polisanmälan. Det är också få av de brott
              som anmäls som klaras upp. Endast 20 av 100 anmälningar om våld
              i nära relationer klaras upp, och det är stora skillnader mellan
              polismyndigheterna. Det visar en ny rapport från Stiftelsen Tryggare
              Sverige.
            </seg>
            <seg n="75ee4cc9">
              Av de sammanlagt 80 000 brott som anmäldes under perioden 2008–2012
              klarades endast 17 000 brott upp i den meningen att en gärningsperson
              kunde knytas till brottet. Det motsvarar en personuppklaringsprocent
              på 21 procent under den gångna femårsperioden. De senaste årens
              satsningar på fler poliser har inte gett några effekter på uppklaringen
              av denna typ av brott. Andelen personuppklarade brott har till
              och med minskat med 1 procentenhet under varje år under perioden,
              från 23 procent 2008 till 19 procent 2012.
            </seg>
            <seg n="acca0b85">
              Varje år dödas dessutom ca 17 kvinnor av en närstående man. Att
              våldet utövas inom hemmets fyra väggar är en av förklaringarna
              till det stora mörkertalet.
            </seg>
            <seg n="b02fb177">
              År 2011 debatterade vi här i riksdagen kontaktförbud i gemensam
              bostad. Om kontaktförbud i gemensam bostad ska kunna användas
              i ett mer förebyggande syfte med ett utökat brottsofferperspektiv
              måste kravet för att få kontaktförbud i gemensam bostad mildras.
              Jag och Socialdemokraterna tyckte att kraven var alldeles för
              högt ställda. Vi fick stöd i riksdagen för detta mot Alliansens
              vilja. Ni var nöjda, och ert huvudargument mot att ta bort rekvisitet
              påtaglig risk var att det var alldeles för integritetskränkande
              att bli utkastad från sitt hem. Ni glömde då helt bort brottsoffret.
              Det är inte den som utsätts för brott eller hot som ska behöva
              flytta utan i stället den som utsätter någon för detta. Det är
              en viktig principfråga.
            </seg>
            <seg n="c4686e77">
              Jag är glad över att regeringen nu har lyssnat på riksdagen och
              återkommit med ett lagförslag. Som Lena Olsson tidigare sade satt
              det långt inne, och det är inte särskilt ofta det händer. Men
              detta är oerhört viktigt.
            </seg>
            <seg n="22b3d2b2">
              Ett annat problem som Lena också nämnde är att antalet beviljade
              kontaktförbud skiljer sig mycket beroende på var i landet man
              bor. I Norrköping beviljades förra året drygt 50 procent av alla
              ansökningarna. Motsvarande siffra i Eskilstuna och Uppsala var
              16 procent respektive 22 procent. Det är viktigt att alla oavsett
              var i Sverige man bor har rätt till samma skydd.
            </seg>
            <seg n="29df4113">
              Dagens kontaktförbud kanske inte kan kallas för ett skydd. Det
              är snarare en falsk trygghet. I dag händer det inte särskilt mycket
              om man överträder ett kontaktförbud. Detta är någonting som måste
              förändras om lagen ska fungera förebyggande.
            </seg>
            <seg n="398fb1bf">
              Elektronisk övervakning i form av fotboja har införts som ett
              verktyg att kontrollera efterlevnaden av kontaktförbud. Detta
              är åtgärder som är bra. Men efter allt trassel att få fram denna
              fotboja är kraven för elektronisk övervakning mycket högt ställda.
              Vi var alla här överens om och mycket glada när vi kunde få till
              denna möjlighet att använda fotboja vid kontaktförbud just för
              att förhindra framtida tragedier. Tyvärr kan vi nu konstatera
              att detta förebyggande verktyg inte används. Vad det beror på
              måste man verkligen se över om vi ska kunna förhindra att fler
              kvinnor utsätts för hot och våld och till och med mord.
            </seg>
            <seg n="fc256188">
              Herr talman! I genomsnitt mördas varje år 17 kvinnor i Sverige
              av en man som hon bor eller har bott ihop med. Vi vet att många
              tusen kvinnor lever i en relation där de utsätts för hot eller
              våld. Det är självklart helt oacceptabelt, och det tycker alla
              vi som sitter här inne.
            </seg>
            <seg n="07dbcde1">
              Glädjande nog ökar anmälningsfrekvensen. Det är oerhört viktigt
              eftersom vi vet att det finns stora mörkertal inom detta område.
              Här tror jag att polisens kampanj för att man ska anmäla också
              spelar roll.
            </seg>
            <seg n="23ea2e1a">
              Tyvärr kan vi konstatera att trots att dessa brott anmäls ser
              vi mycket varierande resultat i Sverige, och det känns inte bra.
              Det är inte rättssäkert.
            </seg>
            <seg n="3e43ad48">
              Under åren har vi från politiken gjort mycket för att förbättra
              situationen när det gäller dessa områden och våld mot kvinnor.
              Jag skulle vilja peka på några lagändringar som vi har gjort under
              senare år.
            </seg>
            <seg n="e65adff3">
              Vi har infört nya regler om grov kvinnofridskränkning och grov
              fridskränkning, nya regler om förbättrat skydd mot stalkning och
              regeländring om mer information till brottsoffer. Vi har höjt
              straff, och vi har också ökat resurserna till rättsväsendet och
              fått fler poliser.
            </seg>
            <seg n="5f81b5c4">
              Men de lagar som vi stiftar är i grunden inte bättre än hur de
              tillämpas. Här finns det många utredningar och undersökningar
              som visar att det just inom detta brottsområde är mycket stor
              variation beroende på var i Sverige man finns. Därför är det viktigt
              att vi både ser till att det finns utbildning om ny lagstiftning
              och att myndigheterna utvärderar och har tillsyn.
            </seg>
            <seg n="c80c319d">
              Utifrån att vi i dag talar om kontaktförbud skulle jag vilja
              lyfta fram Åklagarmyndighetens utvecklingscentrums tillsynsrapport
              om kontaktförbudet. Där konstaterar man att det inte görs samma
              bedömningar runt om i landet och tar därför fram nya manualer
              i hur arbetet med dessa frågor ska ske. Det är ett sådant steg
              som jag tycker är oerhört viktigt eftersom det självklart måste
              göras likvärdiga bedömningar var man än bor i Sverige. Det är
              ju det som är rättstrygghet.
            </seg>
            <seg n="01fa43fe">
              I detta ärende föreslås, som vi har hört tidigare, en lagändring
              i lagen om kontaktförbud. Det kommer inte längre att krävas att
              risken för brott är påtaglig för att kontaktförbud avseende gemensam
              bostad ska kunna utfärdas. Det nya är att om det på grund av särskilda
              omständigheter finns risk för brott mot liv och hälsa, frihet
              eller frid ska kontaktförbud meddelas.
            </seg>
            <seg n="9b734c9d">
              Personligen tycker jag att detta är bra. Det är viktigt att man
              jobbar vidare med dessa frågor. När detta är sagt måste vi ändå
              konstatera att det är oerhört viktigt att vi följer denna rättstillämpning
              eftersom det är mer integritetskränkande att bli utestängd från
              sin egen bostad än att inte få ta kontakt med någon i en annan
              bostad. Och det är ännu mer integritetskränkande att bli slagen
              i sin egen bostad. Det är alltså ingenting som är glömt.
            </seg>
            <seg n="f5d3e8b1">
              Jag skulle vilja lyfta fram något som jag tycker är oerhört viktigt,
              och det är att de rättsvårdande myndigheterna, med åklagarna i
              spetsen, måste jobba med strukturerade hot och riskbedömningar
              för att man genom dem ska göra tydliga avvägningar. Görs dessa
              på ett strukturerat sätt får man också rättssäkrare bedömningar.
              Det tror jag är en oerhört viktig del för att vi också ska få
              mer likvärdiga bedömningar över landet.
            </seg>
            <seg n="e6278586">
              När det gäller våld i nära relationer finns det oerhört mycket
              mer att jobba med. Kontaktförbud är en del, men det är som någon
              tidigare talare sade: Man får vara aktsam, för det är inte den
              totala tryggheten. Det är också oerhört väsentligt att vi jobbar
              vidare med och följer upp hur till exempel överträdelse av kontaktförbud
              beivras och hur myndigheterna jobbar med de frågorna. Någonstans
              måste nämligen rättssystemet hänga ihop, och slutligen måste vi
              få en likvärdig bedömning i landet för den som utsätts för brott.
            </seg>
            <seg n="ebb400f2">
              Fru talman! Jag vill börja med att säga att jag är glad att Ewa
              Thalén Finné nu verkligen uttrycker att man står på brottsoffrets
              sida. Det gjorde som sagt inte Alliansen 2011, alltså för ungefär
              två och ett halvt år sedan. Då tog man mycket större hänsyn till
              en person som utsätter en annan för brott och tyckte att det var
              för integritetskränkande att skicka en förövare från hemmet. Jag
              är alltså glad att ni har ändrat uppfattning där.
            </seg>
            <seg n="cfda5774">
              Jag har några frågor till Ewa Thalén Finné. Det gäller bland
              annat det jag tog upp i mitt anförande när det handlar om kontaktförbud
              och att man i princip kan överträda ett kontaktförbud väldigt
              många gånger utan att någonting händer. När en person får ett
              kontaktförbud kanske den andra personen känner sig trygg, och
              det blir en falsk trygghet. Jag undrar hur regeringen och Alliansen
              ser på att det inte händer någonting när man överträder kontaktförbudet
              och vad de avser att vidta för åtgärder.
            </seg>
            <seg n="6cdc8754">
              En annan del jag tog upp i mitt anförande var den elektroniska
              övervakningen och att det i dag är möjligt att få en fotboja vid
              särskilt utvidgat kontaktförbud. Det är någonting som i dag inte
              används, och jag undrar hur Ewa Thalén Finné ser på det.
            </seg>
            <seg n="ffacfd84">
              Det jag också sade i mitt anförande är att det är väldigt få
              misshandelsbrott mot kvinnor som över huvud taget anmäls, och
              av de brott som anmäls är det väldigt få som klaras upp och där
              man kan knyta en gärningsperson till dem. Vad avser Alliansen
              och regeringen att vidta för åtgärder för att kunna förbättra
              den statistiken, helt enkelt?
            </seg>
            <seg n="c33c36d9">
              Fru talman! Jag skulle vilja lite grann problematisera Anna Walléns
              första påstående när det gäller om man står på brottsoffrets sida
              eller förövarens sida. Jag kan säga att Alliansen väldigt tydligt
              alltid har ett brottsofferperspektiv.
            </seg>
            <seg n="85620044">
              Samtidigt måste man faktiskt problematisera lite i lagstiftning.
              Som jag sade i talarstolen är det ju ett oerhört stort ingrepp
              att inte få komma in i sin egen bostad. Utifrån den aspekten måste
              man göra en väldigt tydlig bedömning. Samtidigt tycker jag, som
              jag uttryckte, att det är bra att vi gör den här ändringen. Jag
              tror att det är viktigt, för det är klart att det är ännu mer
              kränkande att inte kunna vara i sin egen bostad. Men vi måste
              ändå följa vad det blir för resultat av det här; jag slår fast
              den delen, för den tycker jag ändå är rättssäkerhetsmässigt viktig.
            </seg>
            <seg n="f1fec897">
              Sedan har vi det här med överträdelse av kontaktförbud. Det tycker
              jag är mycket bekymmersamt, för även här ser vi att det är väldigt
              olika hur man utreder brotten. Jag var till exempel på besök i
              Luleå, och där hade man en grupp som jobbade med överträdelse
              av kontaktförbud. Där jobbade man på samma sätt med det som man
              gör med narkotikabrott eller andra brott – man satte span på mannen
              som sades överträda ett kontaktförbud, och det bara rasade in
              bevis. Det var inga problem att döma honom.
            </seg>
            <seg n="cb524407">
              Dilemmat är att man på vissa håll inte gör det här. Man tycker
              inte att det går att hitta några bevis. Men det går alltså, och
              jag tycker att det är viktigt att man jobbar vidare med det.
            </seg>
            <seg n="8864fd10">
              Fru talman! Du sade inledningsvis, Ewa Thalén Finné, att det
              är ett väldigt stort ingrepp att inte få tillträde till – att
              inte få komma in i – sin bostad när det gäller kontaktförbud i
              gemensam bostad. Då skulle jag vilja fråga dig en sak.
            </seg>
            <seg n="18bf94d8">
              Jag hade en debatt med jämställdhetsministern här i kammaren
              för några veckor sedan. När jag frågade henne om problemet med
              att många kontaktförbud inte beivras sade hon att Folkpartiet
              har ett förslag om vistelseförbud i kommuner. Jag undrar hur Moderaterna
              ser på det med tanke på att du tycker att ingreppet att inte få
              komma in i sin bostad är väldigt stort. Vistelseförbudet går i
              princip ut på att en person som utsätter en annan för hot och
              förföljelse kan tvingas från sin kommun och även från sitt län.
              Då vill Folkpartiet att de personerna ska få en fotboja, och träder
              de in innanför kommungränsen eller länsgränsen går ett larm till
              polisen.
            </seg>
            <seg n="dac6031a">
              Jag ställde ganska många frågor i min första replik, men du kanske
              snabbt kan säga någonting om fotbojan som inte används samt att
              det är väldigt få brott som klaras upp.
            </seg>
            <seg n="5dac11d1">
              Fru talman! Min tanke var att fortsätta att svara på frågor i
              den andra rundan, för jag hann inte med allt i den första.
            </seg>
            <seg n="44fbef38">
              När det gäller den låga uppklaringsprocenten var vi lite inne
              på det redan tidigare. Jag tycker att det känns helt oacceptabelt.
              När vi från den 1 januari 2015 får en polismyndighet kan det förhoppningsvis
              gå ut väldigt mycket tydligare direktiv till samtliga poliser
              runt om i landet, så att man jobbar med det här på ett mer strukturerat
              sätt. Det går nämligen; det finns det bevis för.
            </seg>
            <seg n="3b9f6246">
              När det sedan gäller elektronisk övervakning vet alla vi som
              sitter här att det tog väldigt lång tid för polisen att införa
              möjligheten att upphandla den elektroniska fotbojan och tekniken
              till det, vilket känns otillfredsställande. Nu har det de facto
              bara kunnat användas under kort tid, eftersom man inte har haft
              tekniken på plats. Jag tycker att det är viktigt att följa det
              här, och jag hoppas att det kommer att användas i en stor och
              bra utsträckning. Det är dock som sagt för tidigt att säga.
            </seg>
            <seg n="2f7c24e9">
              För att sedan komma tillbaka till vistelseförbud och vad vi fortsatt
              kan göra: Jag får säga att jag får fundera vidare på om vistelseförbud
              i en kommun eller ett län är en väg att gå. Det kanske det är.
              Det ligger inte i Moderaternas framtidsprogram när det gäller
              våld i nära relationer, men politik kan alltid utvecklas.
            </seg>
            <seg n="8aa282c8">
              Till sist skulle jag vilja säga att de här frågorna och de kvinnor
              som drabbas – och ofta deras barn – behöver känna ett stort stöd
              från rättsväsendet. Vi gör mycket, men det finns självklart mer
              att göra.
            </seg>
          </u>
          <note n="88edfba3" type="speaker">
            Anf. 28 EWA THALÉN FINNÉ (M):
          </note>
          <note n="76086209">
            Med det, fru talman, yrkar jag bifall till förslaget i betänkandet
            och avslag på reservationerna.
          </note>
          <note n="378d02e1">
            I detta anförande instämde Krister Hammarbergh (M).
          </note>
          <note n="7ed5675a" type="speaker">
            Anf. 29 ANNA WALLÉN (S) replik:
          </note>
          <note n="549bd66d" type="speaker">
            Anf. 30 EWA THALÉN FINNÉ (M) replik:
          </note>
          <note n="f6f28956" type="speaker">
            Anf. 31 ANNA WALLÉN (S) replik:
          </note>
          <note n="f88932cc" type="speaker">
            Anf. 32 EWA THALÉN FINNÉ (M) replik:
          </note>
          <note type="speaker" n="c2570322">
            Anf. 33 LENA OLSSON (V) replik:
          </note>
          <u who="Q4971169" xml:id="i-fa0a8f80bb31fc14-1" n="4e7746de" next="i-c6341b1665daadb5-1">
            <seg n="c918b72d">
              Fru talman! Vi tycker att det är bra att regeringen har lagt
              fram det här förslaget. När jag lyssnade på Ewa Thalén Finné när
              det gäller att det satt långt inne – eller satt hårt åt, som man
              brukar säga hemma – innan det kom någonting var det en stor vurm
              för integriteten. Jag vill väl påstå att det inte är så ofta man
              hör de orden från er sida. Men man kan säga att integriteten fick
              stå tillbaka eftersom det nu verkligen fanns ett reellt behov
              att åsidosätta den, så att både kvinnan och barnen skulle kunna
              känna sig trygga i sitt eget hem.
            </seg>
            <seg n="96994499">
              Jag konstaterade i mitt anförande att utskottsmajoriteten är
              lika bekymrad som jag men ändå inte vill göra någonting åt det
              här med att utvidga uppdraget till Brå med att titta på ringa
              brott. Jag har sett fall med kvinnor på nära håll, och det handlar
              inte om ett fåtal sms de får som hot – jag menar att det handlar
              om hundratals sms. Vi vet också att man med den nya teknik som
              finns i dag kan utföra hot på många möjliga sätt. Det kanske inte
              är slaget som är det värsta många gånger, utan även att utsättas
              för den psykiska biten är väldigt allvarligt.
            </seg>
            <seg n="6f70cb9a">
              Jag undrar varför man inte tar steget och låter Brå få det här
              som uppdrag.
            </seg>
          </u>
          <note n="5515c908" type="speaker">
            Anf. 34 EWA THALÉN FINNÉ (M) replik:
          </note>
          <u who="Q4971169" xml:id="i-c6341b1665daadb5-1" n="4e7746de" prev="i-fa0a8f80bb31fc14-1">
            <seg n="59b8c9c3">
              Fru talman! Jag vill problematisera lite till när det gäller
              kontaktförbud i egen bostad. Som jag har uttryckt tycker jag personligen
              att det är bra att vi minskar kravet. Samtidigt är det väldigt
              stor skillnad att få kontaktförbud för att vistas i sin egen bostad
              mot att få kontaktförbud för att inte få vara med eller ta kontakt
              med en person.
            </seg>
            <seg n="e91a1526">
              Det är oerhört viktigt att man ska ge kontaktförbud i alla de
              fall där det finns indikationer på att det finns hot och våld.
              Men tyvärr vet vi att det finns de som använder sig av den biten.
              Därför måste man vara noga med att man jobbar med den strukturerade
              hot- och riskbedömningen. Det är en av nycklarna till att komma
              vidare.
            </seg>
            <seg n="a52590eb">
              Jag skulle gärna se att man jobbade än mer med att arrestera
              en man och häkta en förövare under en utredningstid. Det vore
              en viktig bit att jobba vidare med.
            </seg>
            <seg n="d99a73cf">
              Att man inte får domar vid ringa brott mot kontaktförbudet är
              en viktig bit att följa. Myndigheterna själva gör det och jobbar
              med de frågorna. Även från Regeringskansliet följer man utvecklingen.
              Utifrån den aspekten kommer det med jämna mellanrum utvärderingar.
              Dem får man jobba vidare med.
            </seg>
            <seg n="138b4e02">
              Jag tror att vi kan jobba väldigt mycket mer för att få fler
              fällande domar vid överträdelse av kontaktförbud.
            </seg>
          </u>
          <note type="speaker" n="a11e02fe">
            Anf. 35 LENA OLSSON (V) replik:
          </note>
          <u who="Q4971169" xml:id="i-fa0a8f80bb31fc14-2" n="4e7746de" next="i-c6341b1665daadb5-2">
            <seg n="41da5b01">
              Fru talman! Jag hoppas det. När det gäller mäns våld mot kvinnor
              är det så många anmälningar och så få som döms. Det är ett bekymmer.
            </seg>
            <seg n="36647ebc">
              Det här är ingen stor grej. Brottsförebyggande rådet undersöker
              dessa saker. Det har informerat om att rådet troligen kommer att
              beröra frågan var gränsen går mellan ringa överträdelse och icke
              ringa överträdelse av kontaktförbud.
            </seg>
            <seg n="ceac6a67">
              Det vore klädsamt om alla som inte stöttar reservationen kommenterar
              detta och att man ger Brå uppdraget att även titta på det.
            </seg>
            <seg n="2d347d84">
              Vi vet att genom ny teknik och speciellt sms förekommer det väldigt
              mycket hot. Jag har med egna ögon sett de hot som kvinnor har
              fått och deras reaktion. Det är ett större bekymmer än vad man
              vill påvisa.
            </seg>
            <seg n="d8eabd8f">
              Även om man följer det hade det varit klädsamt om Brå hade fått
              uppdraget när de själva säger att de troligen kommer att beröra
              frågan. Det hade varit klädsamt av regeringspartierna att ge dem
              det uppdraget.
            </seg>
          </u>
          <note n="f894e680" type="speaker">
            Anf. 36 EWA THALÉN FINNÉ (M) replik:
          </note>
          <u who="Q4971169" xml:id="i-c6341b1665daadb5-2" n="4e7746de" prev="i-fa0a8f80bb31fc14-2">
            <seg n="5993f5be">
              Fru talman! Jag kan instämma i att den nya tekniken med sms,
              Facebook och annat kan användas på oerhört kränkande sätt med
              oerhörda hot.
            </seg>
            <seg n="4a925a70">
              Det är väldigt viktigt att vi följer med det. Därför är det angeläget
              att vi till exempel har lagstiftning som är teknikneutral och
              att man emellanåt har rätt att få användaruppgifter från teleoperatörer.
              Men det är inte den debatten vi har just nu.
            </seg>
            <seg n="1c9343bd">
              Det är oerhört viktigt att man tittar på hur tillämpningen är
              och om det till exempel är ringa eller inte ringa överträdelse.
              Men för min del är det inte angeläget att det är just Brå som
              gör det. Det är angeläget att man gör det.
            </seg>
            <seg n="47710099">
              Jag vet att man från regeringen följer utvecklingen när det gäller
              de delarna. Om det sedan blir Brå som i slutänden får tilläggsuppdrag
              eller inte är av underordnad betydelse. Det viktiga är att man
              följer utvecklingen och tar nya steg framåt.
            </seg>
          </u>
          <note type="speaker" n="566f3b87">
            Anf. 37 MARIA FERM (MP):
          </note>
          <u who="Q4947860" xml:id="i-07906cbccb872b73-0" n="5a78096c">
            <seg n="1074bfd2">
              Fru talman! På det feministiska området har det länge förts en
              kamp för att synliggöra och uppvärdera kvinnors bedrifter. Det
              har varit ett mål för emancipationsrörelsen att vidga föreställningar
              om vad som menas med att vara kvinna och visa att det finns olika
              sätt att vara kvinna på. På senare år har även diskursen om vad
              som menas med att vara man och på vilka sätt man kan vara det
              vuxit. Framväxten av maskulinitetsforskningen är ett exempel på
              det.
            </seg>
            <seg n="bd85084e">
              Miljöpartiet anser att det är hög tid att också politiken problematiserar
              frågor om maskulinitet och mäns och pojkars situationer utifrån
              ett helhetsperspektiv. Att män och manlighet är norm, och att
              manlighet är sammankopplat med makt, medför inte per automatik
              att den normativa manlighet som råder är gynnsam för män i gemen.
            </seg>
            <seg n="8e2ce4e0">
              Gruppen mäns överrepresentation i maktpositioner, i vissa yrken,
              i våld, suicid, missbruk, olyckor, hemlöshet, kriminalitet etcetera
              är alla aspekter av maskulinitet som måste ifrågasättas och bättre
              analyseras. Då uppstår nya möjligheter till åtgärder för förändring
              av strukturella aspekter om kön, vilket så klart påverkar också
              kvinnor.
            </seg>
            <seg n="008f1078">
              Frågor måste ställas om de strukturella hinder som skapar svårigheter
              för många män att utöva ett aktivt och närvarande föräldraskap,
              att i tid söka vård för ohälsa, prostitution bland unga män, homofobi
              och hatbrott utövat av män, pojkars sämre skolbetyg och mycket
              mer.
            </seg>
            <seg n="86a01aec">
              Med en utvecklad och mer förankrad förståelse av maskulinitet
              i politiken kan samhällets våldsförebyggande arbete mot mäns våld
              mot kvinnor, men också mäns våld mot män, vidareutvecklas och
              göras mer effektivt. Miljöpartiet anser till exempel att regeringens
              särskilda utredare om män och jämställdhet bör ges ett kompletterande
              uppdrag om mansrollen och maskuliniteter.
            </seg>
            <seg n="de4b0300">
              År 2010 anmäldes nästan 18 000 fall av misshandel av män mot
              kvinnor i hemmen. Det är en ökning med 5 000 fall jämfört med
              år 2000. Olika regeringar har vidtagit ett antal olika åtgärder
              för att öka kvinnors trygghet och minska våldet mot dem under
              denna tid. Trots det minskar inte våldet utan ökar.
            </seg>
            <seg n="019c3ae7">
              I november 2007 presenterades regeringens skrivelse med handlingsplan
              för att bekämpa mäns våld mot kvinnor, hedersrelaterat våld och
              förtryck samt våld i nära relationer. Ett mycket stort antal åtgärder
              redovisades av regeringen och har utvärderats av bland andra Socialstyrelsen,
              Brottsförebyggande rådet och Kriminalvården.
            </seg>
            <seg n="3c3ba9c9">
              Av Brås utvärdering framgår bland annat att just mängden anmälningar
              ökat samtidigt som den upplevda otryggheten minskat något. Samtidigt
              är effekterna för målgrupperna mer osäkra i övrigt. Brå lyfter
              också upp att det i handlingsplanen inte ingick åtgärder för att
              minska uppkomsten av brott och att fler åtgärder kan vidtas för
              att minska sexualbrotten, till exempel genom att införa ett samtyckeskrav
              för sex mellan personer. Klart är att våldet i varje fall inte
              minskar.
            </seg>
            <seg n="a21ac4ed">
              Av Kriminalvårdens utvärdering av dess satsning mot våld i nära
              relationer och sexualbrott framgår att samtliga män som dömts
              för våld i nära relationer skulle erbjudas att delta i adekvat
              programverksamhet. Kriminalvården fick 30 miljoner kronor för
              åren 2009 och 2010, och utvärderingen visar att nästan 3 000 män
              ingick i målgruppen, men något mätbart resultat när det gäller
              minskat återfall i brott har inte redovisats.
            </seg>
            <seg n="ca31b8f5">
              Inom Kriminalvården finns behandlingsmetoder som baseras på vetenskap
              och beprövad erfarenhet och som använts vid behandling av män
              som dömts för våld i nära relationer liksom sexualbrott. Det finns
              i dag inget tvång för Kriminalvården att erbjuda de dömda dessa
              behandlingar. Ett sådant krav måste enligt Miljöpartiets mening
              införas för Kriminalvården. Vi föreslår i vår skuggbudget att
              tillföra 5 miljoner kronor årligen för att Kriminalvården ska
              kunna erbjuda alla aktuella dömda vård och behandling som är såväl
              effektiv som förenlig med vetenskap och beprövad erfarenhet.
            </seg>
            <seg n="6bce566b">
              I vår skuggbudget avsätter vi också resurser för utbildning inom
              domstolarna och åklagarväsendet om mäns våld mot kvinnor. Vi ser
              fortsatt ett stort behov av just utbildning för att arbetet mot
              våld i nära relationer ska prioriteras och inte vara avhängigt
              särskilt engagerade personer.
            </seg>
            <seg n="10c8e3d1">
              När det gäller kontaktförbud välkomnar vi den lagändring som
              vi debatterar och röstar om i dag. En riksdagsmajoritet har uppmanat
              regeringen att återkomma med en lagändring till riksdagen vad
              gäller kontaktförbud i gemensam bostad och rekvisitet påtaglig
              risk.
            </seg>
            <seg n="aa88de25">
              Nu föreslås en ändring i reglerna om kontaktförbud. Det ska inte
              längre krävas att risken för brott är påtaglig för att ett kontaktförbud
              i gemensam bostad ska kunna meddelas. Det betyder bland annat
              att det inte måste vara fråga om en akut risk för brott mot den
              person som förbudet avses skydda utan att det är tillräckligt
              att risken är konkret och tydlig. Detta kommer att förbättra skyddet
              för de våldsutsatta eller förföljda personerna.
            </seg>
          </u>
          <note n="e3130a9c">
            Jag yrkar bifall till propositionen.
          </note>
          <note type="speaker" n="5a5e4018">
            Anf. 38 JOHAN PEHRSON (FP):
          </note>
          <u who="Q6039678" xml:id="i-3ed22248fb24de48-0" n="c1e754d0">
            <seg n="f1283826">
              Fru talman! Det är ett ytterst angeläget ämne som vi har att
              behandla: Vad kan vi göra för att förebygga våld i nära relationer?
              Jag vill understryka att Folkpartiet tycker att mycket klokt har
              blivit sagt här. Vi yrkar bifall till utskottets förslag i betänkandet
              men avslag på de reservationer som har lämnats från Sverigedemokraterna
              och från Vänsterpartiet. Det betyder inte att den inriktning som
              framgår av reservationerna på något sätt är dålig, utan jag tror
              att vi behöver återkomma i den riktningen i denna kammare vid
              ett senare tillfälle.
            </seg>
            <seg n="11f91f70">
              Fru talman! Det är ett brett arbete som behöver bedrivas. Man
              ska komma ihåg att de utmaningar som ligger framför oss för att
              få inte minst yngre människor att förstå vilka värderingar som
              är sunda och som man kan bära framåt kräver en hel del. Jag är
              ingen kollektivist. Eftersom jag är liberal tror jag på individens
              ansvar, men jag kan tyvärr konstatera att det finns en hel del
              män som jag antingen har mött själv när jag har jobbat i domstol
              eller som jag möter i alla möjliga sammanhang som har helt sjuka
              värderingar. De är helt skadade, för att klara klartext. Jag försöker
              uppmana folk att hålla sig undan från dem och försöka välja annat
              umgänge.
            </seg>
            <seg n="c8f37bfb">
              Fru talman! I dagens Dagens Nyheter kan man läsa om situationen
              för unga män och unga kvinnor som utsätts för att framför allt
              unga män begår sexuella övergrepp eller våldtäkt på unga kvinnor.
              De miljöer som beskrivs i de rättsfall som återges är förfärande.
              Det är en hel del rättegångar som pågår. Det hela väcker tanken
              på vad vi behöver göra för att jobba långsiktigt. Jag och Folkpartiet
              är helt övertygade om att vi måste jobba förebyggande inte minst
              med det som Maria Ferm från Miljöpartiet lyfte fram om mansrollen.
              Vi kan verkligen behöva fundera på hur den ska se ut i framtiden
              när alldeles för många män upplever sig som losers. De har mycket
              svårt att möta den modernism som har sköljt över samhället och
              den jämställdhet som för de flesta män i dag är en självklarhet.
              Men det är den inte för alla, och dessa gör ett motstånd som är
              brutalt.
            </seg>
            <seg n="6cc60230">
              Det handlar om allt från jämställdhetsplaner i förskolorna till
              att stärka unga tjejer och ha olika grupper för de tjejer som
              har varit utsatta och så vidare. Jag tycker att det görs mycket.
              Regeringen satsar till exempel stenhårt på kvinnojourer för att
              de kvinnor som är akut utsatta ska kunna få hjälp och stöd den
              vägen. Jag vill understryka att vi har gjort en hel del i rättsväsendet.
              Jag tycker att Ewa Thalén Finné redogjorde på ett bra sätt för
              vilka skärpningar vi har gjort och hur många fler poliser som
              finns.
            </seg>
            <seg n="aa84709c">
              Men jag kan konstatera att detta inte räcker fullt ut. Utmaningarna
              är stora. Det som vi nu förändrar i dagens lagstiftning – att
              man skärper situationen när det gäller kontaktförbud något – är
              rimligen ett steg i rätt riktning. Det kan hjälpa något, men jag
              tror att det behövs ännu större tag. Om vi ska titta i kristallkulan
              tror jag att vi framöver behöver återkomma till frågan om unga
              tjejers situation när det gäller vissa unga mäns beteende. Det
              tror vi från Folkpartiet, liksom från regeringen och alla som
              sitter här inne, verkligen att vi behöver ta tag i.
            </seg>
            <seg n="e776e0b1">
              Jag delar synen på några andra saker som har nämnts här. Anna
              Wallén från Socialdemokraterna lyfte upp Folkpartiets förslag
              om vistelseförbud. Ja, det är ganska brutalt. Det finns ett antal
              kommuner i Sverige att bo i – över 290 stycken. Om man är en man
              som har en oförmåga att låta bli att slå, jaga eller förfölja
              en kvinna är det ganska lämpligt att denna person kan bo i vilken
              som helst av dessa kommuner utom den som kvinnan bor i. Det är
              ett fritt land, så att säga, och just där ska han inte bo. Det
              är vårt förslag.
            </seg>
            <seg n="61ef331e">
              Detta är naturligtvis i extrema fall, men jag tycker att det
              är värt att vi funderar på att återkomma till detta under nästa
              mandatperiod här i kammaren. Det är riktigt att Folkpartiet tycker
              så här. Om Socialdemokraterna eller alla här inne vill ansluta
              sig till denna linje så välkomnar jag det. Fundera på det! Det
              finns hur många kommuner som helst att bo i, men där den hotade
              kvinnan bor ska inte den hotande mannen bo.
            </seg>
            <seg n="3ba95557">
              Lena Olsson lyfte upp frågan om sexualbrott och sexuellt tvång.
              Folkpartiet är av åsikten att det kan ha en normativ verkan som
              ändå överväger att man för in en subsidiär samtyckesbestämmelse
              i sexualbrottslagen. Det kanske kan hjälpa i några av de fall
              som vi hänvisar till och som Dagens Nyheter lyfter upp i dag.
              Det kan vara bra, men här krävs också mycket mer. Man ska komma
              ihåg att vi aldrig, i alla fall inte från Folkpartiets sida, kan
              göra avkall på rättssäkerheten. De beviskrav som finns även för
              dessa vidriga brott är höga och måste fortsätta att vara så.
            </seg>
            <seg n="faa9c29e">
              Jag tillhör dem som hoppas en hel del på att den nya polisorganisation
              som vi ser från och med den 1 januari 2015 kommer att innebära
              en ökad stramhet, en ökad kraft och en ökad produktivitet i att
              få fram de bästa metoderna i hela vårt avlånga land. Detta behöver
              komma ut i verksamheten överallt där poliser möter våldsutsatta
              och hotade kvinnor. Dels måste man få de bästa riskbedömningarna
              initialt, dels måste utredningarna arrangeras på ett sådant sätt
              att man kan få fram fler fällande domar. Det blir lättare för
              polis och åklagare att utveckla verksamheten på detta område tillsammans
              när man har en nationell polis och ett nationellt åklagarväsen.
            </seg>
            <seg n="a54cd66b">
              Jag tror att vi behöver återkomma, fru talman. Om man ska säga
              ytterligare någonting är det att detta hänger ihop med andra åtgärder
              som vi har. Vi har stalkinglagstiftning, där jag också tycker
              att vi behöver skärpa till oss. Det som återkommande väcks här
              är att när det gäller personer som gång på gång utsätter kvinnor
              för antingen den här typen av fridskränkningar eller för ren förföljelse,
              det vill säga stalking, har vi ett alltför svagt regelverk. Inom
              Alliansen pågår till exempel ett arbete med att ta fram vilka
              förslag vi ska driva under kommande mandatperiod och lova väljarna.
              Jag är helt säker på, och jag hoppas, att när det gäller synen
              på återfallsförbrytare av den här karaktären kommer vi att se
              förslag om kraftigt skärpta straff för den person som gång på
              gång förstör livet för unga kvinnor och kvinnor i allmänhet.
            </seg>
          </u>
          <note n="827ea58b">
            Jag yrkar bifall till utskottets förslag i betänkandet.
          </note>
          <note type="speaker" n="de076c3b">
            Anf. 39 LENA OLSSON (V) replik:
          </note>
          <u who="Q4971169" xml:id="i-7cea6f4788e6801d-0" n="4e7746de">
            <seg n="7869f9c2">
              Fru talman! Det är roligt att höra att Johan tycker att det är
              mycket som återstår att göra. Om man tittar till exempel på Istanbulkonventionen
              finns det många förebyggande åtgärder som vi inte har införlivat.
            </seg>
            <seg n="10bdd32c">
              Jag tycker, som jag sade, att det var roligt att man biträdde
              det här med samtycke på Folkpartiets stämma. Jag såg och hörde
              att det var stora ovationer, så det verkar som att det har funnits
              ett stort tryck i partiet.
            </seg>
            <seg n="12cf50ff">
              Jag skulle vilja fråga om du har de andra kompisarna med dig
              på vagnen när det gäller det som står i artikel 36 – samtycke
              ska lämnas av egen fri vilja och bedömas med hänsyn till förhållanden
              i det enskilda fallet. Så står det i konventionen. Det som menas
              med en samtyckesreglering är att två personer som har sex frivilligt
              ska samtycka till detta. Det är det som är skillnaden.
            </seg>
            <seg n="664bce4b">
              Eftersom regeringen skriver att dess ambition är att Sverige
              ska tillträda och ratificera konventionen under mandatperioden
              är jag lite nyfiken på vilka frågor man jobbar med just när det
              gäller en samtyckesreglering. Hur långt har du kommit med dina
              anförvanter i Alliansen?
            </seg>
          </u>
          <note type="speaker" n="34d41d6c">
            Anf. 40 JOHAN PEHRSON (FP) replik:
          </note>
          <u who="Q6039678" xml:id="i-3ed22248fb24de48-1" n="c1e754d0">
            <seg n="f70d4023">
              Fru talman! Mina anförvanter och jag jobbar ständigt för att
              förbättra tryggheten i Sverige, minska brottsligheten och se till
              att fler människor som begår brott blir inlåsta. Vi känner inte
              alltid att Vänsterpartiet är med oss i den kampen, men jag är
              glad att ni är med i det här fallet. Det är alltid något.
            </seg>
            <seg n="5f5d11ff">
              Frågan om samtyckesreglerad sexualbrottslagstiftning är rätt
              komplicerad. Det beror på den rättstradition som vi har. Vi vet
              att samtycket är självklart hela vägen när det gäller sexualbrotten
              i den anglosaxiska lagstiftningen. I den kontinentala lagstiftningen,
              som Sverige hänför sig till mer, är det inte på samma sätt. Men
              jag tycker att den utredning som gjordes rätt nyligen, den senaste
              sexualbrottsutredningen, ändå visar på att sexualbrottslagstiftningen
              i allt väsentligt fortsättningsvis ska grunda sig på våld eller
              miljö, det vill säga särskilt utsatt situation och sådant som
              vi har tillfört, eller våld och hot, det vill säga medel. Det
              är nog ganska viktigt för att man ska lägga bevisbördan rätt och
              fokusera, i det stereotypa fallet, på en man som våldtar eller
              förgriper sig på en kvinna.
            </seg>
            <seg n="d79cfd29">
              Detta motsätter inte att man kan komplettera med en grundläggande
              samtyckesreglering, men man ska komma ihåg och vara ödmjuk inför
              och förstå att det är svårt att tillämpa den i en straffrättslig
              kontext. Risken är att man utlovar att det ska bli ett kraftigt
              ökat skydd för kvinnor, men jag har mycket svårt att se att detta
              kommer att leda till det. Folkpartiet stöder den här samtyckesregleringen
              för sexuellt övergrepp för att det är en viktig bottenplatta i
              sexualbrottslagstiftningen som framför allt är tydligt normerande.
            </seg>
            <seg n="58423492">
              Jag vill påstå att det som hittills framgår av Istanbulkonventionen
              inte kräver att vi på något annat sätt och med anledning av det
              skälet ska införa en anglosaxisk samtyckeslagstiftning i svensk
              rätt. Det är inget tvång. Vi är heltäckande i dag.
            </seg>
          </u>
          <note type="speaker" n="cfa7ea94">
            Anf. 41 LENA OLSSON (V) replik:
          </note>
          <u who="Q4971169" xml:id="i-7cea6f4788e6801d-1" n="4e7746de">
            <seg n="6a93619a">
              Fru talman! Jag delar din åsikt, Johan Pehrson, när det gäller
              att det skulle leda till så många fler domar – det är jag inte
              heller säker på att det skulle. Bevisprövningen är väldigt svår,
              men det är den också redan i dag. Skillnaden är att samtycke ska
              finnas mellan två personer, eller så många som är inblandade.
              Det ska byggas på att man frivilligt har sex med någon annan.
              Det är ju det som är skillnaden.
            </seg>
            <seg n="73a531ab">
              Jag fick inte något svar på frågan om hur långt du har kommit
              med polarna i Alliansen när det gäller det här. Utredningen kom
              fram till att man med det nya förslaget tyckte att det inbegrep
              artikel 36, men den bedömningen delar jag inte alls som jag läser
              det som står i konventionen. Den här domen som kom i Europadomstolen
              tycker jag styrker att det är samtyckesreglering som gäller. Nu
              tog den domen lång tid, men jag måste säga att jag tycker att
              Europadomstolen är väldigt modern i de här frågorna.
            </seg>
            <seg n="6dc6f577">
              Men frågan återstår hur många du har med dig på vagnen.
            </seg>
          </u>
          <note type="speaker" n="1b6805c8">
            Anf. 42 JOHAN PEHRSON (FP) replik:
          </note>
          <u who="Q6039678" xml:id="i-3ed22248fb24de48-2" n="c1e754d0">
            <seg n="c1e2442c">
              Fru talman! Jag har med mig några stycken, eller ett par i alla
              fall. De har fått med mig. Några är här också, och det gläder
              mig. Jag kan vända på det och säga att om du lovar att snacka
              med dina kompisar så lovar jag att snacka mycket med mina kompisar.
            </seg>
            <seg n="4c313f77">
              Jag vill återkomma till att det finns en övertro på detta. Vi
              måste börja någon annanstans. Där kanske det här normativa kan
              hjälpa till. Jag har aldrig – och jag är på en hel del skolor
              varje år – träffat en ung människa som tycker att man ska kunna
              ha sex helt utan att den andra samtycker. Jag har aldrig träffat
              en sådan människa någonsin. En sådan åsikt brukar man ju inte
              uttrycka. Men någonting händer med unga män från det att de i
              dag går i en förhoppningsvis alltmer jämställd förskola med ett
              tänk om vad jämställdhet mellan kvinnor och män på lång sikt innebär
              tills att somliga av dem blir de här 18-åringarna som släpar med
              sig tjejer på fester och sedan våldtar dem, med eller utan samtycke.
            </seg>
            <seg n="11a11f9e">
              Man ska komma ihåg när det gäller talet om samtycke att hela
              idén med vår lagstiftning är att vi säger att vi struntar i samtycket
              i vissa fall, för när det finns hot, våld, tvång, en särskilt
              utsatt situation eller att kvinnan är i ett redlöst tillstånd
              spelar samtycket ingen roll, för vi vill skydda dem som är utsatta.
              Det får man aldrig glömma. Saker ska ändå bevisas i domstol, och
              då får man återigen fokusera på ett bättre polisarbete och bättre
              rättsintyg, för det är klart att det är otillständigt med antalet
              fall där män fälls för de sexualbrott som rimligen har utförts
              av någon. Beviskraven är höga, och jag måste stå fast vid att
              de ska vara höga.
            </seg>
            <seg n="1b862777">
              Med detta lämnar jag den här debatten, fru talman, och hoppas
              att Lena Olsson ska övertyga sina kompisar, så ska jag prata med
              mina.
            </seg>
          </u>
          <note type="speaker" n="1e4d06de">
            Anf. 43 JOHAN LINANDER (C):
          </note>
          <u who="Q5952656" xml:id="i-216e0a6244e32f7b-0" n="3f160fb7">
            <seg n="39d0944a">
              Fru talman! Jag vill efter att ha lyssnat på den här debatten
              börja med att säga att det finns en fara i att tro att kontaktförbud
              alltid hjälper. Det finns anledning att påpeka det.
            </seg>
            <seg n="110ccc92">
              För några dagar sedan sade en närstående till mig: Nu har de
              fått kontaktförbud, så nu kan de inte fortsätta. Jo, det kan de
              visst, om de bryter mot kontaktförbudet. Den som kan tänka sig
              att begå grova brott, som kan rendera långa fängelsestraff, mot
              en annan person har ofta inga större problem med att även bryta
              mot kontaktförbudet, vilket kan ge betydligt kortare straff.
            </seg>
            <seg n="3664ce04">
              Med detta sagt tycker jag ändå att kontaktförbud generellt är
              bra. Det är en viktig markering av vad en person inte får göra
              och eventuellt var han inte får vara. För en del personer som
              medvetet eller i vissa fall omedvetet trakasserar andra personer
              kan det här verkligen hjälpa. Man slutar att trakassera.
            </seg>
            <seg n="adba1186">
              När det gäller kontaktförbud i gemensam bostad som vi diskuterar
              här i dag måste vi också vara medvetna om att det är en åtgärd
              som används relativt sällan, och även med dagens förändring kommer
              den att användas relativt sällan. En av anledningarna till att
              det blir så sällan är att det ofta har begåtts ett relativt grovt
              eller mycket grovt brott – den person som ska få kontaktförbudet
              har redan begått ett brott mot skyddspersonen. I ett sådant läge,
              eftersom det finns en överhängande risk för fortsatt brottslighet,
              finns det grund för häktning. Personen som anhålls och häktas
              behöver inte samtidigt ha kontaktförbud, för han kan inte gärna
              kontakta den andra i alla fall. Det är en av anledningarna till
              att det här används relativt sällan.
            </seg>
            <seg n="3a48975b">
              I Åklagarmyndighetens 94-sidiga handbok om kontaktförbud, som
              jag kan rekommendera er alla att läsa, nämns i stället ett annat
              fall där kontaktförbud i gemensam bostad kan komma i fråga. Det
              sker säkert något oftare. När en person som tidigare har begått
              brott, till exempel grov kvinnofridskränkning mot sin partner,
              släpps från fängelset och fortfarande är folkbokförd på samma
              adress som brottsoffret kan det finnas skäl för åklagare att besluta
              om ett kontaktförbud i den gemensamma bostaden.
            </seg>
            <seg n="9ef5e3d5">
              När det gäller hur åklagarna ska agera är de tydliga med att
              de två månaderna som kontaktförbudet gäller ska användas för att
              mer långsiktigt lösa situationen. Det kan handla om separation
              och bodelning eller att vid domstol begära rätt till kvarsittande
              i bostaden enligt bestämmelserna i äktenskapsbalken och sambolagen.
            </seg>
            <seg n="81015048">
              Det betonas alltså att kontaktförbud i gemensam bostad är en
              akutåtgärd och inte ska ses som ett beslut om vem som har rätt
              att bo i bostaden. För den situationen finns det andra regler.
              Detta säger jag eftersom jag tror att det finns många som missuppfattar
              syftet med ett kontaktförbud i gemensam bostad.
            </seg>
            <seg n="f7b09889">
              Fru talman! Vid de allvarligaste fallen finns numera det som
              vi benämner särskilt utvidgat kontaktförbud. Det innebär att kontaktförbudet
              kombineras med elektronisk övervakning. Efter mycket strul är
              tekniken äntligen på plats. Det finns nu fotbojor som fungerar.
            </seg>
            <seg n="04ba2de0">
              Tidigare sade jag att många kontaktförbud inte ger någon faktisk
              trygghet. Det är skillnad när vi kommer till det särskilt utvidgade
              kontaktförbudet, när personen har elektronisk övervakning. Då
              kan skyddspersonen, personen som behöver skydd, känna en ökad
              trygghet. Jag vet att om personen i fråga kommer i närheten av
              min bostad eller kanske arbetsplatsen kommer ett larm att automatiskt
              gå till polisen och till mig själv. Polisen kan då vidta de åtgärder
              som behövs för att förhindra den hotfulla situationen. Då kan
              skyddspersonen äntligen känna en ökad trygghet. Det är det vi
              vill uppnå.
            </seg>
            <seg n="e5c7248d">
              När det gäller fotboja kan jag berätta att jag redan 2002 – det
              var min första motionsperiod i riksdagen, alltså för elva år sedan
              – motionerade om att besöksförbudet, som det då hette, skulle
              kunna kombineras med fotboja. Jag motionerade också om att besöksförbudet
              skulle kunna utvidgas till en hel kommun. Det är glädjande att
              fler nu håller med mig om det. Sedan tjatade jag på dåvarande
              justitieminister Thomas Bodström i fyra år, men han sade att det
              inte gick, att tekniken inte skulle fungera.
            </seg>
            <seg n="58b346b2">
              Alliansen vann valet 2006. Efter utredning och hela gången med
              Lagrådet, proposition och så vidare fattade vi slutligen beslut,
              och den 1 oktober 2011 trädde den nya lagen i kraft. Men väntan
              fortsatte ytterligare eftersom det vid den upphandling av tekniken
              som polisen gjorde visade sig att det företag som skulle leverera
              utrustningen inte kunde hålla tillräckligt hög kvalitet. Ny upphandling
              fick därför göras, och elva år efter det att jag motionerade i
              frågan finns utrustningen äntligen på plats. Ibland är det segt
              att vara politiker.
            </seg>
            <seg n="45d98aec">
              Jag vet, fru talman, att jag överskridit min talartid, men jag
              vill gärna nämna ytterligare ett par saker. Det gäller ringa brott.
              Det har kommit upp i debatten att det inte skulle vara straffbart
              att göra ganska allvarliga överträdelser av kontaktförbudet, som
              att skicka många sms. För att det inte ska ges felaktiga signaler
              till dem som lyssnar på den här debatten vill jag säga att praxis
              inte ser ut så.
            </seg>
            <seg n="8f31d2e3">
              I åklagarnas handbok nämns hur praxis för ringa brott ser ut.
              Jag kan nämna att det skickades en ros. Göta hovrätt bedömde det
              inte som ringa överträdelse. Det var alltså straffbart. Personen
              hade brutit mot kontaktförbudet genom att skicka en ros. Att skicka
              ett julkort, ett födelsedagskort, ett gratulations-sms var inte
              ringa överträdelse. Att skicka ett brev var inte, enligt Blekinge
              tingsrätt, ringa överträdelse. Två inspelade meddelanden på skyddspersonens
              telefonsvarare var inte heller ringa överträdelse.
            </seg>
            <seg n="e5e9668d">
              Man ska således inte tro att man kan göra rejäla överträdelser
              av kontaktförbudet och det inte ska vara straffbart. I så fall
              ger vi fel bild av vad som faktiskt gäller.
            </seg>
            <seg n="d3a69ba8">
              Slutligen vill jag nämna ännu en förändring. Vi har talat om
              elektronisk övervakning och att det äntligen ger trygghet för
              skyddspersonen. Nästa förändring som vi i Centerpartiet skulle
              vilja se och som vi fortsätter att kämpa för är att domstol ska
              kunna döma ut kontaktförbud med elektronisk övervakning. Vi kan
              ta exemplet med en person som döms för grov kvinnofridskränkning.
              Tre års fängelse är ett ganska normalt straff, ett ganska långt
              straff. Tiden går ut och det är dags att släppa ut personen från
              fängelse. Återigen känner brottsoffret otryggheten över vad som
              händer när han kommer ut. Vi skulle vilja se att domstolen kunde
              göra en kombination, att utöver att utdöma ett fängelsestraff
              säga att efter frisläppandet ska personen ha ytterligare tre års
              kontaktförbud med elektronisk övervakning. Det skulle utvidga
              trygghetsperioden för brottsoffret. Brottsoffret skulle under
              en längre tid känna betydligt större trygghet. Det är dit vi vill
              komma.
            </seg>
            <seg n="4779af40">
              Med det, fru talman, ber jag om ursäkt för att jag ganska rejält
              överskred min anmälda talartid. Jag yrkar bifall till utskottets
              förslag i betänkandet och avslag på samtliga reservationer.
            </seg>
          </u>
          <note type="speaker" n="fe6e00da">
            Anf. 44 STEFAN SVANSTRÖM (KD):
          </note>
          <u who="Q6197506" xml:id="i-15c062f14b26d138-0" n="936c3d95">
            <seg n="bff1904f">
              Fru talman! Mitt hem är min borg. Så lyder ett talesätt som jag
              tror att vi alla önskar att vi kunde instämma i. I hemmet vill
              vi känna oss trygga, omhuldade och omvårdade av nära och kära,
              men i hemmet ska också ges utrymme att ge omsorg tillbaka till
              vår familj, till vår bredare släkt och till våra grannar och vänner.
            </seg>
            <seg n="fddaab4d">
              Hemmet är för många en frizon från omgivningens krav. I hemmet
              bygger vi trygghet inte på grund av hur vi förväntas vara i det
              omgivande samhället i stort, utan på basis av att vi där kan vara
              precis dem vi är med våra fel och brister, vara accepterade trots
              det och, förhoppningsvis, omgivna av stöd, uppmuntran och kärlek.
              Därför anser vi kristdemokrater att ett tryggt hem och en trygg
              familj är en förutsättning för att barn och unga ska få de bästa
              tänkbara möjligheterna till en god uppväxt.
            </seg>
            <seg n="be613488">
              Därmed inte sagt att hemmet någonsin kommer att bli perfekt.
              Det finns tillfällen då borgen utsätts för påfrestningar som gör
              att den riskerar att rämna – det är just sådana tillfällen vi
              talar om i dag – oavsett om hoten kommer utifrån eller inifrån.
              I grunden beror detta på att vi alla bara är människor, födda
              med de fel och brister som finns hos oss alla i varierande grad.
            </seg>
            <seg n="b0fe0e6e">
              Att människor brister i sina relationer är beklagligt men dess
              värre också oundvikligt. Om vi bara byggde våra relationer på
              att umgås med dem vi redan kände skulle världen bli oändligt mycket
              mindre och våra mellanmänskliga relationer oändligt mycket fattigare.
              Det vi alla måste vara medvetna om är dock att det är först när
              vi lärt känna en annan person närmare som både de positiva och
              de negativa egenskaperna framträder i full dager.
            </seg>
            <seg n="3741738b">
              Fru talman! Samhället har en skyldighet att ingripa för att skydda
              hemmet och borgen. Det uppenbara är när borgen hotas utifrån,
              genom okända personers våld, stöld eller skadegörelse mot enskildas
              liv, hem och egendom. Men samhällets ansvar gäller i allra högsta
              grad även när borgen hotar att rämna inifrån, när relationer går
              i kras, eller när släkter och familjer slits isär och det som
              en gång varit en tillitsfull och innerlig vilja till samhörighet
              plötsligt förändras och ibland byts i det motsatta. När det sker
              ankommer det självklart på de inblandade parterna att hantera
              situationen med ansvar och ömsesidig respekt och att så långt
              som möjligt lösa sina förehavanden i samförstånd.
            </seg>
            <seg n="bc3605bf">
              Samtidigt vet vi att det ibland är ofrånkomligt att vuxna sårar
              varandras känslor eller hamnar på kollisionskurs i en separation.
              Om så sker måste samhället kunna agera kraftfullt för att freda
              borgen inifrån, särskilt om det finns barn med i bilden. Samhället
              har ett absolut ansvar att förhindra våld i nära relationer och
              så långt som möjligt freda de mer utsatta parterna, kvinnorna
              och barnen, från detta våld.
            </seg>
            <seg n="a86e4fa4">
              Fru talman! Regeringen har satsat kraftfullt på polisen och rättsväsendet
              bland annat för att minska våldet i samhället i allmänhet och
              våldet i nära relationer i synnerhet. Resurserna till polisen
              och rättsväsendet har, trots de skattesänkningar för låg- och
              medelinkomsttagare som kritiserats från vänster, ökat från 29
              miljarder 2006 till över 40 miljarder 2014. I fasta priser motsvarar
              det en anslagsökning med nästan 8 miljarder eller 28 procent.
            </seg>
            <seg n="1b7f399a">
              Dess värre går utvecklingen när det gäller våld i nära relationer
              fortfarande åt fel håll. Som nämnts rapporterar organisationen
              Tryggare Sverige att bara två av tio anmälningar om våld mot kvinnor
              i nära relationer klarats upp mellan åren 2008 och 2012. Och det
              handlar om många anmälda brott, uppemot 80 000.
            </seg>
            <seg n="080be639">
              Det är förstås oacceptabelt. Det finns mycket att göra när det
              gäller hur polisen och de rättsvårdande myndigheterna arbetar
              med problematiken. Inte minst gäller det bemötandet av de drabbade
              runt om i landet. Här vill jag lyfta fram arbetet med att få en
              sammanhållen polismyndighet så att rutinerna blir mer enhetliga
              och de som arbetar med våld i nära relationer blir bättre på att
              lära av varandra.
            </seg>
            <seg n="ae53db79">
              Men för att förebygga våld i nära relationer behövs också bättre
              verktyg. Det regeringen föreslagit är att det inte längre ska
              krävas en påtaglig risk för brott för att ett kontaktförbud ska
              kunna gälla i en gemensam bostad. Här har det visat sig att de
              gällande bestämmelserna från 2003 är alltför rigida och att många
              åklagare jämställer åtgärden med vad som gäller för mer långtgående
              frihetsberövande åtgärder. Resultatet blir att de som behöver
              skydd i en gemensam bostad i alltför stor utsträckning riskerar
              att utsättas för våld.
            </seg>
            <seg n="43bc2815">
              Genom den lagändring som vi nu diskuterar kommer kontaktförbudet
              att lättare kunna användas som den preventiva åtgärd den var tänkt
              att vara. Samtidigt är det ett steg på vägen för att Sverige ska
              kunna tillträda Europarådets konvention om förebyggande och bekämpning
              av våld mot kvinnor och av våld i hemmet.
            </seg>
            <seg n="af9528ef">
              Men viktigare än att leva upp till olika konventioner är den
              konkreta innebörden för dem som känner sig hotade, nämligen att
              fler kvinnor och deras barn nu kan få sin borg fredad genom rättsväsendets
              försorg. Det är samhällets absoluta ansvar att ge kvinnor som
              hotas av sina män det allra bästa tänkbara stöd för att i möjligaste
              mån förebygga våld i nära relationer.
            </seg>
            <seg n="d8797468">
              Fru talman! Jag yrkar bifall till förslaget i betänkandet och
              avslag på reservationerna och instämmer i vad tidigare talare
              anfört om vikten av att vi får återkomma till de här frågorna
              i kammaren och diskutera en bredare palett av åtgärder för att
              bland annat främja sunda värderingar i relationer. I det sammanhanget
              kan jag säga att när det gäller sexuella övergrepp anser även
              vi kristdemokrater att det är hög tid att införa en samtyckesparagraf
              i sexualbrottslagstiftningen.
            </seg>
          </u>
          <note type="speaker" n="549699b7">
            Anf. 45 LENA OLSSON (V) replik:
          </note>
          <u who="Q4971169" xml:id="i-7cea6f4788e6801d-2" n="4e7746de">
            <seg n="ec87ab63">
              Fru talman! Stefan talar om historiska satsningar på rättsväsendet.
              Jag hade en debatt i går i kammaren där det talades om historiska
              satsningar på järnvägen. Man har sänkt skatten och slår sig för
              bröstet och säger: Hej och hå vad bra vi är! Men hur mycket bättre
              har det lett till?
            </seg>
            <seg n="7e6fee82">
              Med tanke på alla de satsningar som gjorts på till exempel polisen
              undrar jag varför det inte klaras upp fler brott. Varför klarar
              man inte upp till exempel brott när det gäller mäns våld mot kvinnor?
              Det skulle jag vilja veta. Ingenting, varken skattesänkningar
              eller de historiska satsningar som man själv kallar dem för, har
              lett till att fler brott klaras upp.
            </seg>
            <seg n="52870901">
              Stefan talar om att umgås med varandra. Ja, det är då livsfarligt,
              kan vi konstatera med anledning av den proposition som vi ska
              anta i dag. Det handlar om ens eget hem, om ens nära vänner som
              faktiskt är väldigt farliga.
            </seg>
            <seg n="8005a200">
              Men slå er inte för bröstet och tala om era historiska satsningar
              och resursförstärkningar. Enligt mitt sätt att se leder de inte
              till så mycket bättre.
            </seg>
          </u>
          <note type="speaker" n="6ee29278">
            Anf. 46 STEFAN SVANSTRÖM (KD) replik:
          </note>
          <u who="Q6197506" xml:id="i-15c062f14b26d138-1" n="936c3d95">
            <seg n="3e659218">
              Fru talman! Vi har givetvis gjort dessa satsningar för att vi
              ska få en bättre uppklaringsprocent. Det gäller alla typer av
              brott, inklusive våld i nära relationer, särskilt när kvinnor
              är utsatta. Det finns en rad studier som visar vad det beror på
              att det inte har givit bättre effekter. Det är bland annat dålig
              samordning och dålig tillämpning ute i landet av de lagar som
              vi stiftat i riksdagen, både från Åklagarmyndighetens sida och
              inom polisen. Tryggare Sverige lyfte fram på DN Debatt häromdagen
              hur olika det ser ut i landet när det gäller den fråga som vi
              nu diskuterar.
            </seg>
            <seg n="728b99d9">
              Jag tycker att det är mycket allvarligt. Samtidigt kan vi konstatera
              att en del av bristerna har man sett i Åklagarmyndighetens genomgång
              av tillämpningen av regelverken. Det föreslås åtgärder, bland
              annat bredare utbildningssatsningar på åklagare som förhoppningsvis
              leder till framsteg.
            </seg>
            <seg n="e8350c11">
              Brott inom hemmets fyra väggar ser vi kristdemokrater oerhört
              allvarligt på. Jag kan inte nog understryka det. Vi vill att familjen
              ska vara en trygg plats för barnen att växa upp i. Då måste vi
              agera kraftfullt när det sker brott inom familjen. Borgen ska
              skyddas utifrån, sade jag i mitt anförande, men jag tycker att
              det finns lika goda skäl att skydda den inifrån. Det som vi beslutar
              om i dag är förhoppningsvis ett steg i den riktningen.
            </seg>
          </u>
          <note type="speaker" n="44e5ba29">
            Anf. 47 LENA OLSSON (V) replik:
          </note>
          <u who="Q4971169" xml:id="i-7cea6f4788e6801d-3" n="4e7746de">
            <seg n="c2f95e7b">
              Fru talman! Det är smakligt med lite självkritik. Ofta hör vi
              i den här kammaren att vi har satsat si och så mycket och hur
              mycket mer resurser som ni har satsat. Men det har inte hjälpt
              till att göra rättsväsendet, om vi tar specifikt det, mer effektivt.
              Det fattas väldigt mycket. När man hela tiden rapar upp det här
              med historiska satsningar vore det klädsamt om man kunde påvisa
              att det har blivit effektivare och att det har hjälpt. Men det
              kan man inte göra, och då ska man också erkänna att det inte bara
              är resurser som gör till exempel rättsväsendet effektivare.
            </seg>
            <seg n="7f0e307a">
              Jag har i varenda budgetdebatt i kammaren sagt att vi ska tillsätta
              en utredning framför allt gällande polisorganisationen och ordentligt
              utreda hur man kan öka effektiviteten. Det är inte bara en quick
              fix, att stoppa in pengar och tro att det löser sig. Så enkelt
              var det inte, och det har vi beviset för i dag efter ert regerande
              sedan 2006.
            </seg>
          </u>
          <note type="speaker" n="3dea3c21">
            Anf. 48 STEFAN SVANSTRÖM (KD) replik:
          </note>
          <u who="Q6197506" xml:id="i-15c062f14b26d138-2" n="936c3d95">
            <seg n="1501b8d9">
              Fru talman! Jag hoppas att Lena Olsson kommer tillbaka till det
              här argumentet i budgetdebatten och förklarar varför. Den princip
              som Vänsterpartiet tillämpar på snart sagt varje område verkar
              vara att bara man slänger in mer pengar kommer det att bli en
              förbättring. Ni föreslår oerhörda anslagsökningar inom skola,
              vård och allt möjligt. Detta ska finansieras genom gigantiska
              skattehöjningar. Om jag inte missminner mig var det 80 miljarder
              i er senaste budgetmotion. Det kommer förstås att gå ut över många
              människor med små inkomster och hindra framväxten av nya företag
              i vårt land.
            </seg>
            <seg n="fcce2206">
              Jag håller med om att vi måste vara oerhört noga med, när vi
              lägger mer pengar på ett område, att se till att få mer valuta
              för pengarna. Slänger vi bara pengar efter problem riskerar vi
              att göra det ännu dyrare för samhället.
            </seg>
            <seg n="6898509e">
              Mycket behöver göras med polismyndigheten, och vi måste följa
              upp de satsningar som gjorts för att öka effektiviteten. Det är
              bland annat det som den nya polisorganisationen syftar till. Möjligtvis
              sent påkommet – det ska vi erkänna – men det är ändå ett steg
              som vi tar för att säkerställa att de pengar vi ändå har satsat
              ska ge större valuta för skattebetalarna. Det är vårt främsta
              syfte med en sådan här satsning. Man ska få ett bättre uppklarande
              av brott, och fler skyldiga ska dömas.
            </seg>
          </u>
          <note n="94eefaac">
            Överläggningen var härmed avslutad.
          </note>
          <note n="a7285f5a">
            12 § Allmänna bidrag till kommuner
          </note>
          <note type="speaker" n="ab597a61">
            Anf. 49 PIA NILSSON (S):
          </note>
          <u who="Q3370093" xml:id="i-7fc4205bbb5daa38-0" n="6e390b29" next="i-d2d15df982338234-0">
            <seg n="4af55d5e">
              Fru talman! Vad vore vår välfärd värd utan det fantastiska arbete
              som bedrivs i landets kommuner och landsting? Varje morgon vaknar
              1,2 miljoner anställda upp för att gå till jobbet och ta hand
              om våra yngsta i förskolan, ta hand om våra elever i skolan och
              ta hand om våra äldre i äldreomsorgen.
            </seg>
            <seg n="c980bd03">
              Barnskötare, lärare, undersköterskor är exempel på alla de vardagshjältar
              som mödosamt fyller våra politiska mål och visioner med kött och
              blod, som gör att det blir på riktigt. Utan dessa heroiska insatser
              stannar Sverige. Jag är mäkta stolt!
            </seg>
            <seg n="8b1dee70">
              Vi har mycket att vara stolta över i vårt fantastiska land, men
              någonting håller på att hända. Någonting håller på att gå sönder.
            </seg>
            <seg n="26fd5994">
              400 000 människor går utan jobb i dag, och 70 000 har så gjort
              de senaste två åren. Ett förtvivlat tillstånd, i första hand för
              de arbetslösa, men det påverkar oss alla.
            </seg>
            <seg n="c0d1ec0f">
              I takt med att arbetslösheten ökar stiger också kommunernas kostnader
              för försörjningsstöd. 11 miljarder landade notan på förra året.
              När kommunerna tvingas betala 11 miljarder i socialbidrag minskar
              utrymmet för satsningar på exempelvis skolan, som vi vet är i
              stort behov av förändringar.
            </seg>
            <seg n="da72f222">
              I takt med att arbetslösheten ökar minskar kommunernas skatteintäkter.
              Det blir mindre pengar att fördela till våra barn i förskolan,
              mindre pengar till våra barn i grundskolan och mindre pengar till
              våra äldre i äldreomsorgen.
            </seg>
          </u>
          <note n="b0e99de5">
            I betänkandet skriver Alliansen följande:
          </note>
          <u who="Q3370093" xml:id="i-d2d15df982338234-0" n="6e390b29" prev="i-7fc4205bbb5daa38-0">
            <seg n="bb1c5d98">
              En hög och varaktig sysselsättning är enligt utskottet avgörande
              för att värna och utveckla välfärdens verksamheter. När fler personer
              arbetar ökar antalet arbetade timmar, vilket ökar skatteintäkterna
              och därmed förutsättningarna för en långsiktigt hållbar välfärd.
            </seg>
            <seg n="48117fa7">
              Men det stora problemet, fru talman, är att sysselsättningen
              inte ökar – den minskar. Antalet arbetande timmar ökar inte –
              det minskar. Skatteintäkterna ökar inte – de minskar. Alltså:
              Förutsättningarna för en långsiktigt hållbar skola, vård och omsorg
              ökar inte – de minskar med den politik som förs i Sverige i dag.
            </seg>
            <seg n="22f90494">
              Vi föreslår en helt annan inriktning för den kommunala sektorn
              och den kommunala ekonomin. Vi investerar i jobb och utbildning
              för unga genom en 90-dagarsgaranti. Vi tar bort fas 3 och inrättar
              extratjänster med riktig lön, och vi skapar fler yrkesintroduktionsjobb.
              Vi satsar 2 miljarder på mer personal i sjukvården. Dessa satsningar
              kommer att leda till fler jobb och högre skatteintäkter för kommuner
              och landsting.
            </seg>
            <seg n="00dda7fa">
              Vi kan konstatera att regeringens jobbpolitik har nått vägs ände
              och att det får konsekvenser för våra kommuner och landsting och
              därmed också för välfärden. Men trots detta faktum tycks det finnas
              en uppfattning från Alliansens sida om att kommunsektorns ekonomi
              är så stabil och ger så stora överskott att hög arbetslöshet inte
              spelar någon roll. Inget kan vara mer felaktigt.
            </seg>
            <seg n="f34ff37e">
              De senaste årens överskott beror i princip enbart på återbetalning
              av Afaförsäkringspengar. Skalar man bort den delen blir läget
              ett helt annat. I år lyckades kommunsektorn precis hålla näsan
              ovanför vattenytan för vad som anses vara god ekonomisk hushållning,
              men kommande år ser betydligt kärvare ut.
            </seg>
            <seg n="51f5a54f">
              Kostsamma men nödvändiga investeringar måste till. Fler skolor
              och fler äldreboenden måste byggas. Förstärkningar inom sjukvården
              måste göras för att man ska kunna hantera det ökade trycket, framför
              allt när det gäller vård av våra äldre.
            </seg>
            <seg n="1089d2cf">
              Vi kommer sannolikt att få se ytterligare skattehöjningar i många
              kommuner och landsting under de närmaste åren. Bara i år, 2013,
              höjde 89 kommuner och 8 landsting skatten. Sedan Alliansen tillträdde
              2006 har medborgarna i tre av fyra kommuner fått höjd kommunalskatt.
            </seg>
            <seg n="9a52e53a">
              Men regeringens svar till kommuner och landsting lyder: Bli mer
              effektiva! Använd resurserna mer effektivt!
            </seg>
            <seg n="41c95326">
              Ska barngrupperna bli ännu större på förskolan? Ska skolklasserna
              tillåtas växa än mer? Ska undersköterskan hinna ta hand om fler
              äldre? Eller är det måhända mer privatisering eller avknoppning
              som avses?
            </seg>
            <seg n="0d3be6cd">
              Fru talman! När 11 miljarder av kommunernas skatteintäkter går
              till socialbidrag förändras möjligheterna att förstärka verksamheten
              i våra skolor. För sjunde året i rad sjunker kunskapsnivån hos
              eleverna, och allt fler väljer att hoppa av sina gymnasiestudier.
            </seg>
            <seg n="0f73b4e4">
              Det här duger inte. Vi socialdemokrater vägrar att acceptera
              detta. Därför har vi i vår budgetmotion lagt fram förslag bland
              annat om att göra stora klasser mindre i de lägre årskurserna
              och att inrätta 1 000 nya specialpedagoger.
            </seg>
            <seg n="9bf497ff">
              Men Alliansen säger blankt nej och menar att det är kommunernas
              ansvar att se till att det finns tillräckligt många lärare i skolan.
            </seg>
            <seg n="f3c2a0e4">
              Förvisso är det så, och det vore nog heller inga problem för
              kommunerna att anställa fler om man inte behövde täcka upp för
              regeringens tillkortakommanden när det gäller jobbpolitiken med
              11 miljarder i socialbidrag. De miljarderna skulle räcka till
              många lärare och specialpedagoger.
            </seg>
            <seg n="91d40f01">
              Oavsett var vi bor i vårt land ska vi kunna få del av en god
              vård, skola och omsorg. För att det ska vara möjligt krävs ett
              utjämningssystem mellan landets kommuner och landsting, ett system
              som skapar det som vi kallar likvärdiga ekonomiska förutsättningar.
              Den utjämningen vilar på tre grunder: en kostnadsutjämning, en
              inkomstutjämning och ett strukturbidrag.
            </seg>
            <seg n="5a98c792">
              I april 2011 presenterade en helt enig parlamentariskt utredning
              ett förslag till nytt skatteutjämningssystem. Det nuvarande systemet
              har visat sig vara föråldrat och ohållbart, inte minst i fråga
              om inskrivning av antal barn i förskolan. Kommuner med samma beläggningsgrad
              i förskolan får inte samma ersättning. Felaktiga antaganden från
              förr har varit styrande för dagens samhälle.
            </seg>
            <seg n="eea487cc">
              Från moderata kommunpolitiker runt om i landet har det under
              lång tid hävdats att utjämningssystemet skulle vara tillväxthämmande.
              Det har upprepats så pass ofta i debatten att det tycks ha blivit
              en sanning i de moderata leden.
            </seg>
            <seg n="ddba3562">
              Den parlamentariska kommittén har valt att särskilt lyfta fram
              just denna fråga. En forskarrapport togs fram där det konstaterades
              att den ekonomiska tillväxten inte alls avgörs av var man bor
              utan var man arbetar. Det finns inget stöd i forskningen för att
              utjämningssystemet skulle vara tillväxthämmande.
            </seg>
            <seg n="94682f68">
              Inte förrän nu, efter 1,5 år i långbänk, lägger regeringen fram
              sitt förslag till beslut, som i huvudsak bygger på kommitténs
              föreslagna förändringar men som på en väldigt avgörande punkt
              skiljer sig från kommitténs förslag, nämligen avgifterna för inkomstutjämningen.
            </seg>
            <seg n="f22bc642">
              Plötsligt trollar regeringen fram nästan 1 miljard nya kronor
              för att kompensera de tio rikaste kommunerna som får betala in
              till systemet, och alla utom en råkar vara moderatstyrda.
            </seg>
            <seg n="6fd06b01">
              Regeringen tycks hysa en närmast panisk rädsla för att tillväxthämmande
              faktorer lurar runt hörnet, trots all fakta och forskning som
              visar det motsatta. Det handlar inte längre om empiri utan om
              ideologi.
            </seg>
            <seg n="ce075e6b">
              Fru talman! Samtliga regeringspartier, inklusive Centerpartiet,
              anser att det behövs nästan 1 miljard av våra skattepengar som
              kompensation till landets rikaste kommuner eftersom de annars
              kommer att få betala mer än i dag.
            </seg>
            <seg n="432176a2">
              Regeringen tycker helt enkelt så synd om Danderyd, där medianinkomsten
              är 325 000 kronor och arbetslösheten endast 2,8 procent, att man
              får 28 miljoner kronor som plåster på såren.
            </seg>
            <seg n="b42a9942">
              Regeringen lider så med Täby, som har en medianinkomst på 315
              000 kronor och en arbetslöshet på blott 3 procent, att den är
              beredd att förstärka kommunens kassa med 57 nya miljoner.
            </seg>
            <seg n="3847be42">
              Regeringen klarar inte av att se Lidingöborna i ögonen med mindre
              än att ge kommunen 39 miljoner i tillskott. Där ligger medianinkomsten
              på 299 000 kronor och arbetslösheten på drygt 3 procent.
            </seg>
            <seg n="efcae267">
              Men de kommuner som har en betydligt lägre medianinkomst och
              en avsevärt högre arbetslöshet får inte del av regeringens bonusmiljard.
            </seg>
            <seg n="51fa6574">
              Den här fördelningen är helt orimlig. Är det så vi håller ihop
              Sverige?
            </seg>
            <seg n="4d959428">
              Vi föreslår i stället att dessa 961 miljoner fördelas till alla
              kommuner och landsting inom ramen för utjämningssystemet. Då skulle
              Norbergs kommun få 400 000 kronor mer årligen.
            </seg>
            <seg n="fb58a86f">
              På en direkt fråga vad pengarna skulle användas till svarade
              kommunalrådet att ett antal arbetslösa unga skulle anställas på
              introduktionsanställningar för att sänka arbetslösheten, som i
              dag är 8,2 procent i Norberg, och på så sätt också öka personaltätheten
              i äldreomsorgen.
            </seg>
            <seg n="cea12271">
              Vad Danderyd och Täby kommuner kommer att göra med alla sina
              miljoner vet vi inte, men någon arbetslöshet att tala om finns
              inte där.
            </seg>
            <seg n="cf076fe7">
              Jag yrkar därför bifall till reservationen.
            </seg>
            <seg n="593ca2dd">
              Sverige är ett fantastiskt land, och jag är stolt över att få
              leva här. Men någonting håller på att hända.
            </seg>
            <seg n="767dffac">
              Skatten sänks. 400 000 människor går arbetslösa. Socialbidragskostnaderna
              stiger. Resultaten i skolan sjunker. Brister i sjukvården märks
              alltmer.
            </seg>
            <seg n="f2edfffb">
              De rikaste kommunerna får dela på en ny miljard medan de övriga
              blir utan.
            </seg>
            <seg n="506cc0ac">
              Fru talman! Någonting håller på att gå sönder.
            </seg>
            <seg n="03d141ac">
              (Applåder)
            </seg>
          </u>
          <note type="speaker" n="2cc49c6f">
            Anf. 50 PER BOLUND (MP):
          </note>
          <u who="Q5581337" xml:id="i-423c50fa0faa8536-0" n="e64cd84e">
            <seg n="ddb749b9">
              Fru talman! Sveriges kommuner och landsting står för väldigt
              mycket av det som gör oss stolta över att vara svenskar. De står
              för den stora delen av välfärden som vi alla har behov av och
              som vi alla också är väldigt stolta över. Att vi är ett välfärdsland
              har vi mycket att tacka Sveriges kommuner och landsting för. Det
              är där som stora delar av välfärdsverksamheten utförs. Det handlar
              om skolan och förskolan där vi lämnar våra barn. Det handlar om
              äldreomsorgen som ska ta hand om våra äldre på ett värdigt sätt
              varje dag. Det handlar om vården och många andra viktiga verksamheter.
              Allt detta styrs på kommun- och landstingsnivå.
            </seg>
            <seg n="84724def">
              Vi tycker att mycket av det som görs inom Sveriges kommuner och
              landsting är otroligt bra. De insatser som görs av alla dem som
              arbetar inom välfärdssektorerna är fantastiska. Vi vill värna
              allt det arbete som har lagts ned i Sverige under generationer
              för att bygga upp det välfärdssystem som vi har. Då handlar det
              i mycket stor utsträckning om att värna kommunernas och landstingens
              möjligheter att göra sitt jobb på ett bra sätt och ge dem de resurser
              som de behöver för att klara av välfärdsutmaningen.
            </seg>
            <seg n="18cbda7b">
              Därför oroas vi starkt av de framtida utmaningar som Sveriges
              kommuner och landsting står inför. I många kommuner och landsting
              runt om i Sverige är det redan i dag väldigt svårt att få ekonomin
              att gå ihop. Då är ändå en stor del av befolkningen i arbetsför
              ålder och kan bidra med skatteintäkter. Men vi vet att antalet
              pensionärer kommer att öka framöver. Det kommer att bli svårare
              att klara finansieringen av välfärden ju längre in i framtiden
              vi kommer. Det här är utmaningar som vi måste ta på allvar och
              som vi måste hitta sätt att möta.
            </seg>
            <seg n="9b7becbc">
              Anledningarna till att kommunerna och landstingen i dag generellt
              visar plussiffror är dels att många kommuner tvingas spara och
              skära ned på den välfärd som vi borde värna, dels att man har
              fått tillbaka redan inbetalda premier från Afa Försäkring. Det
              här gör i dag att kommunerna klarar att hålla ekonomin över vattenytan,
              men det finns stora problem med det sättet att försöka finansiera
              kommunernas verksamhet. Det är en osäker intäktskälla. Det finns
              inga garantier för att de här intäkterna kommer även i framtiden.
              Det är också så att pengarna kommer väldigt sent för kommunerna.
              Det är mycket svårt att använda dem för att budgetera och anställa
              människor. Man kan inte känna trygghet i hurdan kommunens ekonomi
              kommer att vara under överskådlig framtid.
            </seg>
            <seg n="f8ad1144">
              Därför tycker vi att staten måste ta ett större ansvar än vad
              den nuvarande regeringen gör. Det hör till den viktigaste kritik
              vi riktar mot regeringens ekonomiska politik. Vi tycker inte att
              den är ansvarsfull. Den täcker inte de behov som finns inom kommunerna
              och landstingen runt om i Sverige. Med tiden har regeringens tillskott
              och det stöd man ger till landets kommuner och landsting urholkats
              genom att inte ha hängt med i löneutvecklingen och den allmänna
              kostnadsökningen i de verksamheter som finansieras. Detta har
              fått till resultat att man har försvagat kommunernas resurser
              och möjligheter att ge en bra service och välfärd. Detta sker
              lite smygande och är inte tydligt i de ekonomiska artiklarna och
              liknande, men får ändå verkligen konkreta effekter runt om i Sverige
              inom alla de sektorer och områden som kommunerna finansierar.
            </seg>
            <seg n="0be63870">
              Samtidigt som man har urholkat kommunernas resurser har också
              de stora omstöpningar av trygghetssystemen och försäkringssystemen
              i Sverige som regeringen har gjort påverkat kommunernas ekonomi
              negativt. När man har försämrat villkoren i a-kassan, så att många
              av dem som i dag är arbetslösa står utanför försäkringen och inte
              får pengar från a-kassan, tvingas dessa i stället gå till kommunerna
              och få försörjningsstöd, vilket ytterligare försvagar kommunernas
              ekonomi. När man har försämrat reglerna för sjukförsäkring, så
              att många av dem som fick sjukförsäkring tidigare i stället kommer
              utanför försäkringssystemen, tvingar man dem som inte har arbetsförmåga
              att söka försörjningsstöd och belasta kommunekonomin.
            </seg>
            <seg n="5e22c49b">
              Det här är självklart negativt för individerna, som inte har
              något intresse av att ligga kommunerna till last utan gärna skulle
              vilja omfattas av de trygghetssystem som nog vi alla uppfattar
              att allihop ska omfattas av. Men det ger också stora problem för
              kommunernas ekonomi, och problemen går ut över andra verksamheter:
              skolan, förskolan, äldreomsorgen och vården. Detta tycker vi är
              ett stort svart hål i regeringens ekonomi och ekonomiska ansvarstagande.
              Vi är djupt kritiska.
            </seg>
            <seg n="21608361">
              Detta har också fått till konsekvens att många kommuner och landsting
              runt om i vårt land nu tvingas höja skatterna avsevärt. Kommunsektorn
              som helhet höjer skatterna med ungefär lika mycket som regeringen
              nu säger att man ska sänka de statliga skatterna med. Det regeringen
              egentligen har åstadkommit är en skatteväxling. Man växlar ned
              statliga inkomstskatter och växlar i stället upp kommunskatter.
              Vem är den stora vinnaren på det? Jo, statlig inkomstskatt betalas
              av dem som har högst inkomster i vårt land, medan kommunskatter
              betalas av alla i lika stor utsträckning. Det blir alltså i grunden
              en överföring från dem som har låga inkomster till dem som har
              höga inkomster.
            </seg>
            <seg n="9d6fb6cc">
              Miljöpartiets svar på kommunernas utmaningar är inte samma som
              regeringens. Vår politik skiljer sig grundligen åt från regeringens.
              Vi föreslår kraftigt höjda resurser från staten till kommunsektorn.
              Om man ger de tillskotten kommer kommunerna inte att ha samma
              behov av att höja skatten. Man skulle då inte få den skatteväxling
              som regeringens politik leder till.
            </seg>
            <seg n="67f1caf1">
              Vi har klart högre ambitioner än regeringen när det gäller att
              bevara välfärden och göra satsningar på kommunerna. Under de närmaste
              åren lägger vi från Miljöpartiets sida i våra budgetförslag över
              50 miljarder kronor mer än regeringen på olika verksamheter som
              omfattas av kommunerna och landstingen. Det här är både riktade
              stöd för specifika användningsområden och generella stöd för ökad
              kvalitet inom till exempel vård och omsorg, eller inom skolan,
              om kommunerna tycker att behoven är större där.
            </seg>
            <seg n="ece025e8">
              Förra veckan fattade riksdagen beslut om de ekonomiska ramarna.
              Tyvärr gick inte Miljöpartiets förslag igenom. Vi hade där betydligt
              större ramar för kommunsektorns del. Det var i stället regeringens
              förslag som gick igenom. Därmed kan vi inte yrka på de resursförstärkningar
              som ligger i vår politik. Vi nöjer oss med att avge ett särskilt
              yttrande där vi presenterar den politik vi vill ha genomförd.
              Jag vill ändå ta chansen att gå in på några av de områden där
              vi föreslår kraftiga förstärkningar som vi tror skulle göra situationen
              helt annorlunda för kommunsektorn.
            </seg>
            <seg n="1d00be7d">
              Vi föreslår stora resurser för att kunna klimatanpassa Sveriges
              kommuner i framtiden. Vi vet att kostnaderna för översvämningar
              och extrema väderhändelser kommer att bli betydligt större i framtiden.
              Det finns statliga utredningar som ger konkreta siffror på det.
              Genom att förebygga det och satsa på att rusta våra kommuner och
              landsting mot kommande klimatförändringar kommer vi också att
              minska de kostnaderna i framtiden. Det är en klok ekonomisk hantering.
            </seg>
            <seg n="2b9f4db6">
              Vi föreslår satsningar på hälso- och sjukvården, inte minst riktade
              mot äldreomsorgen, där vi har tröttnat på att se vårdskandaler
              och vanvård i både den privata och den kommunala välfärden. Där
              behövs det bättre personalförsörjning, mer resurser och bättre
              arbetsmiljö. Vi föreslår 2,7 miljarder under de närmaste åren.
            </seg>
            <seg n="bc3b16e4">
              På skolområdet är det uppenbart att det finns stora behov att
              tillgodose. Kunskapsresultaten går ned, och elevernas situation
              och hälsa inom skolan visar på stora problem. Här behövs det ökade
              resurser. Miljöpartiet föreslår 10 miljarder kronor under de närmaste
              fyra åren. Det är pengar som till exempel skulle kunna ge 10 000
              fler anställda inom skola och förskola i Sverige. Det är människor
              som ser till att eleverna kan få mer tid med vuxna, hjälp med
              de problem de ställs inför och konkret hjälp i vardagen.
            </seg>
            <seg n="3420866b">
              På infrastrukturområdet föreslår vi stora satsningar, till exempel
              på kollektivtrafiken. Vi ska ha en fungerande kollektivtrafik
              i hela landet. Människor som är på väg till arbetet ska slippa
              stå och vänta på tåg som aldrig kommer. Man ska kunna känna sig
              trygg med att tågen går och att man kommer fram.
            </seg>
            <seg n="6ce96675">
              Sedan har vi generella och riktade statsbidrag på 27 miljarder
              kronor under de närmaste fyra åren. Det är självklart för alla
              att det här är förstärkningar som verkligen skulle göra skillnad
              för kommunekonomin och värna den svenska välfärden.
            </seg>
            <seg n="c47d4845">
              Fru talman! Jag vill säga några ord om utjämningssystemet också.
              Vi reserverar oss mot regeringens hantering av skatteutjämningssystemet.
              Vi tycker att det är orimligt att man lägger nästan 1 miljard
              kronor på att försöka få stöd för systemet från de rikaste kommunerna
              i vårt land. Det är mycket märkligt att de mindre regeringspartierna
              accepterar att man lägger 1 miljard på att klara av interna konflikter
              inom Moderaterna.
            </seg>
            <seg n="c49f44f7">
              Pengarna kan göra större nytta genom att fördelas ut till alla
              landets kommuner och landsting. 1 miljard skulle kunna göra stor
              skillnad och väldigt stor nytta för kommunsektorn genom att fördelas
              ut till exempelvis landsbygd och glesbygd i stället för att hamna
              i de kommuner som redan i dag har en väldigt bra ekonomi och låg
              arbetslöshet. Det är en i grunden osund syn. Det strider dessutom
              mot den utredning där vi hade politisk enighet om hur skatteutjämningssystemet
              skulle utformas. Detta har regeringen frångått. Den här miljarden
              kan göra mycket större nytta för alla Sveriges kommuner och landsting.
              Därför yrkar jag bifall till vår reservation.
            </seg>
          </u>
          <note type="speaker" n="bac42a2c">
            Anf. 51 SVEN-OLOF SÄLLSTRÖM (SD):
          </note>
          <u who="Q6201234" xml:id="i-a2207628fbbada41-0" n="35855e29">
            <seg n="fce7dfca">
              Fru talman! Förra veckan antog riksdagen alliansregeringens ramar
              för statsbudgeten. Eftersom Sverigedemokraternas anslag på detta
              utgiftsområde överskrider ramarna kan vi inte yrka på dem.
            </seg>
            <seg n="0d3ed2e0">
              Utgiftsområde 25 Allmänna bidrag till kommuner har en utgiftsram
              på knappt 94 miljarder för 2014. Av dessa 94 miljarder går så
              gott som allting, 90 miljarder, till det kommunalekonomiska utjämningssystemet.
            </seg>
            <seg n="1d77d57a">
              Det kommunala utjämningssystemet syftar i grund och botten till
              att skapa likvärdiga förutsättningar hos landets kommuner och
              landsting vad gäller att erbjuda medborgarna offentlig service.
              Begreppet Robin Hood-skatt – som det lite elakt kommit att kallas
              – är egentligen felaktigt, eftersom systemet inte syftar till
              att ta från de rika och ge till de fattiga, utan snarare till
              att kompensera kommuner som har sämre förutsättningar att uppfylla
              sina plikter gentemot medborgarna.
            </seg>
            <seg n="411d49b2">
              En kommun kan alltså inte – hypotetiskt – medvetet driva sin
              ekonomi i botten och förvänta sig att bli kompenserad för detta
              av grannkommunen som haft ordning och reda i sina finanser.
            </seg>
            <seg n="3da3fafa">
              Själva fördelningsnycklarna bakom systemet baseras i stället
              just på förutsättningarna för att kunna erbjuda medborgarna offentlig
              service.
            </seg>
            <seg n="6429d8c7">
              I korthet skulle detta kunna antas medföra en viss transferering
              från stad till land, eftersom urbaniseringstrendens inneboende
              logik gör att skatteunderlaget oftast är högre i tätort än i landsbygd.
            </seg>
            <seg n="6c6d2a3f">
              Sverigedemokraterna ser positivt på denna princip.
            </seg>
            <seg n="4c0063cb">
              Avfolkningstrenden, som många landsbygdskommuner har drabbats
              av, ska motverkas genom att en offensiv satsning på just landsbygden
              görs, med bra förutsättningar för människor och företag att verka
              och finnas på landsbygden. Men under tiden måste kommunerna kompenseras
              för att kunna fullgöra sina åtaganden enligt kommunallagen. Det
              är en självklarhet.
            </seg>
            <seg n="846497a6">
              Fru talman! Systemet har dock kommit att utvecklas inte som i
              huvudsak en transferering från stad till land, utan snarare som
              en transferering från kommuner med låg andel utrikes födda till
              kommuner med hög andel utrikes födda.
            </seg>
            <seg n="150d63dc">
              På topp-fem-listan över de enskilt största vinnarna på systemet
              för 2013, i absoluta tal, återfinns Malmö, Södertälje och Botkyrka,
              med Malmö som den enskilt största mottagaren. Ingen av dessa kommuner
              kan ens med god vilja klassas som landsbygd, utan samtliga är
              uppenbara tätorter. Däremot har samtliga en mycket hög andel av
              befolkningen som är antingen utrikes födda eller har utländsk
              bakgrund.
            </seg>
            <seg n="c5e8f584">
              På andra sidan skalan, bland de kommuner som skulle kunna påstås
              vara förlorare med detta system, återfinns i stället Danderyd,
              Lidingö och Vellinge, det vill säga samtliga kommuner med relativt
              sett få utrikes födda eller personer med utländsk bakgrund.
            </seg>
            <seg n="abca5720">
              I regeringens budgetproposition för 2014 föreslås också att flertalet
              av de fördelningsnycklar som systemet baseras på ska förändras
              för att i större utsträckning baseras på just andelen personer
              med utländsk bakgrund i kommunen. Ligger kommunen över riksgenomsnittet
              i det avseendet blir kommunen en vinnare, och vice versa.
            </seg>
            <seg n="cfcabb10">
              Systemet har i dag således inte karaktären av en transferering
              från stad till land, utan medför snarare en transferering från
              kommuner med låg andel till kommuner med hög andel utrikes födda.
            </seg>
            <seg n="5a8c80fa">
              Principen att skapa likvärdighet mellan kommuner och på så vis
              hålla ihop landet är i grunden bra och kommer även fortsättningsvis
              att ha Sverigedemokraternas stöd. Det som systemet med tiden kommit
              att utvecklas till ställer vi oss dock mycket kritiska till.
            </seg>
            <seg n="a9ea2593">
              Det är mycket tveksamt om Danderydsborna är tillfreds med – eller
              ens medvetna om – den ordningen att de betalar 13 000 kronor i
              skatt per invånare och år för att finansiera massinvandring till
              Malmö. Det bör i sammanhanget poängteras att de 13 000 kronorna
              inte avser bara skattebetalare utan avser samtliga kommuninvånare,
              från det nyfödda spädbarnet till ålderspensionären på äldreboendet.
            </seg>
            <seg n="30bf4e21">
              Man skulle eventuellt också kunna ifrågasätta om kommuner som
              inte klarar sin ekonomi utan andra kommuners och statens skattepengar
              ändå ska ha rätt att ytterligare förvärra situationen genom till
              exempel avtal med Migrationsverket.
            </seg>
            <seg n="9749e174">
              Fru talman! Sverigedemokraterna föreslår i och med denna budget
              inte några konkreta förändringar av systemet eftersom det helt
              enkelt inte är realistiskt att göra förändringar på kortare sikt.
            </seg>
            <seg n="af38b009">
              Av hela Malmö stads budget kommer två tredjedelar av intäkterna
              från de egna skattebetalarna och den resterande tredjedelen från
              det kommunalekonomiska utjämningssystemet. En tredjedel av kommunens
              ekonomi betalas av andra kommuners skattebetalare. Att helt slopa
              systemet skulle således rendera i en effektiv kollaps av Malmös
              offentliga verksamheter. Vi skulle få ett svenskt Detroit.
            </seg>
            <seg n="0b7920d0">
              På längre sikt, och i takt med att en mer verklighetsbaserad
              invandringspolitik implementeras, är dock vår ambition att successivt
              återställa systemet till dess ursprungliga syfte, att de landsbygdskommuner
              och andra som lider av avfolkning ges en rimlig möjlighet att
              tillhandahålla en adekvat offentlig service till sina medborgare.
            </seg>
            <seg n="8230cedd">
              Vi sverigedemokrater kommer att ta strid mot denna skatt som
              påtvingas samtliga kommuner som för en förnuftig invandringspolitik.
            </seg>
          </u>
          <note type="speaker" n="5c07958a">
            Anf. 52 JACOB JOHNSON (V):
          </note>
          <note n="20648299">
            Fru talman! Jag yrkar inledningsvis, liksom föregående talare
            från Socialdemokraterna och Miljöpartiet, bifall till reservationen
            i betänkandet vad gäller det kommunala utjämningssystemet.
          </note>
          <u who="Q5888881" xml:id="i-ddd729b0f46f8e0e-0" n="f1f8f979">
            <seg n="fbdc0a77">
              Vi välkomnar det förslag som den eniga parlamentariska utredningen
              presenterade för några år sedan. Det var ett viktigt steg mot
              ett rättvisare utjämningssystem. Men vi är, precis som Socialdemokraterna
              och Miljöpartiet, mycket kritiska till att regeringen ändrar detta
              förslag genom att tillföra 961 miljoner kronor till i huvudsak
              ett tiotal moderatstyrda kommuner i Helsingforssområdet och andra
              storstadsområden. Denna fördelning anser vi är orimlig. Den föreslagna
              lagändringen bör i stället införas i enlighet med utredningens
              förslag och den knappa miljarden fördelas till alla kommuner och
              landsting inom ramen för detta system.
            </seg>
            <seg n="bdf8f308">
              Fru talman! När det gäller utgiftsområde 25 Allmänna bidrag till
              kommunerna måste det ses i sin helhet. Vänsterpartiet förordar
              en annan inriktning på politiken när det gäller den kommunala
              sektorn och den kommunala ekonomin än regeringen.
            </seg>
            <seg n="df7adadc">
              I betänkandet redogörs bland annat för hur gällande budgetregelverk
              påverkar kommunsektorn, nämligen kravet att kommuner och landsting
              ska ha en budget i balans. Med detta avses att intäkterna ska
              överskrida kostnaderna, alltså ett hårdare krav än vad som gäller
              för staten. Till exempel kommer ju statens budget nästa år att
              gå med underskott, enligt liggande budgetförslag från regeringen.
            </seg>
            <seg n="b83086f9">
              Eftersom kommunernas intäkter och utgifter är mycket konjunkturkänsliga
              förstärker detta krav konjunktursvängningarna. Vid en lågkonjunktur
              försvagas kommunernas finanser snabbt till följd av vikande skatteintäkter
              och stigande utgifter för till exempel ekonomiskt bistånd. Många
              kommuner och landsting kommer att ställas inför valet att antingen
              skära ned på sina kostnader eller höja skatten. Oavsett vilket
              betyder detta en åtstramande politik för den ekonomiska utvecklingen
              och förstärker lågkonjunkturen – balanskravet för kommunsektorn
              är därmed direkt procykliskt, som man säger.
            </seg>
            <seg n="39822bac">
              Vi i Vänsterpartiet har länge kritiserat detta förfaringssätt
              eftersom det har skadat såväl kommunernas verksamhet som en god
              och balanserad samhällsekonomisk utveckling. För ett år sedan
              antog riksdagen visserligen propositionen om kommunala utjämningsreserver,
              som innebär att kommuner och landsting kan få reservera en del
              av överskotten i goda tider för att bygga upp lokala resultatutjämningsreserver,
              som sedan kan tas i anspråk för att täcka underskott till följd
              av en lågkonjunktur. Vi välkomnade också den lagen som ett steg
              i rätt riktning, men vi anser att lagen inte i tillräcklig utsträckning
              ger kommunerna möjligheter att själva planera sin verksamhet.
              Vi menar därför att kommunerna ska ha samma balanskrav som staten,
              nämligen att det ska vara balans över en konjunkturcykel.
            </seg>
            <seg n="ac0fb9ad">
              Fru talman! Alla invånare i Sverige bör garanteras en likvärdig
              och hög kvalitet på sjukvård, skola, barnomsorg, äldreomsorg med
              mera inom välfärden. Dessa tjänster ska fördelas efter behov och
              finansieras solidariskt via skatter. Vi motsätter oss att privata
              vinstintressen tillåts styra i välfärden och att gemensamma skattemedel
              förslösas på det sättet.
            </seg>
            <seg n="1fc5d032">
              I vårt budgetalternativ föreslår vi därför omfattande satsningar
              på välfärdssektorn. Vi höjer de generella statsbidragen till kommuner
              och landsting och budgeterar även för ett stort antal riktade
              satsningar på vård, skola och omsorg – satsningar som innebär
              både höjd kvalitet och fler anställda.
            </seg>
            <seg n="f06327cb">
              Totalt sett innebär det för nästa år drygt 25 miljarder kronor
              relativt till regeringens förslag.
            </seg>
            <seg n="14487367">
              Dessutom medför vårt budgetalternativ att kommuners och landstings
              skatteintäkter ökar med drygt 4 miljarder. Totalt sett är det
              alltså en förstärkning av kommunsektorns finanser nästa år med
              ungefär 30 miljarder kronor.
            </seg>
            <seg n="8c5c08f9">
              Det är för övrigt samma summa som LO-ekonomerna föreslog som
              en satsning i sin rapport Ekonomiska utsikter som presenterades
              i förra veckan.
            </seg>
            <seg n="91cae9f2">
              LO-ekonomerna skriver: Vi föreslår att man höjer statsbidragen
              till kommuner och landsting med 30 miljarder. Det skulle göra
              att vi klarar både de demografiskt motiverade behoven och skapar
              utrymme för en permanent ambitionshöjning. På sikt bör de – det
              vill säga statsbidragen – indexeras. Det är idag närmast omöjligt
              för kommunerna att veta hur deras framtida finansiering ska se
              ut. I den svenska politiken råder exempelvis inget samförstånd
              om att statsbidragen i framtiden ska utvecklas i någon viss takt,
              eller utgöra någon viss andel av BNP. I ett sådant läge är det
              svårt att fatta långsiktiga beslut och göra nödvändiga investeringar
              i äldreomsorgen, sjukvården, skolan och kommunal eller regional
              infrastruktur. Jag kan hålla med om vad LO-ekonomerna skriver.
            </seg>
            <seg n="5c6b81c3">
              Fru talman! En annan referens i debatten: I Dagens Nyheter skrev
              för någon tid sedan förre ordföranden för Finanspolitiska rådet
              Lars Calmfors att regeringens reformutrymme uppstår genom att
              tidigare välfärdsreformer urholkas. Barnbidragen, a-kassan och
              statsbidragen till kommunerna är bestämda i kronor och räknas
              inte upp automatiskt i takt med bnp på samma sätt som skatteintäkterna
              gör.
            </seg>
            <seg n="89aba623">
              Calmfors konstaterar också det självklara, nämligen att regeringens
              skattesänkningar försvårar det offentliga välfärdsåtagandet framöver.
            </seg>
            <seg n="24286970">
              Calmfors efterlyser att de olika politiska alternativen tydligare
              redovisar sin syn på vad som borde vara den centrala frågan i
              den ekonomisk-politiska debatten, nämligen vilka ambitioner vi
              har för det offentliga välfärdsåtagandet. Vill vi behålla det
              på nuvarande nivå eller rent av öka det, eller är vi beredda att
              minska det i utbyte mot lägre skatter? Det är egentligen den stora
              frågan.
            </seg>
            <seg n="7f4f9658">
              Vänsterpartiet är tydligt med vilken väg vi väljer. Vi står upp
              för våra gemensamma framtida åtaganden och för välfärd av hög
              kvalitet för alla. Vi är beredda att finansiera detta med högre
              skatter än i dag.
            </seg>
            <seg n="c2b99636">
              Fru talman! En stor del av skillnaden mellan vår ram och den
              som riksdagen har beslutat om för utgiftsområde 25 består i att
              vi avsätter 2 500 miljoner till en värdesäkring av de generella
              statsbidragen genom att automatiskt räkna upp dem för pris- och
              löneförändringar. Därigenom förbättras kommunernas långsiktiga
              planering, precis som LO-ekonomerna efterlyste och Calmfors tog
              upp.
            </seg>
            <seg n="afa00700">
              I övrigt har vi inom utgiftsområdet även tillfört 300 miljoner
              kronor för att kommunerna ska kunna införa sommarjobbsgaranti
              för 17-åringar.
            </seg>
            <seg n="5c7976e8">
              Vi anslår 600 miljoner kronor till en maxtaxa inom hemtjänst
              och kulturskola och 1 miljard för att kunna öka lärartätheten
              i skolan.
            </seg>
            <seg n="886c5712">
              Den dagliga verksamheten för personer med funktionsnedsättning
              behöver utökas, och vi tillför därför 165 miljoner.
            </seg>
            <seg n="404bf6f8">
              Vi anslår även 300 miljoner kronor till subventionerade glasögon
              för barn i åldern 2–15 år. Detta är några exempel som hänför sig
              till utgiftsområde 25.
            </seg>
            <seg n="69ccdb60">
              Fru talman! Vi har faktiskt också minusposter under detta anslag,
              men de hänför sig till neutraliseringar av förändringar av skatter
              och avgifter – konsekvenser av våra övriga satsningar i budgeten.
            </seg>
          </u>
          <note type="speaker" n="fa963fad">
            Anf. 53 JONAS JACOBSSON GJÖRTLER (M):
          </note>
          <u who="Q5826571" xml:id="i-751f6541f4ec1764-0" n="bd172d04">
            <seg n="f2396e6f">
              Fru talman! Sverige är i dag alltjämt ett av världens allra bästa
              och tryggaste länder att leva i. Det är lätt att instämma i de
              röster som här tidigare har lovordat många av de insatser som
              görs av anställda och företrädare för kommuner och landsting runt
              om i vårt land.
            </seg>
            <seg n="5d56cbcc">
              Trots att vi har genomgått den värsta krisen sedan 30-talet har
              resurserna till vård, skola och omsorg sedan 2006 ökat med 40
              miljarder. Detta gäller även efter att hänsyn har tagits till
              pris- och löneutvecklingen.
            </seg>
            <seg n="d04cd25c">
              Resurserna till förskola och skola har ökat, resurserna till
              vården har ökat och resurserna till omsorgen har ökat. Det är
              i dag fler som jobbar i välfärden än det var 2006. Antalet sysselsatta
              i kommunalt finansierade verksamheter beräknas vara 18 000 fler
              i år än 2006, och antalet arbetade timmar beräknas vara 116 miljoner
              fler.
            </seg>
            <seg n="107610e3">
              De offentliga utgifterna har alltså inte, som oppositionen ibland
              vill ge sken av, minskat under Alliansen utan utgör en lika stor
              andel av bnp i dag som de gjorde 2006.
            </seg>
            <seg n="d188d346">
              Eftersom bnp har ökat – för så är det ju; trots krisen har bnp
              tack vare en ansvarsfull ekonomisk politik utvecklats väl – har
              också resurserna till välfärden kunnat öka.
            </seg>
            <seg n="310cb372">
              Att stödja kommunerna i välfärdsuppdraget har hela tiden varit
              centralt för Alliansen, bland annat genom att säkerställa hög
              kvalitet och god tillgänglighet i välfärden även i ekonomiskt
              svåra tider.
            </seg>
            <seg n="a088018a">
              I kristider har kommunsektorn fått tillfälliga extra bidrag för
              att få bättre möjlighet att klara sitt viktiga uppdrag, men även
              det generella statsbidraget har höjts.
            </seg>
            <seg n="0da30af0">
              Vi följer ju här i riksdagen löpande upp kommunsektorns utveckling,
              dels i den årligen återkommande budgetdebatten, dels utifrån den
              skrivelse om utvecklingen i den kommunala sektorn som regeringen
              lämnar årligen och som vi debatterade här senast i våras. Det
              är bra och viktigt, eftersom den välfärd som kommunsektorn ansvarar
              för är så viktig för oss alla.
            </seg>
            <seg n="7e86964d">
              Så är det nämligen: Det här är viktigt för oss alla. Och eftersom
              det är viktigt för oss alla är det också enkelt att ta till det
              enklaste politiska knepet i världen när man – till exempel från
              de fyra oppositionspartiernas sida – vill visa hur högt man prioriterar
              den offentligfinansierade välfärden.
            </seg>
            <seg n="b11082bb">
              Man säger sig alltid vilja ösa mer pengar över sektorn än vad
              regeringen vill. Därmed vill oppositionen få regeringen att framstå
              som elak genom att hävda att den inte vill lägga lika mycket pengar
              som oppositionen vill. Regeringen är också elak som låter människor
              få behålla lite mer av sin lön i stället för att lägga alla resurser
              på kommunerna.
            </seg>
            <seg n="e4ba68d2">
              Men är det verkligen så enkelt? Nej, det är det naturligtvis
              inte. Alliansen lägger, vilket jag redan har nämnt, rejält med
              ökade resurser på välfärdssektorn. Sedan 2010 har hela 60 procent
              av reformutrymmet använts till olika utgiftsreformer.
            </seg>
            <seg n="f188eee5">
              Men huvudproblemet är att argumentationen bygger på en konstruerad
              motsättning mellan hög välfärd och lägre skattetryck. Det resonemanget
              bygger i sin tur på idén att allting är ett nollsummespel, att
              resurserna är konstanta och att det därför alltid måste finnas
              en förlorare när det finns en vinnare.
            </seg>
            <seg n="d3e994a7">
              Men sanningen är ju en annan. Med rätt politik blir jobben fler
              och tillväxten ökar. Då blir kakan större, vilket gynnar oss alla.
              Med rätt politik kan det bli bättre för den enskilde samtidigt
              som det blir bättre för oss alla tillsammans.
            </seg>
            <seg n="ccb6caca">
              Välfärd är fungerande vård, skola och omsorg. Men välfärd är
              också att pengarna för hårt arbetande vanliga människor räcker
              månaden ut, att de räcker till att köpa nya skor åt barnen och
              kanske även till att göra något trevligt på semestern. All välfärd
              administreras inte via skattsedeln.
            </seg>
            <seg n="e377ca67">
              En undersökning för några år sedan visade att var tredje LO-medlem
              då helt saknade sparkapital och att varannan hade mindre än 20
              000 kronor på banken. Var fjärde LO-medlem pensionssparade inte
              på grund av att man inte ansåg sig ha råd.
            </seg>
            <seg n="a8cdb80b">
              Detta var följder av ett högskattesamhälle som har gjort det
              mindre lönsamt att arbeta och närmast omöjligt att lägga undan
              pengar till en egen buffert. Den här utvecklingen har vi kunnat
              vända. Människor har i dag betydligt bättre möjligheter att få
              vardagen att gå ihop.
            </seg>
            <seg n="913efe1c">
              Det finns således goda skäl ur det enskilda människoperspektivet
              – för att inte tala om det principiella och moraliska perspektivet
              – att låta människor få behålla mer av de pengar de faktiskt själva
              arbetar ihop.
            </seg>
            <seg n="446fc7a9">
              Men även ur ett samhällsperspektiv är detta viktigt. Det är kommuner
              och landsting som har huvudansvaret för att finansiera och tillhandahålla
              de offentliga välfärdstjänsterna, själva eller via andra utförare.
            </seg>
            <seg n="0d884ada">
              Men skattepengarna, och den välfärd som kan finansieras med skattepengarna,
              uppstår inte ur tomma intet. Ekonomisk tillväxt som skapar välstånd
              för oss alla skapas genom att goda förutsättningar ges, och där
              har staten en viktig roll.
            </seg>
            <seg n="d8659179">
              Många debattörer, ofta på vänsterkanten, tenderar att glömma
              bort att det inte finns några statliga pengar i utgångsläget.
              Resurserna måste alltid först skapas av vanliga hårt arbetande
              människor.
            </seg>
            <seg n="c8a16445">
              Staten kan således bidra till att resurserna till vår gemensamma,
              offentligfinansierade välfärd ökar genom att se till att drivkrafterna
              för jobb och tillväxt är goda.
            </seg>
            <seg n="af13b0ec">
              I Sverige har alliansregeringens politik lett till att det i
              dag är 200 000 färre som befinner sig i utanförskap än det var
              2006. Det betyder 200 000 fler personer som i dag kan bidra till
              att skapa resurser för välfärden i stället för att exempelvis
              ta resurser i anspråk i andra delar av de offentliga systemen.
              Det säger sig självt att detta är viktigt. Det är faktiskt också
              det enda sättet att långsiktigt säkerställa att det finns tillräckligt
              med resurser i välfärden.
            </seg>
            <seg n="77af02bf">
              Utöver att staten ska se till att det finns goda förutsättningar
              för jobb och tillväxt har staten ytterligare några viktiga roller
              kopplade till välfärden. Det handlar till exempel om att sätta
              upp krav och riktlinjer för sådant vi menar ska vara likvärdigt
              i landet.
            </seg>
            <seg n="338781c8">
              Detta är alltid en balansgång. Det är inte alltid lätt, för där
              måste det kommunala självstyret också väga tungt. Det är rimligt
              att lokalt valda företrädare har både rätten och ansvaret att
              göra olika vägval och olika prioriteringar. Det är de områden
              som de har ansvar för.
            </seg>
            <seg n="3675bc43">
              Som en konsekvens av det måste vi också acceptera att det ser
              lite olika ut på olika håll. Jag tror ibland att vi från nationell
              nivå, i alla partier faktiskt, tenderar att vara lite klåfingriga
              här. När vi ser något som vi uppfattar som ett problem vill vi
              gärna hitta modeller för att lösa det på nationell nivå, men grundprincipen
              måste vara att problemen löses av den som har ansvaret, snarare
              än att vi från riksdagen pekar med hela handen, tar ifrån lokalpolitikerna
              ansvaret och försöker likrikta kommunerna via beslut härifrån.
            </seg>
            <seg n="1783eb74">
              Skillnader är inte alltid av ondo. Det finns faktiskt något värdefullt
              och bra i att frihet ges att hitta olika lösningar på problem
              och att man kan jämföra olika sätt att ordna saker. Det gäller
              på individnivå, förstås, men det gäller också mellan exempelvis
              kommuner.
            </seg>
            <seg n="98d413cf">
              Skillnader är inte alltid av ondo, men om skillnaderna i förutsättningar,
              och särskilt då förutsättningar som man inte själv kan påverka
              eller som man har svårt att påverka, blir för stora är det som
              regel negativt. Det gäller på individnivå, men det gäller också
              mellan exempelvis kommuner.
            </seg>
            <seg n="dc392c0a">
              För att utjämna skillnader och skapa bättre och mer likvärdiga
              förutsättningar för kommuner och landsting att tillhandahålla
              likvärdig service för invånarna har vi ett system för kommunalekonomisk
              utjämning. Det nu gällande systemet har gällt sedan 2005, och
              det är nu dags för en uppdatering av systemet.
            </seg>
            <seg n="5556d983">
              Det förslag till nytt, eller snarare uppdaterat, utjämningssystem
              som regeringen har lämnat i samband med budgetpropositionen och
              som vi behandlar här i dag bygger på ett förslag som lämnades
              av den så kallade Utjämningskommittén för ett par år sedan, men
              med några förändringar.
            </seg>
            <seg n="4571e617">
              Namnet utjämningssystem är egentligen lite missvisande och vilseledande.
              Av namnet kan man ju få intrycket att systemet fungerar som en
              väghyvel, där man jämnar till terrängen genom att hyvla bort grushögar
              eller toppar och fyller i håligheter med det överskott som man
              får från topparna. Namnet antyder att utjämningen helt skulle
              ske mellan kommunerna genom att man tar från vissa och ger till
              andra. Sanningen är dock att utjämningssystemet till allra största
              delen finansieras av staten. Så har det varit i de tidigare systemen,
              och så är det alltså även i det nu liggande förslaget.
            </seg>
            <seg n="5c08becf">
              Att det är staten som finansierar systemet till största delen
              innehåller i sig en omfördelande parameter också, eftersom det
              är fler som betalar statlig skatt i vissa kommuner än i andra.
            </seg>
            <seg n="829839f2">
              Inom inkomstutjämningen, som är den klart största delen av utjämningssystemet,
              är det bara några procent som kommer från andra kommuner. Den
              helt övervägande delen är pengar som staten pytsar in i systemet.
              Det är ett dussin kommuner och ett landsting som betalar till
              systemet, och resten av kommunerna och landstingen får pengar.
            </seg>
            <seg n="49d8d25f">
              Med detta sagt är det ändå viktigt att understryka att för de
              kommuner som betalar till systemet handlar det i vissa fall om
              mycket stora summor. De berörda kommunerna och ett landsting betalar
              tillsammans 2,4 miljarder kronor, så påståendet att de mest välbärgade
              kommunerna skulle få pengar i det föreslagna systemet är faktiskt
              taget helt ur luften. De rikaste kommunerna får även fortsättningsvis
              betala stora summor till systemet, men den största delen av inkomstutjämningen
              står, precis som tidigare, staten för.
            </seg>
            <seg n="49277100">
              Fru talman! Det är mycket glädjande att vi här i dag kan fatta
              beslut om ett nytt utjämningssystem – ett system som enligt min
              mening är väl avvägt och till gagn för hela landet. Med detta
              vill jag yrka bifall till utskottets förslag och avslag på reservationen.
            </seg>
          </u>
          <note type="speaker" n="e5f7edca">
            Anf. 54 PER BOLUND (MP) replik:
          </note>
          <u who="Q5581337" xml:id="i-423c50fa0faa8536-1" n="e64cd84e">
            <seg n="586f1fb4">
              Fru talman! Jag vill börja med att rätta en del tveksamma citat
              i Jonas Jacobsson Gjörtlers anförande. Han talar om att utanförskapet
              har minskat. Jonas Jacobsson Gjörtler kan väl knappast förneka
              att arbetslösheten har ökat sedan 2006 med den sittande regeringen.
              Det är alltså fler som inte är i arbete i dag än det var när regeringen
              tillträdde.
            </seg>
            <seg n="8c6a53fc">
              Jag ifrågasätter också den bild Jonas Jacobsson Gjörtler försöker
              ge av att kommunsektorn har fått förstärkt ekonomi och förstärkt
              stöd av regeringens åtgärder. Vi var ju båda på SKL för några
              veckor sedan, och det var verkligen inte den bild som vi då fick
              av Sveriges Kommuner och Landsting. Tvärtom var man väldigt orolig
              över den kommunala ekonomin, och man beklagade just att de stöd
              man får från regeringen urholkas år från år. Det hela är kanske
              snarast en regeringsfantasi och inget som är förankrat i verkligheten.
            </seg>
            <seg n="4691afd3">
              Jag tycker att det var ett intressant uttalande som Jonas Jacobsson
              Gjörtler gjorde om att det är viktigt att man ska ha kvar mer
              av sin lön. Det kan man tycka är positivt. Vi tycker inte att
              det finns något egenvärde med att höja skatter, utan det ska man
              göra när det är välmotiverat.
            </seg>
            <seg n="73effe80">
              Faktum är dock att det med regeringens politik har blivit en
              skatteväxling. Man har fått höjda kommunalskatter samtidigt som
              man har fått sänkt skatt på statlig nivå. Den senaste siffran
              jag såg från SCB – den kan ha höjts nu när kommunerna kommer med
              nya budgetar – är att 250 av landets kommuner har höjt skatten
              sedan regeringen tillträdde 2006. Det vill säga att i princip
              alla landets kommuner har genomfört skattehöjningar.
            </seg>
            <seg n="3e89a4c5">
              Då har man egentligen fått resultatet att de som har höga inkomster
              och betalar statlig skatt har fått sänkt skatt genom regeringens
              politik medan de som betalar kommunal skatt, där ju alla betalar
              lika mycket, har fått höjd skatt. Det har alltså snarare varit
              en omfördelning där de som har höga inkomster betalar mindre skatt
              medan de som har låga inkomster får betala mer i skatt.
            </seg>
            <seg n="2f39a6c5">
              Varför, Jonas Jacobsson Gjörtler, är det bättre att betala kommunalskatt
              än statlig skatt?
            </seg>
          </u>
          <note type="speaker" n="1ab72697">
            Anf. 55 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-751f6541f4ec1764-1" n="bd172d04">
            <seg n="ddabddf9">
              Fru talman! Vi kan börja med det inledande om utanförskapet och
              sysselsättningen. Detta är väl den eviga trätofrågan. Vi står
              här och diskuterar olika siffror.
            </seg>
            <seg n="c281ab0f">
              Befolkningen har ökat i vårt land, men det har sysselsättningen
              också gjort. Om man tittar på sysselsättningsgraden brukar det
              från oppositionen ibland anföras att den har gått ned. Lite intressant
              är det i så fall att borra närmare i siffrorna och se på hur det
              ser ut för olika åldersgrupper. Om man bryter ned statistiken
              kan man faktiskt se att sysselsättningsgraden har gått upp i samtliga
              åldersgrupper. Den äldsta åldersgruppen har dock växt så mycket
              till antalet att det tynger ned resultatet, trots att sysselsättningsgraden
              även i den gruppen har ökat, eftersom sysselsättningsgraden i
              den åldersgruppen ändå är relativt låg.
            </seg>
            <seg n="6ead423b">
              Det här är lite komplicerat och inte helt lätt att tränga in
              i. Man kan dock inte bara titta på den översta siffran, summan,
              i statistiken, utan man måste borra lite i den och se vad som
              ligger bakom. Där kan vi faktiskt se att sysselsättningsgraden
              ökar i de olika åldersgrupperna.
            </seg>
            <seg n="587e7e93">
              Vi var på ett möte med SKL, och jag hörde SKL uttrycka viss oro
              för framtiden. Det är lätt att förstå. Jag tror att vi alla känner
              viss oro för framtiden med tanke på den oro som finns i vår omvärld.
              Vi vet inte riktigt hur det kommer att gå med tillväxten framöver.
              Vi ser positiva signaler nu. Vi ser att arbetslösheten är på väg
              ned – de senaste mätningarna från oktober 2013 visar att arbetslösheten
              sjunker – men det är för tidigt att dra några tydliga slutsatser
              av det.
            </seg>
            <seg n="263876c8">
              Vi är känsliga för vad som händer i vår omvärld. Exportindustrin
              är väldigt beroende av vad som händer i vår omvärld, och det påverkar
              i slutändan också hur mycket pengar vi har till vår gemensamma
              välfärd.
            </seg>
          </u>
          <note type="speaker" n="ee59a570">
            Anf. 56 PER BOLUND (MP) replik:
          </note>
          <u who="Q5581337" xml:id="i-423c50fa0faa8536-2" n="e64cd84e">
            <seg n="f2b6e663">
              Fru talman! Jonas Jacobsson Gjörtlers sätt att förklara arbetslöshetssiffrorna
              påminner lite om statsministerns uttalande tidigare om etniska
              svenskar mitt i livet. Man försöker lyfta ut snitt som gör att
              man får en positiv bild i stället för att titta på hur det i verkligheten
              ser ut, det vill säga att arbetslösheten faktiskt har ökat. Det
              är väl ingen idé att försöka mörka det, utan det är väl bara att
              erkänna att det faktiskt är så det ser ut.
            </seg>
            <seg n="ba4e39ba">
              Jag tycker ändå att Jonas Jacobsson Gjörtler inte riktigt tar
              till sig de utmaningar som landstings- och kommunsektorn står
              inför – Sveriges Kommuner och Landsting var väldigt tydliga gentemot
              oss när vi var där på besök.
            </seg>
            <seg n="b3aad1d5">
              Jag tror att det är många som har använt välfärden runt om i
              vårt land som också kan vittna om de problem som finns. Jag tror
              att det är många småbarnsföräldrar som liksom jag har suttit i
              timmar och väntat på akuten på att få hjälp med sina sjuka barn.
              Man har en klump av oro i magen över att det ska vara något allvarligt
              fel.
            </seg>
            <seg n="ba19bfdd">
              Vi har hört alla berättelser som har kommit i medierna om vanvård
              på äldreboenden runt om i vårt land. Vi har också sett hur resultaten
              i skolan försämras.
            </seg>
            <seg n="8a035750">
              Det finns stora utmaningar när det gäller välfärden som vi behöver
              möta. Regeringens svar på det är att i stället snarare urholka
              stödet till kommunsektorn över tid.
            </seg>
            <seg n="3e1a5a5d">
              När det gäller utjämningssystemet kommer nu ett nytt svar. Svaret
              på de här utmaningarna är att ge 1 miljard till de kommuner som
              har bäst inkomster, som har rikast befolkning och som de facto
              har minst behov av ekonomiska förstärkningar. Hur det kan vara
              svaret på de utmaningar som Jonas Jacobsson Gjörtler uppenbarligen
              också erkänner finns övergår mitt förstånd.
            </seg>
            <seg n="f1fe043c">
              Att säga att man får mer av sin lön med Moderaternas politik
              är rätt om man bara tittar på en faktor, det vill säga inkomstskatten.
              Men väger man in även kommunalskatterna, det vill säga när man
              har fått höjda skatter, är inte den bilden så entydig som Jonas
              Jacobsson Gjörtler försöker ge sken av här.
            </seg>
          </u>
          <note type="speaker" n="4f451444">
            Anf. 57 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-751f6541f4ec1764-2" n="bd172d04">
            <seg n="4698190e">
              Fru talman! Min principiella syn på hur skatteuttaget ska ske
              i det här landet är att man bör ta ut skatt kopplad till den verksamhet
              som man har ansvar för. Det är alltså i och för sig fullt rimligt
              att det är kommuner och landsting som finansierar den verksamhet
              som de har ansvar för med avgifter och skatteuttag. Och om kommuner
              och landsting gör bedömningen att de behöver höja intäkterna för
              att kunna klara god kvalitet är det ingenting som jag har några
              principiella invändningar mot.
            </seg>
            <seg n="3d2c0998">
              Per Bolunds svar är att detta ska lösas genom att staten lägger
              mer pengar. Där har vi delade meningar. Staten lägger mer pengar,
              men jag tror att kommunerna måste vara de som tar huvudansvaret
              här.
            </seg>
            <seg n="33872561">
              När det gäller skattesänkningar kontra skattehöjningar, vad som
              egentligen händer, försöker Per Bolund få det att låta som att
              de skattesänkningar som regeringen har genomfört riktar sig till
              höginkomsttagare. Det stämmer inte. Jobbskatteavdragets profil
              är sådan att det i första hand går till låg- och medelinkomsttagare.
              Det stämmer alltså inte att det ligger en omfördelning i det.
            </seg>
            <seg n="27ef9f22">
              När det gäller skatteutjämningssystemet i stort är det som jag
              sade tidigare. Där sker en omfördelning mellan vissa kommuner,
              men den stora delen kommer från staten, och eftersom det är statlig
              skatt som används till de pengarna är det i sig också en omfördelande
              faktor.
            </seg>
            <seg n="05c04162">
              Jag ska avsluta lite kort med synen på vad som händer i välfärden.
              Jag tror att vi alla är bekymrade över olika former av larmrapporter
              som dyker upp, oavsett om det gäller äldreomsorg eller skola.
              Regeringen tar det på största allvar. Man gör ett antal saker
              för att komma till rätta med det här. Jag kan bara nämna en. Vi
              har Ägarprövningsutredningen, som tittar på vilka krav som är
              rimliga att ställa på dem som ska äga verksamheter inom välfärdssektorerna
              framöver.
            </seg>
          </u>
          <note type="speaker" n="943e2463">
            Anf. 58 PIA NILSSON (S) replik:
          </note>
          <u who="Q3370093" xml:id="i-bf7c2511d4893374-0" n="6e390b29">
            <seg n="b7d565e8">
              Fru talman! Jonas Jacobsson Gjörtler slår sig för bröstet och
              hävdar att Alliansen har gjort enorma satsningar inom välfärden.
              Samtidigt är i dag 400 000 arbetslösa, ungefär 8 procent. 70 000
              har varit arbetslösa i mer än två år. 35 000 unga vuxna har varit
              arbetslösa i mer än sex månader. Kunskapsnivåerna i skolan sjunker.
              Socialbidragen i kommunerna ökar. Men Jonas Jacobsson Gjörtler
              påstår att den här regeringen har gjort enorma satsningar i välfärden.
            </seg>
            <seg n="1737ac14">
              Skulle Jonas Jacobsson Gjörtler vilja tala om för mig, för alla
              ledamöter som sitter här i kammaren, för åhörare och för tv-tittare
              hur 400 000 arbetslösa i vårt land märker av regeringens satsningar
              inom välfärden?
            </seg>
          </u>
          <note type="speaker" n="3a1bda97">
            Anf. 59 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-751f6541f4ec1764-3" n="bd172d04">
            <seg n="fa79d9ad">
              Fru talman! Då är vi tillbaka vid en diskussion om arbetslösheten.
              Jag kan även här konstatera att man använder statistiken på olika
              sätt. Jag råder även Pia Nilsson att ta en lite noggrannare titt
              på hur statistiken faktiskt ser ut. Då ser hon också att sysselsättningsgraden
              har ökat i samtliga åldersgrupper.
            </seg>
            <seg n="5f799530">
              Det betyder inte att detta inte är ett problem. Det är alldeles
              solklart så att vi fortfarande befinner oss långt ifrån fullt
              resursutnyttjande. Vi är i en lågkonjunktur, och vi drabbas hårt
              av det som händer i vår omvärld. Det är det som är hela motivet
              bakom att regeringen på ett ansvarsfullt sätt har lagt fram en
              väldigt expansiv budget för att försöka hjälpa till att dra Sverige
              ur den här lågkonjunkturen.
            </seg>
            <seg n="00e79d67">
              Pia Nilsson och Socialdemokraterna har haft en hel del synpunkter
              på hur detta görs, men jag tror att vi kan vara helt överens om
              att vi befinner oss i en lågkonjunktur. Ingen av oss är nöjd med
              att det fortfarande är en stor andel människor som går arbetslösa.
              Det är någonting som är alldeles klart.
            </seg>
            <seg n="153bf8fe">
              Men frågan till Pia Nilsson blir: På vilket sätt skulle detta
              problem lösas, och vad skulle bli bättre genom att man återställer
              restaurangmomsen, dubblar den, och att man höjer arbetsgivaravgifterna
              för unga, till exempel? På vilket sätt skapar det fler jobb som
              kan bidra till mer resurser i välfärden?
            </seg>
          </u>
          <note type="speaker" n="f805b054">
            Anf. 60 PIA NILSSON (S) replik:
          </note>
          <u who="Q3370093" xml:id="i-bf7c2511d4893374-1" n="6e390b29">
            <seg n="e2e2ffe7">
              Fru talman! Det handlar om den enkla anledningen att de miljarder
              som har plöjts ned i sänkt restaurangmoms och i sänkta arbetsgivaravgifter
              för alla under 26 år inte har givit effekt. Då måste man fundera
              på hur vi bättre kan använda de miljarderna, och där har vi en
              mängd olika förslag.
            </seg>
            <seg n="e3d2ac33">
              Jonas Jacobsson Gjörtler tycker att vi behöver titta på statistiken,
              kanske mer än på det faktum att 400 000 ändå är arbetslösa. Det
              går liksom inte att kringgå den siffran. Det är 8 procent. Det
              är 70 000 som har varit arbetslösa i mer än två år. Det kan inte
              ens Jonas Jacobsson Gjörtler blunda för.
            </seg>
            <seg n="369f08a4">
              Vad jag förstår är du inte riktigt nöjd, och du hävdar att det
              är lågkonjunktur. Men oavsett konjunktur går det tydligen väldigt
              bra att införa jobbskatteavdrag. Ena stunden heter det att det
              ska vara jobbskapande. Nästa stund heter det att det kanske får
              i gång konsumtionen. Men sedan backar man helt plötsligt och vågar
              inte riktigt, för man har inte stöd i kammaren för detta.
            </seg>
            <seg n="734f209c">
              Det visar sig att de här jobbskatteavdragen har haft marginell
              effekt just på jobben, i alla fall enligt den forskning som finns
              tillgänglig.
            </seg>
            <seg n="f0ab9fc6">
              När det gäller utjämningssystemet försöker Jonas Jacobsson Gjörtler
              göra något slags poäng av att det ändå är staten som pytsar in
              mest pengar. Det må så vara. Men anledningen till att regeringen
              faktiskt frångår den parlamentariska kommitténs förslag är just
              att man inte vill att de tio rikaste kommunerna ska få betala
              in ännu mer i systemet. Annars hade man inte lagt fram det här
              förslaget, för det finns liksom inte framlagt från den parlamentariska
              kommittén.
            </seg>
            <seg n="87471313">
              De tio rikaste kommunerna i Sverige får alltså dela på 1 miljard.
              Är det verkligen så att Danderyd, Täby och Lidingö har behov av
              att få alla dessa miljoner, som till slut summeras till 1 miljard?
              Vad händer med Dorotea, Vilhelmina, Bräcke och Norberg? De får
              ingenting.
            </seg>
          </u>
          <note type="speaker" n="3c6bd886">
            Anf. 61 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-751f6541f4ec1764-4" n="bd172d04">
            <seg n="485b5355">
              Fru talman! Socialdemokraterna gör som vanligt. Man pratar väldigt
              lite om de skattehöjningar som man faktiskt föreslår. Det handlar
              om miljarder. Man ska höja arbetsgivaravgiften för unga. Man ska
              höja restaurangmomsen. Det är stora summor i detta. Men glömmer
              att berätta vad de här pengarna ska användas till, satsningarna.
              Det handlar om miljoner, kanske hundratals miljoner, i bästa fall
              några enstaka miljarder. Men den stora delen av de här pengarna
              går till bidragshöjningar genom att man ger ersättningar till
              människor som inte arbetar. Hur detta skapar fler arbeten har
              jag väldigt svårt att förstå.
            </seg>
            <seg n="f8978554">
              Sedan försöker Pia Nilsson göra gällande att man inom forskningen
              skulle vara överens om att jobbskatteavdragets jobbskapande effekter
              är omtvistade och att det inte finns någon klar linje där. Det
              är helt fel. De jobbskatteavdrag som har genomförts hittills har
              utvärderats av en rad olika aktörer, däribland LO, faktiskt. Man
              beräknar att de jobbskatteavdrag som har gjorts har gett över
              100 000, kanske 120 000, jobb.
            </seg>
            <seg n="ada7c7df">
              När det sedan gäller utjämningssystemet måste jag säga att det
              är lite beklämmande att höra den medvetet falska retoriken från
              Pia Nilsson. Jag har en känsla av att den här argumentationen
              sker mot bättre vetande. Du påstår att de rikaste kommunerna får
              dela på 1 miljard, men sanningen är en annan. Du nämner Täby,
              Danderyd och Lidingö. Danderyd kommer att betala 358 miljoner.
              Täby kommer att betala 297 miljoner. Och Lidingö kommer att betala
              200 miljoner kronor. De kommer att betala flera hundra miljoner
              in till det här skatteutjämningssystemet. Hur kan man få det till
              att de här kommunerna får pengar från staten? Det är för mig en
              gåta.
            </seg>
          </u>
          <note type="speaker" n="0e3eba17">
            Anf. 62 JACOB JOHNSON (V) replik:
          </note>
          <u who="Q5888881" xml:id="i-6a1a23b067c74ac9-0" n="f1f8f979">
            <seg n="e48ac6fd">
              Fru talman! Jag refererade i mitt inledningsanförande till att
              Calmfors efterfrågade tydligare ställningstaganden från de olika
              partierna till framtida välfärdsåtaganden. Dagens debatt är ett
              bra tillfälle att försöka belysa frågan.
            </seg>
            <seg n="46a8828e">
              Jonas Jacobsson Gjörtler försökte visa med några siffror att
              Alliansens politik försvarar ett gott välfärdsåtagande. Till exempel
              nämnde Gjörtler att de offentliga utgifternas andel av bnp var
              i stort sett oförändrade över perioden.
            </seg>
            <seg n="0c878caf">
              Men, fru talman, arbetslösheten har ökat väsentligt under samma
              period. Då bör de offentliga utgifterna öka som andel av bnp.
              Det blir högre kostnader och lägre skatteintäkter på grund av
              arbetslösheten, och kommunerna får högre utgifter för människor
              som är arbetslösa. Siffrorna stöder inte Gjörtlers åsikt med tanke
              på den förändring som har skett.
            </seg>
            <seg n="c6273415">
              Man kan också titta på hur skattekvoten har utvecklats. Den har
              sjunkit från 48,3 procent till 44 procent. Det motsvarar 170 miljarder
              kronor. Regeringen har också sänkt skatten med 140 miljarder kronor,
              samtidigt som de sammanlagda statsbidragen har ökat med netto
              5,2 miljarder kronor. Det är alltså fråga om 27 gånger större
              skattesänkningar än offentliga välfärdssatsningar via statsbudgeten
              till kommunsektorn.
            </seg>
            <seg n="0d3c150d">
              Jag tycker inte att Jonas Jacobsson Gjörtlers resonemang håller
              ihop. Ni prioriterar inte välfärden, utan ni prioriterar andra
              saker som skattesänkningar och privat konsumtion.
            </seg>
          </u>
          <note type="speaker" n="6cbcf065">
            Anf. 63 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-751f6541f4ec1764-5" n="bd172d04">
            <seg n="a181bea3">
              Herr talman! Jo, Jacob Johnson, det här hänger ihop. Det stämmer
              att arbetslösheten har gått upp till 8 procent, vilket är ett
              problem i sig och något som vi försöker hantera med hjälp av en
              expansiv budget. Men om resurserna isoleras till vård, skola och
              omsorg har de sedan 2006 ökat med 40 miljarder kronor – även efter
              det att effekterna av pris- och löneutvecklingen har rensats bort.
              Enbart till vård, skola och omsorg finns 40 miljarder mer i nuläget.
            </seg>
            <seg n="d8b5c978">
              Vi kan gräva oss ned i de olika områdena och se på hur förändringen
              ser ut i procent. Förskolan får 24 procent mer resurser i dag
              än 2006 och hälso- och sjukvården ungefär 10 procent. I allt detta
              ligger att det sker förändringar i befolkningssammansättningen,
              och det gör att volymerna ibland behöver förändras. All sådan
              statistik kan vi borra i på många sätt. Även om vi försöker rensa
              bort alla faktorer som kan dölja saker i statistiken kan vi få
              fram att det finns en ren ambitionshöjning för förskolan på 10
              procent, för gymnasieskolan på 10 procent och för omsorgen för
              funktionshindrade på ungefär 13 procent.
            </seg>
            <seg n="c375b680">
              Regeringen satsar mer pengar, och det sker också ute i kommuner
              och landsting. Allt finns inte med i den statliga budgeten. Huvudansvaret
              och mycket av pengarna ligger ute i kommuner och landsting.
            </seg>
          </u>
          <note type="speaker" n="667ed174">
            Anf. 64 JACOB JOHNSON (V) replik:
          </note>
          <u who="Q5888881" xml:id="i-6a1a23b067c74ac9-1" n="f1f8f979">
            <seg n="f715a366">
              Herr talman! Ja, mycket ligger ute i kommuner och landsting.
              Statsbidragen har stigit med mycket begränsade summor, drygt 5
              miljarder kronor jämfört med dessa 140 miljarder kronor i skattesänkningar.
              Ni vältrar över välfärdsansvaret på kommuner och landsting samtidigt
              som ni ger högavlönade stora skattesänkningar. Ni lägger också
              över ett stort ansvar på de arbetslösa och sjuka så att de får
              försämrade ersättningsnivåer. Det är en fundamental del i den
              borgerliga politiken; ni gör det sämre för de svagaste i samhället,
              lägger över mer ansvar på kommuner och landsting och urholkar
              det statliga stödet. Det visar vad den borgerliga politiken innebär.
            </seg>
            <seg n="eb213478">
              Låt oss titta framåt. Ni bedömer i propositionen att den kommunala
              konstruktionen framöver ska växa med endast 0,8 procent per år
              under perioden 2013–2017. Samtidigt ökar kostnaden på grund av
              den demografiska utvecklingen med ca 1 procent per år. Det blir
              alltså en minskning av den kommunala konsumtionen.
            </seg>
            <seg n="a60be127">
              Det här står i kontrast till den historiska utvecklingen, där
              det har varit en ökning med 1 procent utöver den demografiska
              utvecklingen. Det beror på att vi invånare ställer högre krav
              på äldreomsorgen och skolan. Och vi är beredda att betala skatt,
              visar alla undersökningar. Människor är beredda att betala skatt
              för att klara den efterfrågade ambitionshöjningen, men ni räknar
              med åtstramningar och nedskärningar. Ni är inte beredda att anslå
              tillräckliga statsbidrag för att möta den kommande krisen.
            </seg>
            <seg n="a1158166">
              Vi i Vänsterpartiet är beredda att ta vårt ansvar och anslå mer
              pengar i värdesäkrade statsbidrag framöver för att klara det kommunala
              välfärdsåtagandet i framtiden.
            </seg>
          </u>
          <note type="speaker" n="ecdbbd3f">
            Anf. 65 JONAS JACOBSSON GJÖRTLER (M) replik:
          </note>
          <u who="Q5826571" xml:id="i-51ac06eb75b03885-0" n="bd172d04" next="i-afb772627e1d380f-0">
            <seg n="f17e0aaf">
              Herr talman! Jacob Johnson fortsätter på det spår som vi allt
              som oftast hör från oppositionen på vänsterkanten, nämligen att
              det finns en motsättning mellan ett lägre skattetryck och höga
              välfärdsambitioner. Jag menar att detta är i grunden fel. Det
              finns inte en motsättning där. Bland annat är det bra för den
              enskilde att få större rådighet över de faktorer som man själv
              kan påverka. Det ligger ett stort värde i det. Vidare har jobbskatteavdraget
              tydliga jobbskapande effekter. Det bidrar till fler jobb i landet,
              och det bidrar till ökade skatteintäkter och mer pengar till välfärden.
            </seg>
            <seg n="138b7f38">
              Vi hör en upprepning av visan att skattesänkningarna från Alliansens
              sida är riktade till högavlönade. Jag kan bara upprepa svaret
              att profilen på jobbskatteavdraget är sådan att den i första hand
              riktar sig till låg- och medelinkomsttagare.
            </seg>
            <seg n="f1cd070f">
              En del av Jacob Johnsons resonemang handlar om att det finns
              högre ambitioner, att medborgarna ställer högre krav och att det
              möjligen innebär högre skattetryck. Det må så vara, men det ansvaret
              ligger i första hand i kommuner och landsting. Det är där man
              i första hand måste bestämma sig för vilken ambitionsnivå man
              vill ha. Staten lägger in mycket pengar till kommunerna. Där finns
              hela utjämningssystemet, och det finns en rejäl summa med specialdestinerade
              bidrag på ungefär 50 miljarder. Staten lägger mycket pengar till
              kommunerna, men huvudansvaret ligger där och måste fortsätta att
              ligga där.
            </seg>
            <seg n="1d1696b5">
              Jag kan inte låta bli att ställa en fråga. Jacob Johnson belyser
              att arbetslösheten är ett stort problem. Samtidigt vill ni höja
              skatterna med i storleksordningen 80 miljarder, om jag minns rätt
              från er budgetmotion. Hur ska det skapa fler jobb om skatterna
              höjs med 80 miljarder?
            </seg>
          </u>
          <note n="ef39f8e3" type="speaker">
            Anf. 66 GUNNAR ANDRÉN (FP):
          </note>
          <u who="Q5826571" xml:id="i-afb772627e1d380f-0" n="bd172d04" prev="i-51ac06eb75b03885-0">
            <seg n="f8727f4e">
              Herr talman! Det kan ändå synas futtigt att diskutera den kommunala
              utjämningen när vi tidigare har diskuterat sådana viktiga frågor
              som våld i nära relationer. Likväl ska vi behandla också den här
              frågan.
            </seg>
            <seg n="c67034cc">
              Jag hade det möjligen tveksamma nöjet att sitta med i den utredning
              som föregick den här diskussionen. Det var inte den första utredningen.
              Den första utredningen om kommunal utjämning kom ungefär 1916.
              I den senaste utredningen satt jag tillsammans med Jörgen Hellman.
              Det ska bli intressant att höra vad han har att säga om detta.
              Om jag hade några vänner tidigare kan jag säga att efter att ha
              suttit med i den utredningen var det enkelt att räkna dem. Det
              räckte med ena handens tumme. Så många var glada över denna utredning.
              Anledningen, herr talman, är att man alltid kan jämföra den kommunala
              utjämningen med något annat förslag. Så är det bara. Det finns
              alltid möjlighet att jämföra, och man kan alltid vara missnöjd.
            </seg>
            <seg n="9cdfa325">
              Låt mig börja med Anders Isaksson. Han skrev en bok 1994 på Fischer
              förlag, Alltid mer, aldrig nog . Det här är kärnan i det vi diskuterar
              i dag, nämligen vad välfärdsstaten och välfärdskommunerna kan
              göra. Vi kan alltid göra mer. Det kommer aldrig att bli nog.
            </seg>
            <seg n="c1929ca0">
              Vi har hört detta under väldigt många år. Så länge jag minns
              har vi hört detta från tidigare Svenska Kommunförbundet och numera
              SKL: Det kommer att gå åt skogen. Vi kommer att behöva höja alla
              skatter för att finansiera välfärden.
            </seg>
            <seg n="bcf919f9">
              Då är det ju så väl, som inte minst Pia Nilsson varit inne på,
              att det finns en annan faktor i detta, nämligen att om vi har
              fler som jobbar och betalar skatter har vi råd med mer välfärd.
              Det illustreras väl i propositionen att vi i alla fall är inne
              på den vägen. Man kan ha en del synpunkter på det ena eller det
              andra och på hur vi gör beräkningar, men totalt sett kommer vi
              att kunna upprätthålla välfärden i det här landet så länge vi
              har hög sysselsättning. Dess bättre har vi en förvärvsgrad i dag
              hos dem som är 20–64 år på över 80 procent. Den är högre än någonsin.
              Det ska vi vara glada för och inte minst att så många kvinnor
              deltar i arbetskraften. När man gör jämförelser med en del andra
              länder, som Österrike och andra, blir det olika baser.
            </seg>
            <seg n="d9424d5b">
              Detta är det allra viktigaste: Vi måste fortsätta att ha hög
              sysselsättning för att klara välfärden.
            </seg>
            <seg n="56e1ef32">
              I utredningen, som jag och flera andra här satt i, hade vi en
              del restriktioner. En sådan betydande restriktion var att vi inte
              fick föreslå några kostnadshöjande utgifter. Vi löste det när
              det gällde landstinget på ett tekniskt väldigt skickligt sätt
              och bröt ut frågan om den garanterade nivån för landstingen. Den
              höjdes av denna riksdag för några år sedan – jag kommer inte ihåg
              när det var – till 120 procent. Det kom att ligga utanför själva
              utredningens huvudbetänkande.
            </seg>
            <seg n="cff51617">
              I övrigt var det svårt att föreslå även kloka åtgärder. Man kan
              notera att vi var helt eniga i själva slutbetänkandet. Det betyder
              inte att det inte fanns olika åsikter, men det var svårt, mot
              bakgrund av de restriktioner som direktiven lade på oss, att göra
              stora förändringar. Det var egentligen bara marginella förändringar
              som gjordes i utredningen.
            </seg>
            <seg n="5680943b">
              Med marginella förändringar kan man mena olika saker. Vi gjorde
              väldigt stora förändringar på ett område, nämligen när det gällde
              ersättningssystemet och standardkostnader för barntillsyn. Det
              finns många som har förlorat mycket på detta, andra har vunnit.
              Men den viktigaste orsaken till att det blev på det sättet var
              införandet av maxtaxan i början av 2000-talet. Vi fick dess bättre,
              av pedagogiska skäl, en väldigt höjd nivå på inskrivna barn i
              förskolan. Detta har dock haft den effekten – det ska vi inte
              förneka – att kommunerna, oavsett om de är styrda av Socialdemokraterna,
              Moderaterna, Folkpartiet eller andra partier som Centern eller
              vad det nu kan vara, har försvarat sig med att man har gjort större
              barngrupper.
            </seg>
            <seg n="d806c3b4">
              Någonting som vi i framtiden borde diskutera är huruvida maxtaxan
              snedvrider en del av det som vi verkligen vill, nämligen ha en
              väldigt god barnomsorg och mindre barngrupper. Då kanske man också
              måste vidta andra åtgärder än de som var möjliga i denna utredning,
              herr talman.
            </seg>
            <seg n="82496a31">
              Uno Svaleryd är det väl inte många som minns nuförtiden. Han
              var tidigare kommundirektör i Östersund, länsråd och landshövding.
              Han var den som i huvudsak konstruerade systemet som vi har nu
              med 46 olika saker som påverkar hur kostnadsutjämningen ser ut.
              Det var ett mycket bra system som tillkom under tiden 1991–1994.
              Landstingsrådet i Malmöhus län, Kjell-Åke Henstrand, var ordförande.
            </seg>
            <seg n="79a2ecfb">
              Det har gjorts ganska få förändringar från det system som Uno
              Svaleryd gjorde till utredningen som trädde i kraft 1995, och
              som då accepterades av den socialdemokratiska regeringen. Det
              hindrar inte att utvecklingen har gått vidare.
            </seg>
            <seg n="509e1e25">
              Herr talman! Jag ska ta mig friheten att påpeka en sak som vi
              heller inte hade möjlighet att ta i utredningen, nämligen förekomsten
              och behovet av bredband. Det diskuterade vi inte. Det är en annan
              omständighet som inte fanns 1994 över huvud taget. Men vi kan
              konstatera att detta är en viktig konkurrenssak för de mindre
              kommunerna.
            </seg>
            <seg n="7479143c">
              Medan Sundbyberg har 92 procents täckning, Skellefteå 80 och
              Upplands Väsby 79 ligger andra kommuner som Bräcke, Eda, Storfors,
              Torsby, Älvdalen, Kil, Kramfors, Malung, Mark, Ragunda, Hörby,
              Osby, Skurup, Tranemo och Östra Göinge alla under 5 procent. För
              de här kommunerna är det klart att det är en väldigt viktig sak
              att möjliggöra för företagen att ha tillgång till bredband över
              huvud taget. 53 procent av alla hushåll och företag i Sverige
              har tillgång till bredband, men det är i huvudsak i de större
              städerna. På det som vi kallar landsbygden är tillgången 9 procent.
              Det innebär en väldigt svår konkurrenssituation för många mindre
              kommuner.
            </seg>
            <seg n="9144b612">
              En annan sak som vi inte gjorde särskilt mycket åt, herr talman,
              men som är väldigt betydelsefull är effekterna av den förändrade
              fastighetsbeskattningen, numera en helt död fråga. För ganska
              många kommuner kommer det att spela en stor roll att det inte
              går in i det kommunala utjämningssystemet. Nu är siffrorna något
              gamla, för de är tagna ur 2011 års utredning, Utjämningsutredningen,
              som tillsattes redan 2008. Men man kan konstatera att de kommuner
              som drar mest nytta av det, räknat i kronor per invånare, är kommuner
              som Borgholm, Malung, Härjedalen, Åre, Lysekil, Valdemarsvik,
              Såtenäs, Orust och Mörbylånga. Jag ser Göran Petterson från Norrtälje
              framför mig här, och Norrtälje, icke att förglömma, ligger också
              på tio-i-topp-listan här.
            </seg>
            <seg n="9e34402a">
              Samtidigt har en del andra kommuner som vi tycker är väldigt
              gynnade i många andra sammanhang inte så god täckning. I botten
              ligger Solna och Helsingforss kommuner. Det finns en del andra
              kommuner som också har det svårt, som Bräcke, Åsele och Vindeln.
              Det finns säkert olika orsaker till detta.
            </seg>
            <seg n="10c9c2cb">
              Vi anslår nu i förslaget icke mindre än 93 miljarder till den
              kommunala utjämningen. Vi är i huvudsak eniga om detta. Jag noterar
              att i de reservationer som finns har de fyra allianspartierna
              och Socialdemokraterna i grund och botten följt det som vi kom
              överens om i utredningen. Sedan får vi se om nya utredningar kommer
              att göras om detta. Två partier, Miljöpartiet och Vänsterpartiet,
              har valt att lägga in många nya saker som de tycker att vi kan
              göra. Om vi skulle göra allt detta hade vi, enligt mitt förmenande,
              först behövt ha en ny utredning. Det är inte realistiskt.
            </seg>
            <seg n="35936d90">
              Jag noterar också att Sverigedemokraterna, som inte var representerade
              i utredningen, stöder förslaget som finns nu. Om detta parti kommer
              in i nästa utredning får vi se att man kommer att ha möjligheter.
            </seg>
            <seg n="9b7814b7">
              Det är väldigt mycket siffror i utredningen, herr talman. Jag
              trodde inte att det fanns några siffror kvar efter att ha suttit
              i utredningen. Det var så otroligt många siffror som man fick
              ta hänsyn till.
            </seg>
            <seg n="c5298bca">
              Jag ska ta upp den allra sista frågan som är kontroversiell.
              Den gäller det enda förslag där regeringen har avvikit från utredningen,
              nämligen om hur man ska se på kompensationsgraden i inkomstutjämningen.
              Man kan ha en del synpunkter på detta. Det var ingenting som Uno
              Svaleryd föreslog. Detta kom i den proposition som vi nästan alla
              har under huvudkudden fortfarande, nämligen regeringens proposition
              2003/04:155 Ändringar i det kommunala utjämningssystemet , under
              Göran Perssons tid.
            </seg>
            <seg n="4a452cb6">
              Man kan läsa på s. 79 exakt vad det var för motivering för detta.
              Trots att jag överskridit min talartid ska jag läsa motiveringen.
              Jag ska sedan allra sist återkomma till vad som är rimligt och
              orimligt.
            </seg>
            <seg n="e6702235">
              Det står så här: Kompensationsgraden i inkomstutjämningen skall
              vara oförändrad, dvs. 95 procent. För kommuner och landsting med
              en skattekraft som överstiger den garanterade skattekraften sänks
              kompensationsgraden till 85 procent för den överskjutande delen.
              Den justerade inkomstutjämningen slopas. De länsvisa skattesatserna
              uppgraderas till 2003 års nivå.
            </seg>
            <seg n="04228d52">
              Då kommer vi till den intressanta frågan: Vad är rimligt respektive
              orimligt? Den har vi ännu inte fått något svar på. Sänkningen
              från 95 procent till 85 procent som regeringen Göran Persson gjorde
              var rimlig. Nu föreslår man i ett ännu mindre skikt en sänkning
              till 60 procent. Då blir den alldeles orimlig, som jag läste här.
            </seg>
            <seg n="80e214b1">
              Herr talman! Man kan givetvis ha olika synpunkter på vad som
              är rimligt och orimligt och om pengarna ska användas på exakt
              detta sätt. Jag är dock glad över en sak, och det är att antalet
              kommuner som kommer in i systemet med avgift på inkomstutjämningssidan
              ökar. Från början var det bara tre kommuner, så småningom blev
              det tio, häromåret var det tolv och från förra året fick vi en
              trettonde kommun, nämligen Kiruna.
            </seg>
            <seg n="2e35ec9c">
              Det är jättebra, för det visar att om vi har höga inkomster i
              landet, vilket vi vill att svenska medborgare ska ha, är det bra
              också för de kommuner som kommer in i det. Jag hoppas att många
              fler kommuner drabbas av de kommunala utjämningsavgifterna. Det
              vore bra. Grattis, Kiruna!
            </seg>
          </u>
          <note type="speaker" n="9ee83a42">
            Anf. 67 PER BOLUND (MP) replik:
          </note>
          <u who="Q5581337" xml:id="i-47f300544fd3867a-0" n="e64cd84e" next="i-af95a66a37f150e4-0">
            <seg n="641c7d1e">
              Herr talman! Det var intressant att höra Gunnar Andrén och en
              röst inifrån utredningen om det kommunala skatteutjämningssystemet.
              Vi fick höra att en förutsättning för utredningen var att man
              inte fick föreslå några ökade kostnader.
            </seg>
            <seg n="b658c774">
              Låt oss ändå tänka tanken att utredningen hade haft 1 miljard
              att spendera på något och att det var helt öppet vad man skulle
              använda dessa pengar till.
            </seg>
            <seg n="947f2eea">
              Hade då utredningen, tror Gunnar Andrén, kommit fram till att
              de skulle användas till att förstärka ekonomin i de kommuner som
              kanske har bäst ekonomi och som företrädesvis är moderatstyrda
              och ligger i storstadsområden? Hade det varit det mest effektiva
              sättet att förstärka skatteutjämningssystemet? Det vore intressant
              att få svar på det.
            </seg>
            <seg n="7d533a10">
              Jag vill gå tillbaka till välfärdens finansiering och hur vi
              ska klara av att ha en bra välfärd de kommande åren. Jag tycker
              att det är klokt att inte ta frågan med en klackspark medan Gunnar
              Andrén i sitt anförande sade ungefär: Vi har alltid hört att det
              går utför med ekonomin, och det kommer säkert att lösa sig.
            </seg>
            <seg n="189629c1">
              Det känns inte särskilt betryggande. Om jag var aktiv kommunpolitiker
              skulle jag inte känna mig trygg med det sättet att hantera frågan.
            </seg>
            <seg n="aa1c1240">
              Låt oss gå tillbaka till vad Sveriges Kommuner och Landsting
              säger i sina prognoser. De kommer med två rapporter varje år om
              hur den kommunala ekonomin kommer att utformas.
            </seg>
            <seg n="029f42f9">
              Jag ska citera rakt av utan att ändra ett enda ord eller ett
              enda komma ur den rapport som kom i oktober, alltså för ungefär
              en månad sedan: Utan ökade statsbidrag kommer kommuner och landsting
              behöva höja skatten med nästan 1 krona fram till 2017 för att
              klara av att utveckla skola, omsorg och vård i samma takt som
              hittills.
            </seg>
            <seg n="1d76e794">
              Vi riksdagspolitiker ställs här inför tre olika alternativ. Antingen
              höjs kommunalskatten med 1 krona, som SKL säger, eller så föreslår
              vi höjda statsbidrag eller så blir det försämringar i vård och
              omsorg, i välfärden.
            </seg>
            <seg n="9029bb59">
              Gunnar Andrén! Vilka av dessa tre alternativ tycker du ska gälla?
            </seg>
          </u>
          <note n="235c61f2" type="speaker">
            Anf. 68 GUNNAR ANDRÉN (FP) replik:
          </note>
          <u who="Q5581337" xml:id="i-af95a66a37f150e4-0" n="e64cd84e" prev="i-47f300544fd3867a-0">
            <seg n="626bc2f9">
              Herr talman! Inget av dessa alternativ ska gälla. Per Bolund
              väljer att citera ur rapporten som kom i oktober. Han kunde antagligen
              likaväl ha valt rapporten som kom i oktober för tio år sedan.
              Sättet att resonera är nämligen alltid detsamma: Allting är oförändrat
              utom kostnaderna.
            </seg>
            <seg n="36fad3c0">
              Så är det dock inte. Som Moderaternas företrädare var inne på
              har kommunernas intäkter ökat häftigt. Jag tror att det är med
              70 miljarder de senaste åren.
            </seg>
            <seg n="88e448cf">
              Vi har sett rapporter där det står att vi måste höja kommunal-
              och landstingsskatten till 35–40 kronor. Det förutsätter dock
              att allt är oförändrat, och så är det som sagt inte.
            </seg>
            <seg n="569c9012">
              Jag är inte så bekymrad över detta, men jag är bekymrad över
              att kommunalskatten är en sådan tung del för en sådan stor andel
              av våra skattebetalare.
            </seg>
            <seg n="764a711c">
              Det vore bra om Pajala också kommer upp i så höga inkomster att
              man kan vara med och betala statlig skatt, och det ligger ganska
              nära till. Kostnaderna för Pajala kommer dock att fortsätta vara
              höga.
            </seg>
            <seg n="7e193a58">
              Vi måste kunna bo och leva var som helst i landet, så kostnadsutjämningsdelen
              måste vara oförändrad.
            </seg>
            <seg n="db72fa3d">
              Jag får återkomma i nästa inlägg till vad utredningen skulle
              ha gjort om den hade haft 1 miljard till sitt förfogande. Det
              hade den inte, så det blir svårt att spekulera i det.
            </seg>
          </u>
          <note type="speaker" n="a6d8b962">
            Anf. 69 PER BOLUND (MP) replik:
          </note>
          <u who="Q5581337" xml:id="i-47f300544fd3867a-1" n="e64cd84e" next="i-af95a66a37f150e4-1">
            <seg n="6d368526">
              Herr talman! Det är intressant att Gunnar Andrén håller fast
              vid sin linje från anförandet, nämligen att lösningen på kommunsektorns
              ekonomiska problem är att hålla tummarna och hoppas att det blir
              bättre framöver. Det är inte ett seriöst sätt att hantera den
              kommunala ekonomin.
            </seg>
            <seg n="d36c898b">
              Ett av alternativen är att se de problem som sektorn själv lyfter
              fram. Sveriges Kommuner och Landsting är den sammanslutning som
              för kommunernas och landstingens talan och som hela tiden räknar
              på ekonomin i kommuner och landsting, gör framtidsprognoser för
              att se hur utvecklingen blir framöver och i sin rapport kommer
              fram till att det utan ökade statsbidrag kommer att behövas 1
              krona i ökad kommunalskatt.
            </seg>
            <seg n="c8285c67">
              Då är det häpnadsväckande att säga: Så säger de alltid. Det löser
              sig.
            </seg>
            <seg n="17c51791">
              Det är inte ett rimligt sätt för riksdagen att hantera frågan,
              utan det finns skäl att vara mer oroad än så.
            </seg>
            <seg n="7c94972a">
              Det är därför Miljöpartiet har föreslagit helt andra inriktningar,
              det vill säga att staten ska stå för större delen av kommunernas
              utgifter. Vi föreslår höjda stöd till kommunsektorn med 50 miljarder
              under de närmaste fyra åren för att undvika den skatteövervältring
              till kommunsektorn som Sveriges Kommuner och Landsting förutspår.
            </seg>
            <seg n="299acfda">
              Gunnar Andrén sade att en stor del av skatteintäkterna kommer
              från kommunsektorn, och det är sant. Enligt ekonomifakta kommer
              drygt 560 miljarder av drygt 600 miljarder kronor i skatteintäkter
              från kommunalskatten. Resten kommer från den statliga skatten.
            </seg>
            <seg n="71819284">
              Gör man inte en överföring från statskassan genom en höjning
              av statsanslagen, som Miljöpartiet vill, utan i stället höjer
              kommunalskatten, som Sveriges Kommuner och Landsting säger blir
              effekten, kommer man att få en kraftig skattehöjning för medborgarna.
              Frågan är om det är Gunnar Andréns och Folkpartiets svar på kommunernas
              utmaning framöver.
            </seg>
          </u>
          <note n="b4eda804" type="speaker">
            Anf. 70 GUNNAR ANDRÉN (FP) replik:
          </note>
          <u who="Q5581337" xml:id="i-af95a66a37f150e4-1" n="e64cd84e" prev="i-47f300544fd3867a-1">
            <seg n="af182fc1">
              Herr talman! Folkpartiets svar är likt majoritetens i denna riksdag
              att vi måste ha fler i arbete så att vi ökar skatteintäkterna.
              Det är svaret på hur vi ska klara välfärden. Bokföringen och exakt
              vilket konto det kommer från är lite mindre intressant.
            </seg>
            <seg n="86bbcc0f">
              Per Bolund får mig att tänka på Gustaf Frödings Äktenskapsfrågan
              från 1891: Så ska vi hat! Var ska vi tat?
            </seg>
            <seg n="a004c8ff">
              Nu viftas det med 50 miljarder kronor, men någon måste betala
              dessa 50 miljarder. De kommer inte som Bibelns manna från himlen.
              Det hände flera tusen år före Kristus, och sedan har det aldrig
              hänt igen.
            </seg>
            <seg n="150d97e4">
              När man föreslår 50 miljarder i ökade utgifter måste man veta
              var de ska tas någonstans. Inga andra än arbetande svenska människor
              kommer att betala detta. Tyvärr är det så. Därför måste vi hela
              tiden slå vakt om sysselsättningen. Ska vi ha en god välfärd i
              hela landet måste vi se till att fler människor kommer i arbete.
            </seg>
            <seg n="30bac4ae">
              Därför är det, precis som Pia Nilsson säger, ett jätteproblem
              att så många inte är i arbete, och det måste vi alla jobba för
              att förändra. Det är det viktigaste svaret på alla dessa frågor.
              Vi måste ha fler människor som arbetar om vi ska kunna bevara
              välfärden.
            </seg>
            <seg n="a94cea4b">
              Det krävs bra företag också, men det behöver vi inte gå in på
              just nu.
            </seg>
          </u>
          <note type="speaker" n="7a0afb77">
            Anf. 71 EMIL KÄLLSTRÖM (C):
          </note>
          <u who="Q5928457" xml:id="i-8e87fa2b9bd5877f-0" n="c0145d42">
            <seg n="add848c4">
              Herr talman! Rubriken för dagens debatt är Allmänna bidrag till
              kommuner , men jag tänkte inleda mitt anförande med att prata
              om något som är ännu viktigare än de statliga bidragen till kommunerna:
              jobben. Det viktigaste för en hälsosam kommunsektor är en så bra
              jobb- och företagarpolitik som möjligt.
            </seg>
            <seg n="590a304e">
              Även om de statliga bidragen är en viktig källa till inkomster
              för kommunerna är den absolut viktigaste inkomstkällan skatt som
              betalas av människor som jobbar och driver företag.
            </seg>
            <seg n="b04bb260">
              Vi kan konstatera att trots en lång och djup kris som aldrig
              tycks vilja ta slut är antalet sysselsatta betydligt fler i dag
              än när alliansregeringen kom till makten. Mellan 200 000 och 300
              000 fler människor går till jobbet i dag än när vi tog över makten
              2006.
            </seg>
            <seg n="7e66afab">
              Detta är den enskilt viktigaste faktorn bakom att resurserna
              till välfärden, utbildning och vård och omsorg är betydligt större
              i dag. Oavsett om man justerar för inflation eller inte kan vi
              se att vi har betydligt mer pengar till välfärdens verksamheter
              i kommuner och landsting i dag än 2006.
            </seg>
            <seg n="6ae13c7e">
              Man kan vara försiktigt positiv inför framtiden. Prognoserna
              säger att skatteintäkterna för kommunsektorn mellan åren 2015
              och 2017 kommer att öka med närmare 5 procent per år. I dagsläget
              är det också försiktigt positiva resultat för kommunsektorn. Nästkommande
              år är det ett prognostiserat plus på 7 miljarder för kommuner
              och landsting som helhet.
            </seg>
            <seg n="c9f27680">
              Man kan vara försiktigt positiv, men det måste vara just försiktigt
              eftersom vi i Sverige är så pass beroende av vår omvärld och vår
              konjunktur, det vill säga den europeiska konjunkturen.
            </seg>
            <seg n="54c6a82f">
              Innan jag avslutar inledningen om jobben, som är den viktigaste
              faktorn för hur våra kommuner och landsting mår, vill jag peka
              på att det fortfarande finns potential för att göra mer på det
              här området. Det finns fler jobb att skapa i Sverige i dag, och
              det finns kloka reformer att ta till för att skapa dem. Vi måste
              fortsätta titta på hur arbetsmarknaden kan förändras så att vi
              kan få till stånd en lösning på den insider- och outsider-problematik
              som finns. Många som försöker ta sig in på arbetsmarknaden finner
              en tröskel som är alltför hög. Vi behöver en förbättrad arbetsrätt.
            </seg>
            <seg n="c35ad784">
              Vi kan också bli betydligt bättre på att matcha arbetssökande
              med arbetstillfällen. Arbetsförmedlingen måste reformeras i grunden
              för att fungera bättre som brygga mellan arbetssökande och arbetstagande.
            </seg>
            <seg n="daff66c6">
              Trots ett antal statsbudgetar som alla inneburit lägre skattetryck
              och enklare regler för våra små och växande företag är svenskt
              företagande fortfarande både överbeskattat och överreglerat. Det
              finns jobb där ute som ännu inte skapats men som skulle skapas
              om vi förbättrade näringslivs- och företagarklimatet ytterligare
              i Sverige.
            </seg>
            <seg n="28689571">
              När vi diskuterar dessa frågor får vi inte komma bort från att
              detta är fundamenta för all form av välfärd oavsett nivå i den
              statliga och offentliga struktur det gäller – kommun, landsting
              eller stat.
            </seg>
            <seg n="4c8da0d5">
              Herr talman! Jag skulle vilja prata lite om innovation och senare
              om valfrihet. Pia Nilsson nämnde detta område närmast raljant
              i sitt anförande, men jag tänkte vända 180 grader och tala om
              detta i positiva ordalag.
            </seg>
            <seg n="a4ec8db4">
              Jag vill inleda med att prata om en kompis till mig hemifrån
              – Gudrun Brännberg från Västernorrland, närmare bestämt Sundsvall
              – som har startat ett företag. Hon såg utmaningen i att många
              av våra elever i svenska skolor har rätt till stödundervisning
              på sitt modersmål. Det handlar inte bara om undervisning i modersmålet,
              utan många elever har rätt till stödundervisning i allt från matte
              till samhällsvetenskap och vilket ämne det nu kan vara på det
              språk de talade i hemlandet eller talar i hemmet i Sverige.
            </seg>
            <seg n="aca00418">
              Det är en rättighet de har, men när den rättigheten krockar med
              verkligheten är det ofta inte så enkelt att hitta en lärare som
              är haj både på naturvetenskap och arabiska om man är i Bräcke.
            </seg>
            <seg n="4be39d88">
              Gudrun såg denna utmaning. Hon såg också den nya tekniken och
              har startat ett företag som erbjuder stödundervisning på elevens
              hemspråk via nätet. Eleven sitter vid datorn och sin webbkamera
              och får den stödundervisning som behövs oberoende av plats och
              tid. Alla inser att detta är en välfärdsförbättring och en förbättring
              av utbildningssystemet. Det är också betydligt billigare än om
              en kommun eller ett antal kommuner skulle anställa en lärare och
              han eller hon skulle sitta i bilen och kuska runt i norra Sveriges
              inland, i detta exempel.
            </seg>
            <seg n="2dc95ca0">
              Just denna innovationskraft och den potential som finns i att
              smarta entreprenörer och innovatörer ser utmaningar och presenterar
              lösningar på dessa kommer att innebära att vi kan möta de välfärdsutmaningar
              vi har utan att höja skatten med miljarder, som det beskrivs i
              de värsta skräckscenarierna.
            </seg>
            <seg n="1c3a02ba">
              SKL hade för några år sedan en redovisning om att man skulle
              behöva höja skatten med uppemot 13 kronor per hundralapp för att
              klara av de framtida välfärdsutmaningarna. Det går inte.
            </seg>
            <seg n="c38ceb79">
              Vägen till att slippa detta är de nya sätten att utföra välfärdstjänster
              på. Vi har en välfärdsutmaning. Vi kommer både att se en åldrande
              befolkning och en befolkning som ställer högre krav, och det ska
              klaras inom ramen för ett skattesystem som uppmuntrar till arbete,
              entreprenörskap och mycket annat som ska hanteras i den statliga
              och offentliga kassan.
            </seg>
            <seg n="9304f01b">
              För att stimulera innovationsgraden måste vi fortsätta att ge
              dessa människor bättre förutsättningar. Vi i Centerpartiet ser
              det som en självklarhet att erbjuda lagen om valfrihet i landets
              alla delar. Det som i dag är verklighet i vissa av landets kommuner
              – att man kan välja utförare i hemtjänst och andra välfärdstjänster
              – ska bli en självklarhet i landets alla delar.
            </seg>
            <seg n="4b50d549">
              Detta har dubbla effekter. Dels verkar det som en drivkraft för
              att förbättra välfärden i hela landet, dels innebär det en drivkraft
              för nya jobb som växer fram när man river offentliga monopol,
              oavsett om det är Televerkets gamla monopol eller det vi nu pratar
              om i välfärdssektorn.
            </seg>
            <seg n="fead20ad">
              Herr talman! Det har varit mycket diskussioner om skatteutjämningssystemet
              under denna debatt. Det är fullständigt naturligt. Att vi nu kommer
              på plats med det nya systemet är en positiv nyhet.
            </seg>
            <seg n="17fab919">
              Bakgrunden, som har redogjorts för tidigare, är att en parlamentarisk
              utredning har tittat på detta. Vi vet att det gamla systemet var
              kraftigt föråldrat och orättvist. Vissa kommuner var kraftigt
              underkompenserade för till exempel barnomsorg medan andra var
              överkompenserade för denna viktiga del av den kommunala välfärden.
              Det behövdes ett nytt system, och vi tillsatte en utredning som
              tittade på detta.
            </seg>
            <seg n="28d0c8f4">
              Centerpartiet jobbade hårt för att vi skulle genomföra det här.
              I dag kommer vi att fatta beslut om ett system som, lätt justerat,
              utgår från det man kom fram till i den parlamentariska utredningen.
              Det är bra. Det är också något vi har flaggat för tidigare – det
              är inga nyheter. Kommunerna och landstingen har kunnat planera
              utifrån det här, och vid årsskiftet kommer ett nytt budgetår att
              börja löpa med det nya systemet. Vi välkomnar detta, och det är
              en glädjens dag att vi kan fatta beslut om det senare i denna
              kammare.
            </seg>
            <seg n="84d8236a">
              Om man skärskådar oppositionens invändningar mot det här och
              när man läser de särskilda yttrandena och reservationerna är det
              inte utan att man i första hand funderar över om oppositionen
              själva har läst sina reservationer och särskilda yttranden.
            </seg>
            <seg n="18e32ce7">
              Först och främst är de inte överens om någonting, mer eller mindre.
              På några enskilda punkter kommer de fram till gemensamma ställningstaganden,
              men när vi går till val om mindre än ett år och väljarna ska väga
              helhet mot helhet är det uppenbart att vi har en sammansvetsad
              Allians mot fyra väldigt olika oppositionspartier som har svårt
              att komma överens om någonting.
            </seg>
            <seg n="8cacd5c1">
              Om man läser i Socialdemokraternas särskilda yttrande står det
              bland annat: Vårt budgetförslag bör ses som ett sammanhållet paket
              där olika delar inte kan brytas ut och behandlas separat. Det
              är en mycket klok mening och ett väldigt koncist sätt att beskriva
              det budgetramverk vi har haft de senaste 20 åren efter en överenskommelse
              mellan Centerpartiet och Socialdemokraterna.
            </seg>
            <seg n="1b535756">
              I den här kammaren väger vi hela budgetar och hela förslag mot
              varandra och bryter inte ut enskildheter helt enkelt därför att
              det är lätt att komma överens om detaljer men svårt att komma
              överens om helheter.
            </seg>
            <seg n="9ecd33d1">
              Denna kloka mening i det särskilda yttrandet, varför lever man
              inte efter den när man i samma finansutskott tar andra initiativ?
              Jag syftar givetvis på brytpunkten i statsskatten. Det frågar
              man sig.
            </seg>
            <seg n="bc84674b">
              Man kan gå vidare och läsa om det som Pia Nilsson uppehöll sig
              länge vid i sitt anförande, de 961 miljoner som tillförs skatteutjämningssystemet
              i form av nya statliga pengar. Jag läser: En socialdemokratisk
              politik är bra för hela landet, inte minst storstadsregionerna.
              Av våra satsningar på jobb, skola, utbildning och bostäder skulle
              t.ex. 1 miljard kronor gå till Helsingforss stad.
            </seg>
            <seg n="b0834bdd">
              Knappt 1 miljard till tio kommuner, vilket var fullständigt förkastligt,
              matchas alltså av 1 miljard som går till en enda kommun, enligt
              det särskilda yttrandet från Socialdemokraterna. Ursäkta att jag
              blir full i skratt, men om de 961 miljonerna, som Pia Nilsson
              beklagade sig över, var så illa, vad är då den här miljarden,
              som går till en enda kommun?
            </seg>
            <seg n="b5c505af">
              Det är lätt att i opposition föreslå nya satsningar, men om man
              tittar på hur de finansieras ser man att det är ett mycket kortsiktigt
              tänkande. Satsningar i dag som finansieras av tillväxtskadliga
              skatter – skatter på landsbygden, skatter på företagande, skatter
              på det som bygger vår framtida välfärd – innebär bara att vi i
              dag tar det vi inte har i morgon. Det är framtidens välfärd –
              framtidens skattebetalare, framtidens barn i skolan och framtidens
              äldre i äldreomsorgen – som får betala för det som i dag läggs
              in som fläsk i oppositionens budget. Vi får betala med utebliven
              utveckling framöver.
            </seg>
            <seg n="74774fe0">
              Därför är det naturligt för mig att, precis som beträffande alla
              andra delar av denna helhet som Alliansens budgetproposition för
              2014 är, yrka bifall till utskottets förslag och avslag på reservationerna.
            </seg>
          </u>
          <note type="speaker" n="69f2d4ee">
            Anf. 72 ANDERS SELLSTRÖM (KD):
          </note>
          <u who="Q6172463" xml:id="i-47c47efd91250335-0" n="358ca6cc">
            <seg n="65a54f99">
              Herr talman! Jag ska börja med att yrka bifall till finansutskottets
              förslag, så är det klart.
            </seg>
            <seg n="9477025b">
              Kommunalekonomi är ett mångfasetterat ämne, och det är väldigt
              intressant att diskutera, för det finns så många ingångar och
              till och med utgångar i ämnet.
            </seg>
            <seg n="cac4ad2b">
              Jag ska fokusera på vad oppositionen försöker göra här i kammaren,
              nämligen fortsätta med en bildsättning av att Sverige är en autonomi
              i världsalltet – Sverige blir en isolerad företeelse där man kan
              jämföra siffror rakt av med varandra utan att ta hänsyn till hur
              vår omvärld påverkar oss.
            </seg>
            <seg n="3140bf6a">
              Det finns två vägar för att beskriva. Det ena är att jämföra
              siffror rakt av. Sverige är inte påverkad av någon omvärld, utan
              vi kan själva styra och ställa över hur vi har det, och så jämför
              man siffror rakt av från 2006 till 2012 eller 2013 och påpekar
              att det har hänt något. År 2006 var det högkonjunktur. År 2013
              var det lågkonjunktur. Men det tar man inte hänsyn till.
            </seg>
            <seg n="5c628be9">
              Det andra är att säga: I den värsta av alla kriser som världen
              har upplevt på årtionden har vi klarat av sysselsättning och välfärd
              i Sverige på ett oerhört kraftfullt sätt. Sedan kan den som lyssnar
              och tittar på den här debatten fundera över vad som är sanningen
              i detta.
            </seg>
            <seg n="8f53511d">
              Vad är det som genererar resurser till våra välfärdsgeneratorer,
              som jag brukar kalla kommuner och landsting? Det har vi hört åtskilligt
              om här. Det är arbetade timmar. Det gäller att hålla uppe sysselsättningen,
              och det gäller att föra en politik som är hållbar på sikt för
              att klara detta. Det är det som är det bästa utfallet för våra
              kommuner och landsting när de ska bedriva välfärd inom olika områden.
            </seg>
            <seg n="dbe26725">
              Utfallet för kommuner och landsting år 2012 var rekordhögt. Det
              har aldrig varit så högt utfall på plussidan för kommuner och
              landsting som 2012. Man gick 14,4 miljarder i plus. För år 2013,
              innevarande år, är det såklart en prognos, men där är man inne
              på att man kommer att landa på ungefär plus 10 miljarder, oerhört
              mycket högre siffror än om man tittar längre tillbaka, i början
              på 2000-talet, då det var en annan regering som styrde och ställde.
            </seg>
            <seg n="a9b0f803">
              För 2014 gör man en prognos på att man, allt annat lika, skulle
              hamna på ungefär plus 5 miljarder. Men då har man inte räknat
              AFA-medlen som återbetalas även 2014. Med de medlen inräknade
              – som självklart är inräknade i utfallet för 2012 och 2013 – skulle
              man även då ligga på ett plusresultat för sektorn på ungefär 10
              miljarder.
            </seg>
            <seg n="d1e83f02">
              AFA-medlen får vi inte glömma bort, för de är jätteviktiga i
              det här sammanhanget. Det är pengar som kommuner och landsting
              betalar in för att försäkra sig mot höga sjukskrivningskostnader.
              Där har vi från Alliansen sida fört en politik för att hålla koll
              på och hantera dem som är sjukskrivna och försöka få tillbaka
              dem i arbetskraften. Det har gjort att kommuner och landsting
              har betalat in alltför mycket pengar till försäkringen, och nu
              kommer de pengarna tillbaka.
            </seg>
            <seg n="524595cf">
              Då måste man tänka in det framöver. Man har justerat de inbetalda
              försäkringspremierna till AFA-försäkringen, dragit ned dem, vilket
              har gett ett ökat utrymme till kommuner och landsting att använda
              andra pengar till välfärd i stället för att betala till försäkringen.
              Det påverkar också de här delarna.
            </seg>
            <seg n="71b505f0">
              Bedömningen är att 2014 blir ett tufft år för kommunsektorn.
              Vi vet redan att det är ett tufft år att hantera och klara av.
              Trots det pekar prognosen på ett överskott inklusive AFA-pengarna
              på 10 miljarder kronor.
            </seg>
            <seg n="bafd8c30">
              Men framöver, 2015–2017, visar det sig att vi för sektorn ligger
              på ett genomsnitt på ungefär plus 4,9 procent i ökade skatteintäkter.
              Det är ett väldigt bra utfall. Staten ska som konjunkturregulator
              ha koll på läget men i det här läget kanske självklart se att
              man inte behöver tillföra extra medel utöver vad som finns i systemet
              i dag för att klara att finansiera den välfärd som vi alla vill
              värna.
            </seg>
            <seg n="b35b2a07">
              Vad har hänt totalt sett från 2006? Kom ihåg bilden! Ska vi ha
              ett autonomt Sverige fritt svävande i världsalltet, eller ska
              vi se Sverige som till häften beroende av vår omvärld för över
              huvud taget kunna ha en välfärd? Vad har hänt sedan 2006? Ja,
              alla resurser till utbildning, hälso- och sjukvård och omsorg
              har, rensat från inflationen, ökat med 11,2 procent. Mer exakt
              har 70 miljarder mer gått till den här sektorn, detta i en omvärld
              som skakas av ekonomiskt kaos.
            </seg>
            <seg n="e77ba55f">
              Bara hälso- och sjukvården har, rensat från inflationen, ökat
              sina resurser med 13,4 procent. Vi kan sedan ta hänsyn till befolkningsökningen,
              som är ungefär 450 000 personer, och titta på hur mycket resurserna
              har ökat per capita. Då är vi uppe i ökning på 8,2 procent per
              capita till hälso- och sjukvården, som ett bra exempel på hur
              den politik som har förts i detta land skapar resurser till våra
              välfärdsgeneratorer.
            </seg>
            <seg n="98453786">
              Herr talman! Försörjningsstödet har också varit uppe till diskussion.
              Försörjningsstödet är den yttersta studsmattan för människor som
              tillfälligt eller på lite längre sikt har behov av samhällets
              stöd för att klara av sina åtaganden. Det är meningen att den
              studsmattan ska ta emot men så fort som möjligt skicka upp personen
              igen, så att den själv kan hantera sin ekonomi. Det är mycket
              riktigt så att när vi har en lågkonjunktur som i vår omvärld ökar
              andelen biståndstagare och hushåll som blir beroende av försörjningsstöd.
              Men i takt med att man kommer in i en högkonjunktur brukar det
              förändras och sjunka.
            </seg>
            <seg n="5ef1cadb">
              Nu vill jag bara att vi ska gräva lite i det här. Pia Nilsson
              från Socialdemokraterna påstod att kostnaderna för försörjningsstödet
              ökar. Ja, det gör de. Men andelen personer i befolkningen som
              är beroende av försörjningsstödet minskar. Den har minskat med
              en tiondel från 2006 till 2012. Andelen hushåll som är beroende
              av försörjningsstöd minskar också, från 5,8 procent 2006 till
              5,7 procent 2012. Den andel av befolkningen som är beroende av
              försörjningsstöd minskar alltså.
            </seg>
            <seg n="a9f46eed">
              Men vi har fler människor i befolkningen, och antal månader ökar
              för de hushåll som är beroende av försörjningsstödet. Om vi lyckas
              minska andelen hushåll som är beroende av försörjningsstödet blir
              – i en lågkonjunktur – de som finns i försörjningsstödet beroende
              av det stödet några fler månader än vad som gällde tidigare. Det
              är det som drar upp kostnaderna ungefär 1 miljard jämfört med
              2006.
            </seg>
            <seg n="1f35457b">
              Men det säger såklart inte Pia Nilsson. Hon tittar bara på kostnaderna.
              Hon tittar inte på problemen och bakgrunden och gläds inte åt
              att den andel som är beroende av försörjningsstöd i vårt land
              har minskat. Detta kan vara ett medskick till dig, Pia Nilsson,
              nästa gång du ska diskutera försörjningsstödet.
            </seg>
            <seg n="07230826">
              Vi har också talat om det kommunala utjämningssystemet – äntligen,
              måste jag säga. Jag hade velat se detta på plats redan för ett
              år sedan. För varje år som går och vi inte har kunnat göra dessa
              justeringar har det inneburit att många kommuner, speciellt på
              landsbygden, har gått med minus jämfört med större städer som
              har haft ett plus i den del som handlar om till exempel andel
              barn i förskolan. Det är jättebra att vi nu kommer till skott
              med detta.
            </seg>
            <seg n="36a5a2b2">
              Sedan måste man titta på det kommunala utjämningssystemet utifrån
              flera aspekter. Det är två delar i det – inkomst- och kostnadsutjämning.
              Det finns sex kommuner och ett landsting i detta land som får
              betala totalt sett till detta system. Vi får inte glömma det.
              Alla andra får pengar. Sedan kan man betala och få lite via inkomsten.
              Men framför allt påverkar denna justering kostnadsutjämningssidan.
            </seg>
            <seg n="3650ebc5">
              Pia Nilsson från Socialdemokraterna nämner en hel del kommuner
              som får det lite sämre. De finns med. Men de påverkas av kostnadsutjämningen.
              Kostnadsutjämningsdelen i detta system är det som vi alla är överens
              om och som Pia Nilsson har ställt sig bakom. Det är för att man
              gör justeringar i kostnadsutjämningssystemet som Bräcke och andra
              kommuner förlorar pengar. Men det talar inte Pia Nilsson om. Hon
              står ju bakom det. Hon står bakom alla de förändringar som hon
              stod här och skällde på någon annan om.
            </seg>
            <seg n="c991ac96">
              Det är i inkomstutjämningssystemet som vi har en differens och
              där vi har kommit fram till en lösning för att få igenom ett system
              till gagn för de flesta landsbygdskommuner.
            </seg>
            <seg n="aebe2b03">
              Pia Nilsson, du måste läsa på även i denna del. Du står och skäller
              på andra om det som du själv och ditt parti har ställt er bakom.
            </seg>
            <seg n="c6ca00b7">
              Till sist ska jag nämna Berlusconiprincipen, som jag kallar den,
              alltså att det inte är så noga utan fixar sig. Det tycker jag
              att den socialdemokratiska motionen gör sig förtjänt av att liknas
              vid.
            </seg>
            <seg n="d7226729">
              Emil Källström har också varit inne på detta. Men jag försöker
              läsa er motion. Först och främst tar man bara upp nästa år men
              ingenting om 2015 och 2016. Men enligt den socialdemokratiska
              motionen ges det, som jag ser det, ingen kompensation till kommuner
              och landsting när de ska höja arbetsgivaravgifterna för unga i
              vårt land. Det är en höjning med 14 miljarder som ni vill göra
              i två steg. Men det finns ingen kompensation för de höjningar
              som kommer att drabba kommuner och landsting. Höjningar på 3–3
              ½ miljard kronor kommer att slå mot kommuner och landsting när
              man gör justeringar genom att fördubbla arbetsgivaravgifterna
              för unga. Men det står ingenting i er motion om detta. Jag hittar
              siffran 260 miljoner plus. Men det handlar mer om försörjningsstödet
              än någonting annat. Det finns ingen kompensation för detta.
            </seg>
            <seg n="199680ea">
              Det finns inte heller någon kompensation för att ni vill sänka
              skatterna ytterligare för pensionärerna. Hur ska ni kompensera
              denna förlust för kommunerna? Den finns inte heller med i er motion.
            </seg>
            <seg n="991c107b">
              Jag vet inte varför ni använder denna Berlusconiprincip. Men
              det är tydligt att ni inte har koll på era egna siffror ordentligt
              och att ni inte kompenserar för de kraftiga ökningarna av skatten
              i fråga om arbetsgivaravgifter för unga som kommer att slå stenhårt
              mot kommunal ekonomi och försämra välfärden direkt.
            </seg>
          </u>
          <note type="speaker" n="f96a5c73">
            Anf. 73 JÖRGEN HELLMAN (S):
          </note>
          <u who="Q5799323" xml:id="i-c3a47819da84e2f7-0" n="2f7c3c1a">
            <seg n="74b1e262">
              Herr talman! Åhörare och alla kommunalråd som lyssnar på denna
              debatt! Vi socialdemokrater tycker att kommuner och landsting
              ska ges likvärdiga ekonomiska förutsättningar att bedriva sin
              verksamhet. Då behövs det ett fungerande system för att kompensera
              kommuner och landsting för skillnader i förutsättningar.
            </seg>
            <seg n="7c4877cc">
              Dagens system är ålderstiget och måste förändras. Exempelvis
              har rika kommuner blivit överkompenserade på grund av felaktiga
              antaganden om hur många barn som nyttjar barnomsorgen.
            </seg>
            <seg n="c1c54531">
              Enligt individ- och familjeomsorgsmodellen förklaras kostnadsskillnader
              kommunerna emellan till 50 procent. Det är alltså krona eller
              klave, vinnare eller förlorare. Det var slumpen som styrde vilka
              kommuner som var vinnare av individ- och familjomsorgsmodellen.
              Modellen för att fördela pengar mellan landstingen när det gäller
              hälso- och sjukvården kunde påverkas genom hur man registrerade
              diagnoser.
            </seg>
            <seg n="f73d4448">
              Jag hade förmånen att sitta i den parlamentariska utredning som
              enhälligt föreslog förändringar. Alla kompromissade. Vi socialdemokrater
              hade svårt med den nya hälso- och sjukvårdsmodellen, minskningen
              av strukturbidragen och den snabba avtrappningen för förlorarna.
              Om jag tolkade Folkpartiet rätt hade de svårt med förändringen
              av förskolemodellen, och tolkade jag Moderaterna rätt hade de
              svårt med inkomstutjämningsmodellen. Men i utredningen kompromissade
              vi oss fram till ett förslag.
            </seg>
            <seg n="277fb67e">
              Vi i utredningen fick också i uppdrag att se över om inkomstutjämningen
              var tillväxthämmande. Vår slutsats var att den inte var det. En
              kommun kan ha en bra boendemiljö medan invånarna arbetar på ett
              annat ställe där tillväxten skapas. Boendemiljö och tillväxt hör
              inte ihop, utan det handlar om andra faktorer.
            </seg>
            <seg n="bbe79fc0">
              Vad hände när utredningen hade lämnat sitt förslag? Det hände
              ingenting. Anders Sellström påpekade också att det tog tid för
              regeringen att ta frågan till kammaren. Man kan kanske kalla regeringens
              agerande för långbänk.
            </seg>
            <seg n="5a2ab9e8">
              Efter flera års förhalande har regeringen kommit med förslag,
              och då har man ändrat systemet på en punkt. Men förslaget framfördes
              inte i en proposition i våras så att kommuner och landsting skulle
              få en längre planeringstid, utan det framfördes i budgetpropositionen.
              Det som skiljer utredningens förslag från regeringens förslag
              gäller den omtalade miljard som regeringen ger till Helsingforss
              läns landsting och ett tiotal kommuner som har höga inkomster.
              270 kommuner och alla andra landsting blir utan dessa pengar.
            </seg>
            <seg n="7ee3ea12">
              Vi tycker att det är en orimlig fördelningspolitik när man tillför
              ytterligare 1 miljard till systemet och inte på något sätt fördelar
              den annorlunda. Det visar tydligt Moderaternas värderingar och
              Centerpartiets kollaps.
            </seg>
            <seg n="18123198">
              Vad innebär då förslaget? Jo, förslaget innebär att kommuner
              som har invånare med höga inkomster slipper betala in 1 miljard
              till systemet. Det ska staten göra i stället. Staten skickar alltså
              oavkortat 1 extra miljard till Helsingforss läns landsting, Kiruna,
              Vellinge och cirka tio rika kommuner i Helsingforssområdet. Många
              av dessa kommuner har redan en mycket låg skatt och en bra ekonomi.
            </seg>
            <seg n="68fda0b6">
              Vi socialdemokrater vill använda denna moderatmiljard på ett
              helt annat sätt. Vi vill inte fördela dessa pengar till de tio
              rikaste kommunerna i Helsingfors och till Helsingforss läns landsting,
              utan vi vill fördela dessa pengar till alla landsting och till
              alla kommuner.
            </seg>
            <seg n="3ac7bbf6">
              Med vårt förslag skulle till exempel Västra Götalandsregionen
              få ytterligare 48 miljoner kronor i statsbidrag, Region Skåne
              38 miljoner, Trollhättans kommun 3,9 miljoner, Uddevalla kommun
              3,7 miljoner, Vänersborgs kommun 2,6 miljoner och Södertälje 6
              miljoner kronor.
            </seg>
            <seg n="49bf9439">
              Som exempel kan man jämföra Täby kommun, där Fredrik Reinfeldt
              är skriven, och Krokom som Centerpartiets ledamot i finansutskottet
              Per Åsling kommer från. Krokom har en samlad skattesats på 33:37.
              Täbys samlade skattesats är 29:73. Det skiljer ca 3:50 i skatt.
            </seg>
            <seg n="fb048c18">
              Det är mycket missvisande om man jämför kommuners resultat enstaka
              år eftersom en kommun kan ha bestämt sig för en speciell utgift
              ett år. Men om man jämför det egna kapitalet mellan Krokom och
              Täby visar det sig att Täby har 10 000 kronor mer per invånare
              i eget kapital än Krokom. Krokoms eget kapital är negativt om
              man tar med pensioner intjänade till och med 1997. Täbys eget
              kapital är positivt. Täby har också kunnat avsätta hundratals
              miljoner för att möta kommande pensionsutbetalningar. Det finns
              inga sådana avsättningar i Krokom.
            </seg>
            <seg n="110ccc05">
              Vi socialdemokrater vill därför fördela moderatmiljarden mer
              rättvist. Täby får avstå 57 miljoner kronor som de skulle ha använt
              på den finansiella marknaden för långsiktigt sparande eller till
              skattesänkningar. Krokoms kommun skulle då få 1 miljon kronor
              i stället, och den hade de använt till verksamheten. Motsvarande
              siffror för Västra Götalandsregionen är som sagt 48 miljoner kronor,
              och för Trollhättans kommun 3,9 miljoner.
            </seg>
            <seg n="38da623d">
              Herr talman! Det är orimligt att de mest välbeställda kommunerna
              får en gräddfil. Moderatmiljarden kan användas på annat sätt –
              alla kommuner och landsting ska få del av de här pengarna, inte
              bara rika kommuner. Jag yrkar därför bifall till Socialdemokraternas,
              Miljöpartiets och Vänsterpartiets gemensamma reservation.
            </seg>
          </u>
          <note type="speaker" n="d75d0848">
            Anf. 74 ANDERS SELLSTRÖM (KD) replik:
          </note>
          <u who="Q6172463" xml:id="i-47c47efd91250335-1" n="358ca6cc">
            <seg n="5396ddc8">
              Herr talman! Jag funderar lite grann på det skatteutjämningssystem
              vi har. Här pratar du om 961 miljoner kronor, Jörgen Hellman,
              som man tillför systemet för att hantera en del saker – och framför
              allt för att få igenom systemet så att vi kan börja använda det,
              till gagn för en massa kommuner som under tid annars inte hade
              fått bättre stöd för att klara sina åtaganden.
            </seg>
            <seg n="b1101653">
              Själva talar ni dock inte om hur ni ska kompensera för arbetsgivaravgiftshöjningarna
              för unga eller hur ni ska kompensera för att ni ska ytterligare
              sänka skatten för pensionärer. Det rör sig om mellan 2,8 och 4,3
              miljarder som saknas i er budget till just kommuner och landsting.
              Du står och diskuterar de 961 miljonerna, men de 2 800–4 300 miljoner
              som saknas kompenserar ni inte kommunsektorn för. Hur ska kommunsektorn
              hantera det?
            </seg>
            <seg n="7ca51139">
              Jag har en till fråga. Skellefteå är en kommun som Socialdemokraterna
              styr med egen kraft, och den är med sin tillgång till enorm vattenkraft
              en av de rikaste kommunerna vi har i Sverige. De får 7 800 kronor
              per invånare, och de får mer pengar med det här systemet. Du jämför
              med kommuner som förlorar på det här. Menar du att de rika kommunerna,
              som Skellefteå som är en av de rikaste, egentligen borde få betala
              till det här systemet i stället för att få pengar? Det är en socialdemokratiskt
              styrd kommun, bland de rikaste i hela Sverige.
            </seg>
            <seg n="f6e97267">
              Det är de två frågor jag har till dig, Jörgen.
            </seg>
          </u>
          <note type="speaker" n="73a03fd4">
            Anf. 75 JÖRGEN HELLMAN (S) replik:
          </note>
          <u who="Q5799323" xml:id="i-c3a47819da84e2f7-1" n="2f7c3c1a">
            <seg n="7a8c9c48">
              Herr talman! Den första frågan är mycket enkel, för det vi plussar
              på i vårt budgetalternativ lägger vi till i budgeten, och det
              vi drar ifrån drar vi ifrån. Sedan blir det ett saldo. Vi har
              med kostnadsökningarna fått in det. Vi kör alltid finansieringsprincipen
              när vi arbetar med vår budget, så det är inget problem för oss
              att ta den debatten.
            </seg>
            <seg n="71885250">
              Det måste dock vara svårt för Anders Sellström att ta debatten
              när det gäller den kommunala utjämningen. Det var en ordförande
              i kommittén, en kommunstyrelseordförande från Kristdemokraterna,
              som skötte det förtjänstfullt och försökte skapa breda lösningar
              som skulle hålla väldigt länge. I kompromissen hade vi som sagt
              svårt med några saker, och Moderaterna hade svårt med några saker.
              Alla partier hade svårt med något, men vi kompromissade oss fram
              till ett enhälligt beslut. Den fråga Moderaterna hade problem
              med ändrades, men inget av det andra.
            </seg>
            <seg n="8e70bc8c">
              Du beskriver ju en annan kommun än vad jag gjorde, Anders. När
              det gäller utredningen: Hade vi fått en miljard till hade vi nog
              kanske använt den till det som står i bilaga 6 om merkostnader
              i glesbygd. Man beskriver merkostnader för grundskola – hur många
              grundskolor – för kommunal äldreomsorg och för kommunal gymnasieskola.
              Hade vi haft den miljarden tror jag inte att vi hade lagt den
              på de rikaste kommunerna i Sverige, utan då hade vi använt den
              till sådant där vi ser att kvaliteten urholkas beroende på strukturerna.
            </seg>
          </u>
          <note type="speaker" n="04092fe7">
            Anf. 76 ANDERS SELLSTRÖM (KD) replik:
          </note>
          <u who="Q6172463" xml:id="i-47c47efd91250335-2" n="358ca6cc">
            <seg n="71367ae9">
              Herr talman! Man kan alltid diskutera ett utjämningssystem. Så
              är det ju – en del förlorar, och en del vinner. Sedan försöker
              man hitta en lösning så att man kan ta sig fram och få igenom
              det. Det är det som är viktigast. På kostnadsutjämningssidan är
              vi fullständigt överens. Det är vi även på inkomstutjämningssidan,
              förutom när det gäller de 961 miljonerna.
            </seg>
            <seg n="b3a9800a">
              Frågan kvarstår dock. Jag läser i er motion. Alliansregeringen
              har noga specificerat hur man kompenserar för skattesänkningar
              och annat, och man fördelar om och ökar bidragen via statsbidragen
              till kommunerna för att kompensera. Det är en finansieringsprincip,
              och det är väl känt mellan Sveriges kommuner och landsting och
              regeringen hur det ska fungera. Det finns dock inte i ert förslag.
              Det finns inte här, Jörgen Hellman. Jag kan inte läsa ut det.
              Jag har läst era motioner, men det finns inte.
            </seg>
            <seg n="b2ea4b3f">
              När det gäller höjningen av arbetsgivaravgiften undandrar ni
              de pengarna från kommuner och landsting, och om man går hela vägen
              rör det sig om mellan 3 och 3 ½ miljard kronor för kommun- och
              landstingssektorn. Det är ju enorma pengar, och ni har inte fixat
              det i er budget. Det går inte att läsa här. Vi måste vara jättenoga,
              men ni kör någon Berlusconiprincip där man fixar det sedan.
            </seg>
            <seg n="6f591841">
              Ställer ni inte samma krav på er själva i er budget som ni gör
              på alliansregeringen, Jörgen Hellman?
            </seg>
          </u>
          <note type="speaker" n="d140a150">
            Anf. 77 JÖRGEN HELLMAN (S) replik:
          </note>
          <u who="Q5799323" xml:id="i-d4f1f85760fe5b5a-0" n="2f7c3c1a" next="i-a93a0bc2285a737c-0">
            <seg n="71a4564d">
              Herr talman! Jo, självklart gör vi det. I vår budgetmotion har
              vi de förslagen, och vi har finansieringsprincipen fullt ut. De
              tabellerna kan vi gå igenom om du vill, men det är lite svårt
              att göra det från talarstolen.
            </seg>
            <seg n="70a62f77">
              Om du däremot hade suttit i utredningen och haft en extra miljard,
              Anders, hade du då inte använt den till exempel till det vi såg
              i utredningen om att merkostnader per invånare för sjukvård ökar
              om det är färre invånare i ett upptagningsområde? För ett invånarantal
              på 50 000 personer är merkostnaden per invånare 767 kronor. Är
              det 20 000 personer är det 4 700 kronor. Det stiger alltså väldigt
              högt när det är få personer. Hade inte du velat lägga de pengarna
              på den kommunstrukturen i stället för att ge dem till Täby?
            </seg>
          </u>
          <note n="d5b08c50" type="speaker">
            Anf. 78 GUNNAR ANDRÉN (FP) replik:
          </note>
          <u who="Q5799323" xml:id="i-a93a0bc2285a737c-0" n="2f7c3c1a" prev="i-d4f1f85760fe5b5a-0">
            <seg n="5b659d20">
              Herr talman! Jag begärde replik av en enda anledning, nämligen
              Jörgen Hellmans tolkning av var Folkpartiet står när det gäller
              bidrag till barnomsorgen och pedagogiken. Jag hade inga svårigheter
              i just denna fråga att jämka mig med andras önskemål.
            </seg>
            <seg n="47944a58">
              Det är dock på det sättet, vilket jag talade om tidigare, att
              det uppstår ett ökande underskott för varje enskild kommun i det
              här genom att maxtaxan har tillkommit efter att vi införde systemet.
              Det äter ut innehållet i andra verksamheter. Jag såg då en möjlighet
              att rucka på maxtaxan, men där var vi låsta – vi kunde inte ändra
              på maxtaxan, som är statlig. Om vi hade kunnat göra det tror jag
              dock att det hade varit till nytta, inte så mycket för Jörgen
              Hellman och mig men för alla barn som finns runt om i landet och
              är inskrivna i det. Det tror jag är någonting vi måste göra före
              eller efter nästa utredning för att inte till exempel äldrevården
              och annan social omsorg ska bli urholkad.
            </seg>
            <seg n="2195e0d6">
              Jag har alltså inga problem med denna kompromiss, men gärna ett
              annat förslag om vi hade fått detta.
            </seg>
          </u>
          <note type="speaker" n="9f346da1">
            Anf. 79 JÖRGEN HELLMAN (S) replik:
          </note>
          <u who="Q5799323" xml:id="i-d4f1f85760fe5b5a-1" n="2f7c3c1a" next="i-a93a0bc2285a737c-1">
            <seg n="95e4e8c8">
              Herr talman! Jag har en samsyn med Gunnar Andrén kontra den tidigare
              debattören i den här frågan.
            </seg>
            <seg n="de2f4f03">
              Jag tolkade er som att ni hade svårt med den nya modellen, men
              vi har en samsyn när det gäller kostnadsökningarna. Det du tog
              upp i ditt anförande om bekymret med fastighetsavgiften tog vi
              heller inte upp, för vi hade inte den möjligheten. Vi hade nämligen
              bara statistik under ett år. Men det är klart att den kommunala
              fastighetsavgiftens inträde i det här systemet antagligen kommer
              att påverka om fyra fem år – kanske mer än den kommunala utjämningen
              kommer att göra. Jag antar alltså att man i en kommande utredning
              även tar med fastighetsavgiften och kanske LSS, så att vi har
              ett enda utjämningssystem snarare än flera.
            </seg>
            <seg n="ee787dc1">
              Jag har faktiskt en samsyn med Gunnar Andrén i den här frågan,
              herr talman.
            </seg>
          </u>
          <note n="ddf43294" type="speaker">
            Anf. 80 GUNNAR ANDRÉN (FP) replik:
          </note>
          <u who="Q5799323" xml:id="i-a93a0bc2285a737c-1" n="2f7c3c1a" prev="i-d4f1f85760fe5b5a-1">
            <seg n="04c43ec6">
              Herr talman! Jag vill inte vara sämre. När det gäller fastighetsavgiften
              sade vi att vi inte skulle ta med den i denna utredning. Den är
              lite olöst, kan man säga, men det är som jag ser det bra att det
              blev så här.
            </seg>
            <seg n="d6288e91">
              När det gäller barnomsorgskostnader har jag inga problem med
              att försvara den standardkostnadsberäkning som vi hade oerhört
              många siffror på innan vi kom fram till den. Det tror jag är bra.
              Det har funnits kommuner, bland annat Sollentuna som var det mest
              extrema exemplet, som var väldigt överkompenserade.
            </seg>
            <seg n="17f9e93f">
              Som folkpartist representerande hela landet kan jag inte tycka
              att det är bra att man får en överkompensation i förhållande till
              de strukturkostnader som man verkligen har. Det är ingen liberal
              politik. Vi ska ha samma regler för alla kommuner i hela landet.
            </seg>
            <seg n="db43507d">
              Jag hade en avvikande synpunkt som Jörgen Hellman kanske i så
              fall också delar: Barnomsorgskostnaderna får inte äta upp andra
              delar av den sociala omsorgen i kommunerna.
            </seg>
          </u>
          <note type="speaker" n="f726463b">
            Anf. 81 JÖRGEN HELLMAN (S) replik:
          </note>
          <u who="Q5799323" xml:id="i-c3a47819da84e2f7-2" n="2f7c3c1a">
            <seg n="2b5d0f37">
              Herr talman! Vi såg i utredningen att några kommuner gick med
              vinst på barnomsorgen. Man fick mer bidrag än vad barnomsorgen
              kostade. Då är det givetvis ett föråldrat system och fel i beräkningarna.
            </seg>
            <seg n="09d3d026">
              Det känns bra att få fatta detta beslut i dag. Vi kanske kan
              hoppas på att få göra en utredning för att utjämna fastighetsavgiften
              och LSS-kostnaden i ett gemensamt system.
            </seg>
          </u>
          <note type="speaker" n="71576f91">
            Anf. 82 SVEN-ERIK BUCHT (S):
          </note>
          <u who="Q4609816" xml:id="i-f218e0a3e4f63e7f-0" n="69460846">
            <seg n="acf0557c">
              Herr talman! Det gäller att hålla ihop ett pastorat, sade den
              kyrkliga företrädaren. Likaså gäller det att hålla ihop en familj.
              Och precis lika viktigt är det att hålla ihop ett land. I familjen
              Sverige, med 290 kommuner, ser förutsättningarna väldigt olika
              ut. Skatteutjämningssystemet har gett kommunerna möjligheter att
              skapa någorlunda likvärdig service och trygghet. Det är ett system
              som har tjänat Sverige väl och som Socialdemokraterna och Centerpartiet
              en gång i tiden gick i spetsen för.
            </seg>
            <seg n="d781b9f0">
              Trots att den eniga kommitté som det har relaterats till kom
              med ett förslag har frågan förhalats. När den nu kommer upp tycker
              jag att det är oerhört anmärkningsvärt att man tillskjuter systemet
              närapå 1 000 miljoner, som man fördelar till de rikaste kommunerna.
              Vardagen i de rika kommunerna och vardagen i många landsbygdskommuner
              i vårt land ser väldigt olika ut.
            </seg>
            <seg n="570616de">
              Herr talman! Tidigare i dagens debatt har det varit mycket siffror,
              omvärldsdiskussioner och analyser av statistik. När man hör de
              borgerliga ledamöternas analyser av statistik kommer man att tänka
              på illusionisten Joe Labero. De försöker vända statistiken på
              ett mycket märkligt sätt. Jag tänker inte gå in i sifferdiskussionen,
              men jag tänker ta tillfället i akt att beskriva situationen och
              verkligheten i en liten landsbygdskommun. Jag har valt den norrbottniska
              landsortskommunen Arjeplog.
            </seg>
            <seg n="faa52498">
              I somras, herr talman, hade Arjeplog inte ens pengar att plantera
              blommor på sitt torg. Man har bedrivit effektivisering inom alla
              områden i samverkan med de närmaste kommunerna. Det finns inte
              ett område där man inte har samverkan i dag. Jag påstår att det
              i praktiken inte finns någonting kvar att effektivisera. Kommunen
              har också en hög kommunalskatt, drygt 6 kronor högre än i de tio
              rika kommuner som nu får 1 000 miljoner.
            </seg>
            <seg n="b073f9f7">
              Man funderar mycket på att helt enkelt lägga ned gymnasiet i
              Arjeplogs kommun, eftersom det inte finns några pengar. Man har
              inte tagit det beslutet än. Det handlar om en avvägning: Det finns
              inte pengar, men ungdomarna får vid en nedläggning åka 20 mil
              tur och retur till närmaste gymnasium. Den här situationen är
              verklighet i en kommun på landsbygden.
            </seg>
            <seg n="bf693c48">
              Det senaste bokslutet i Arjeplogs kommun hade man inte råd att
              anlita en ekonom till. Bokslutet gjordes av det socialdemokratiska
              kommunalrådet Britta Flinkfeldt Jansson. Hon är utbildad civilekonom
              och klarar därför det. Det fanns inte pengar. Jag pratade med
              Britta för några dagar sedan när man satt i budgetberedningen
              och till och med funderade på om det fanns pengar till julbelysning.
              Man kom ändå fram till att man tänder julbelysningen i Arjeplog,
              så den ska lysa i jul.
            </seg>
            <seg n="f1ae6d37">
              Jonas Jacobsson Gjörtler beskrev i sitt anförande skatteutjämningssystemet
              som en väghyvel som jämnar ut potthålen på en grusväg. Jag kan
              garantera Jonas Jacobsson Gjörtler att potthålen i Arjeplog är
              fler än alla potthål i Sveriges tio rikaste kommuner tillsammans.
              Sådana är förhållandena i dag.
            </seg>
            <seg n="a131be4e">
              Herr talman! Verkligheten ser ut så här i väldigt många små landsbygdskommuner.
              Det här är säkerligen någonting som regeringen vet om. Men man
              prioriterar på ett helt annat sätt. Det är en kallhamrad prioritering.
              Centerns Emil Källström säger att det är lätta men bra justeringar
              och att det är en glädjens dag. De tio rikaste kommunerna får
              dela på nästan 1 000 miljoner. Det här visar att Centerpartiet
              sviker landsbygden. De står inte upp för landsbygden längre.
            </seg>
            <seg n="2cc75835">
              Herr talman! Det gäller att hålla ihop ett pastorat, och det
              gäller att hålla ihop ett land. Jag yrkar bifall till vår reservation.
            </seg>
          </u>
          <note type="speaker" n="a9bda8e8">
            Anf. 83 ANDERS SELLSTRÖM (KD) replik:
          </note>
          <u who="Q6172463" xml:id="i-47c47efd91250335-3" n="358ca6cc">
            <seg n="9925d0d4">
              Herr talman! Jag delar Sven-Erik Buchts oro för landsbygds- och
              glesbygdskommunerna och den problematik som finns där. Vi har
              den även i Västerbotten, som jag kommer från. Sven-Erik Bucht
              kommer från Norrbotten. I Arjeplog får man nästan 16 000 kronor
              per invånare genom utjämningssystemet. Men Sorsele kommun i vårt
              län får ett tillskott på 25 000 kronor per invånare tack vare
              det kommunala utjämningssystemet. Det är klart att systemet är
              till för att hantera de strukturella skillnader som finns.
            </seg>
            <seg n="ed1c90a3">
              Men bekymret som finns i botten är att invånarantalet minskar
              i de här kommunerna. Det är det som gör att det inte går att driva
              en gymnasieskola; man har alldeles för få elever. Det är då man
              hamnar i dessa bekymmer.
            </seg>
            <seg n="c6c2c080">
              Vilken är din lösning på det här, Sven-Erik Bucht? Hur hanterar
              vi problematiken med att folk flyttar från inlandskommunerna,
              speciellt ungdomar? Vi har det bekymret i Västerbotten. Hur länge
              tycker du att man kan ha kvar de här kommunerna utan att dela
              på administrationen och hjälpas åt på olika sätt att hantera kostnaderna?
              Har du någon lösning inför framtiden? Hur diskuterar ni i Norrbotten
              kring detta med att ha kvar samma antal kommuner? Det är några
              funderingar från min sida. Det vore roligt att höra vad Sven-Erik
              Bucht anser.
            </seg>
          </u>
          <note type="speaker" n="17778660">
            Anf. 84 SVEN-ERIK BUCHT (S) replik:
          </note>
          <u who="Q4609816" xml:id="i-f218e0a3e4f63e7f-1" n="69460846">
            <seg n="cf172517">
              Herr talman! Jag kan lova Anders att Arjeplog, Sorsele, Arvidsjaur
              och andra kommuner delar på administrationen. Man samverkar i
              stort sett på alla områden. Det finns inget slarv i de här kommunerna.
              Bekymret är givetvis befolkningsminskningen. Men det är också
              ett jättestort bekymmer att Alliansen inklusive Kristdemokraterna
              tillför 1 000 miljoner till landets tio rikaste kommuner, där
              det inte ens finns potthål, trots att det var en enig kommitté.
              De här mindre kommunerna ute på landsbygden är oerhört trängda
              ekonomiskt, och så tar ni det här greppet.
            </seg>
          </u>
          <note type="speaker" n="be5c833d">
            Anf. 85 ANDERS SELLSTRÖM (KD) replik:
          </note>
          <u who="Q6172463" xml:id="i-47c47efd91250335-4" n="358ca6cc">
            <seg n="df32d8e5">
              Herr talman! Sven-Erik Bucht försöker att göra en poäng. Det
              tas inga pengar från kommunerna, utan de får nu pengar. Med det
              nya utjämningssystemet får man förändringar i de flesta glesbygds-
              och landsbygdskommuner. Det är därför det är så viktigt att vi
              får till det.
            </seg>
            <seg n="f5db27f1">
              Du jämför med vad man skulle kunna göra med de 961 miljonerna,
              Sven-Erik Bucht. Visst kan du använda dem på lite olika sätt.
              Jag måste fråga dig samma sak. Du kompenserar inte för de fördubblade
              arbetsgivaravgifterna för unga. De är tre gånger så höga i kommunerna
              när du drar undan pengar i stället för de 961 miljonerna.
            </seg>
            <seg n="25caec5a">
              Hur ska du förklara det, Sven-Erik Bucht? Jag förstår inte om
              du ska börja jämföra det ena med det andra. Poängen med systemet
              är att kunna hantera det och hjälpa till så gott det går. Men
              den stora frågan återstår, och den svarade du inte på.
            </seg>
            <seg n="6e5e8f4c">
              Hur löser vi bekymren i framtiden med att kunna hantera att ungdomar
              flyttar från glesbygdskommunerna? Därmed drar man undan en del
              av skatteunderlaget för kommunerna. Det är det stora bekymret.
              Man kan inte bara säga att det är ett problem utan att samtidigt
              komma med en lösning. Man kan inte bara peka finger åt andra.
              Man måste själv ha en lösning för att hantera det.
            </seg>
            <seg n="368d7d95">
              Lösningen enligt Sven-Erik Bucht är 961 miljoner. Han tar undan
              3–3 ½ miljard från kommuner och landsting med den andra handen.
              Sedan pekar han finger på alliansregeringen och säger: Ni kommer
              inte med lösningen, utan det är jag som har lösningen. Jo, jag
              tackar, Sven-Erik Bucht!
            </seg>
          </u>
          <note type="speaker" n="2dc41143">
            Anf. 86 SVEN-ERIK BUCHT (S) replik:
          </note>
          <u who="Q4609816" xml:id="i-f218e0a3e4f63e7f-2" n="69460846">
            <seg n="abe6e351">
              Herr talman! Det finns full kompensation i vår budget. Jörgen
              Hellman har lovat att efter debatten lära Anders Sellström att
              läsa. Jag utgår från att det löftet håller.
            </seg>
            <seg n="e81737cf">
              Jo, det tas nästan 1 000 miljoner från alla svenskar. Från alla
              svenskar tas det nästan 1 000 miljoner, och man ger dem till landets
              tio rikaste kommuner. En sådan orättfärdig fördelningspolitik
              står Kristdemokraterna och hela alliansregeringen bakom.
            </seg>
            <seg n="76ecec55">
              Hur ska man lösa landsbygdens problem? Det gör man givetvis genom
              att upprätthålla en någorlunda vettig service. Jag försökte i
              mitt anförande beskriva den verklighet som många landsbygdskommuner
              är i. Det är då oerhört svårt att upprätthålla en någorlunda vettig
              verksamhet, att få människor att flytta dit och få företagen att
              blomstra. Det är inte lätt att göra det.
            </seg>
            <seg n="96f6a10f">
              Alliansregeringen går omkring och stoltserar med att den satsar
              50 miljoner på landsbygdsbutikerna så att man kan upprätthålla
              någorlunda service där. Men sedan gör den en annan sak. Den satsar
              5 300 miljoner på krogarna.
            </seg>
            <seg n="3d5edc16">
              Man kan fundera: Undrar hur många krogar det finns på landsbygden?
              Det handlar om prioriteringar, men det är inte prioriteringar
              som går till landsbygden. Det är prioriteringar som går till något
              helt annat ställe. I den här debatten och i ert förslag prioriterar
              ni de tio rikaste kommunerna i Sverige.
            </seg>
          </u>
          <note type="speaker" n="d13e4c2f">
            Anf. 87 EMIL KÄLLSTRÖM (C) replik:
          </note>
          <u who="Q5928457" xml:id="i-8e87fa2b9bd5877f-1" n="c0145d42">
            <seg n="6751045a">
              Herr talman! Sven-Erik Bucht inledde med ett mycket sympatiskt
              och viktigt inlägg. Det är otvetydigt så att stora delar av Norrland
              och landsbygden har stora utmaningar som måste mötas.
            </seg>
            <seg n="861df0af">
              Sedan fortsatte han med att fråga hur jag kan kalla detta för
              en glädjens dag. Jag som representerar Västernorrland med Örnsköldsvik,
              Sollefteå, Kramfors, Härnösand, Timrå, Sundsvall och Ånge måste
              givetvis säga att det är en glädjens dag eftersom man med det
              nya kommunalskatteutjämningssystemet kommer att stå som vinnare
              jämfört med det gamla. Man kommer att få bättre förutsättningar
              för att bedriva välfärd.
            </seg>
            <seg n="7fd715c2">
              Det är något som inte riktigt framgår av vare sig ditt eller
              dina partikamraters inlägg, Sven-Erik Bucht. Vi kan ta exemplet
              Arjeplog, som du använder. Alliansens förslag för Arjeplog och
              Socialdemokraternas förslag för Arjeplog är identiska. Det finns
              ingen skillnad. Arjeplog står som vinnare i båda förslagen, eftersom
              man står som vinnare i det nya kommunalskatteutjämningssystemet.
              Det framgick inte riktigt av ditt anförande.
            </seg>
            <seg n="66587dfa">
              När jag höll mitt anförande var det ingen socialdemokrat som
              tog någon replik på det. Sven-Erik Bucht sade: En socialdemokratisk
              politik är bra för hela landet inte minst för storstadsregionerna.
              Av våra satsningar på jobb, skola, utbildning och bostäder skulle
              till exempel 1 miljard gå till Helsingforss stad. Vad är det som
              är så bra med din Helsingforssmiljard?
            </seg>
          </u>
          <note type="speaker" n="c36af672">
            Anf. 88 SVEN-ERIK BUCHT (S) replik:
          </note>
          <u who="Q4609816" xml:id="i-f218e0a3e4f63e7f-3" n="69460846">
            <seg n="78bcae91">
              Herr talman! Tack för att du säger att mitt inlägg var sympatiskt,
              Emil Källström, men jag måste påstå att alliansregeringens förslag
              inte är sympatiskt när det gäller landsbygden. Centern har gett
              upp landsbygden. Man sviker landsbygden.
            </seg>
            <seg n="aede2be8">
              När man tillför systemet närapå 1 000 miljoner står Centern där
              och säger: Det ska vi ge till Sveriges tio rikaste kommuner. Man
              ska fylla igen potthål som inte finns när det finns små kommuner
              som har massor med potthål på olika områden. Dem sviker Centern.
            </seg>
            <seg n="128b0cd1">
              Man har också fördröjt förslaget. Där är Centern också ansvarig.
              Det innebär att min hemkommun Haparanda redan har tappat 19 miljoner,
              grannkommunen Övertorneå har redan tappat 5 miljoner och nästa
              kommun Pajala har redan tappat 8 miljoner.
            </seg>
            <seg n="19ed621f">
              Det är er politik. Ni sviker landsbygden totalt. Ni tillför pengar,
              men ni ger dem till dem som minst behöver dem. Vi har en helt
              annan politik.
            </seg>
          </u>
          <note type="speaker" n="52d1cac3">
            Anf. 89 EMIL KÄLLSTRÖM (C) replik:
          </note>
          <u who="Q5928457" xml:id="i-8e87fa2b9bd5877f-2" n="c0145d42">
            <seg n="589cf0d0">
              Herr talman! Det var inte mycket till försvar för Socialdemokraternas
              Helsingforssmiljard. Det blir lite spännande när vår politik innebär
              ett svek för landsbygden och Arjeplogs kommun medan er politik
              är någonting annat när det i själva verket om man läser siffrorna
              är exakt samma politik. Din argumentation går inte riktigt ihop,
              Sven-Erik Bucht.
            </seg>
            <seg n="27ab49ec">
              Det finns en anledning till att vi inte ser några själaglada
              kommunstyrelseordförande från de kommuner som kommer i kontakt
              med de 961 miljonerna som vi nu talar om. De är helt enkelt inte
              glada. De betalar mer i det nya systemet.
            </seg>
            <seg n="f9c57faf">
              Det låter som att det nya systemet innebär en stor överföring
              av pengar till rika Helsingforsskommuner när det faktiskt är tvärtom.
              Rika kommuner betalar mer med det nya systemet, och ett stort
              antal landsbygdskommuner står som vinnare. Det är jag glad över.
            </seg>
            <seg n="5f5e23e0">
              Även om man inte ska berätta allting från regeringsförhandlingar
              är sådant vi säger utåt inga hemligheter. För Centerpartiet var
              ingångsbudet att vi skulle genomföra kommitténs förslag i dess
              helhet och det så snart som möjligt.
            </seg>
            <seg n="38aa5f8a">
              Med tanke på att vi så hårt har jobbat för det, och så länge,
              är det en glädjens dag när vi kan få igenom ett beslut som innebär
              att ingen kommun är en förlorare gentemot det förslag som vi presenterade
              och drev.
            </seg>
            <seg n="4bd15ef5">
              Sedan gäller det de vägar med potthål som vi kör på både du och
              jag på våra resor runt om i våra respektive län. Gynnar det oss
              som trafikanter och dem som bor i de kommunerna att vi börjar
              beskatta de resorna med kilometerskatt?
            </seg>
            <seg n="3ce948bd">
              Gynnar det dem om vi höjer arbetsgivaravgifterna för arbetsgivare
              i de regionerna? Gynnar det dem om vi höjer egenavgifterna? Gynnar
              det våra bönder om vi höjer gödselskatten? Det är alla exempel
              på saker och skatter som ni höjer för att finansiera era fagra
              löften.
            </seg>
          </u>
          <note type="speaker" n="5dcc1fa0">
            Anf. 90 SVEN-ERIK BUCHT (S) replik:
          </note>
          <u who="Q4609816" xml:id="i-f218e0a3e4f63e7f-4" n="69460846">
            <seg n="28e68ac2">
              Herr talman! Det här är ganska intressant. Här står man från
              Alliansen oftast i talarstolen och kräver svar av Socialdemokraterna.
              När man har regerat i över sju år och inte har svar själv ska
              den som har varit från regeringsmakten under lång tid ge svar.
            </seg>
            <seg n="2198c59d">
              Jag kommer att ge svar åt landsbygdens folk när jag träffar dem.
              Jag ska tala om att Centerns representant Emil Källström säger
              att det är en glädjens dag när man beslutar att ge 1 000 miljoner
              till Sveriges rikaste kommuner. Jag lovar att jag kommer att berätta
              det.
            </seg>
            <seg n="31ef7da6">
              Jag kommer att berätta att man inte tillförde pengar till landsbygdsprogrammet
              utan tog bort 371 miljoner. Jag kommer att berätta att 15 000
              jobb har försvunnit inom jordbrukssektorn, något som berör landsbygden
              väldigt mycket.
            </seg>
            <seg n="6e81f041">
              Jag kommer att berätta om andra sjuklöneveckan. Den är väldigt
              viktig för de landsbygdsföretag som har få anställda. Jag kommer
              att berätta att man har minskat stödet till tjälsäkringar, något
              som är så viktigt för landsbygdskommunerna och skogsindustrin.
            </seg>
            <seg n="291b1c1d">
              Jag kommer också att berätta att de ljuger om att vi föreslår
              en kilometerskatt. Vi föreslår ingen kilometerskatt. Men jag kommer
              att berätta att vi föreslår en vägslitageavgift för att skydda
              svensk åkerinäring som håller på att slås ut av oseriösa åkare
              från utlandet.
            </seg>
          </u>
          <note n="94eefaac">
            Överläggningen var härmed avslutad.
          </note>
          <note n="bf000cbb">
            13 § Vissa avgiftsfrågor på finansmarknadsområdet
          </note>
          <note n="e68b584e">
            Talmannen konstaterade att ingen talare var anmäld.
          </note>
          <note n="43a5ebfe">
            14 § Vital kommunal demokrati
          </note>
          <note type="speaker" n="ced7bd59">
            Anf. 91 JONAS ÅKERLUND (SD):
          </note>
          <u who="Q6255280" xml:id="i-7e56d06b7dee4ace-0" n="4f6f410c">
            <seg n="efca5a4c">
              Herr talman! Rubriken för dagens debatt är Vital kommunal demokrati
              . Bakom KU:s betänkande står ett näst intill enigt utskott. Men
              på en punkt har vi reserverat oss. Det gäller det kommunala partistödet.
            </seg>
            <seg n="d3be7c7e">
              Regeringens förslag till regelverkets utformning i fråga om ett
              preciserat representationskrav bör ifrågasättas. De mandat väljarna
              gett partierna i det senaste valet bör avgöra partistödet. Partistödets
              ändamål är att stärka det politiska partiets ställning i den kommunala
              demokratin och att förbättra partiernas möjligheter att utveckla
              en aktiv medverkan i opinionsbildningen bland medborgarna. Även
              om ett parti inte kan bemanna ett mandat i fullmäktige kan opinionsbildande
              verksamhet fortfarande bedrivas av partiet på kommunal nivå.
            </seg>
            <seg n="85993445">
              Herr talman! Jag yrkar bifall till vår reservation.
            </seg>
          </u>
          <note type="speaker" n="a6f23670">
            Anf. 92 MIA SYDOW MÖLLEBY (V):
          </note>
          <u who="Q4981668" xml:id="i-419c35dc40ecfeb1-0" n="cc36b445">
            <seg n="1470b786">
              Herr talman! Vi har nu hamnat i en diskussion om det betänkande
              som heter Vital kommunal demokrati . Det innehåller en del förändringar
              i kommunallagen och syftar till att förbättra den kommunala demokratins
              funktionssätt.
            </seg>
            <seg n="296e33e9">
              De allra flesta av förslagen är bra, och om dem råder total enighet
              i utskottet. Det gäller till exempel förslaget om möjlighet för
              ledamöter i fullmäktige och nämnder att delta i en del sammanträden
              på distans. Det kräver förstås att ljud- och bildöverföring sker
              direkt, i realtid, och att det görs på ett sådant sätt att samtliga
              deltagare kan se och höra varandra och delta på lika villkor i
              sammanträdet.
            </seg>
            <seg n="14c7abf1">
              Utskottet har också påpekat att den här möjligheten bara kan
              ses som ett komplement till vanliga möten och att det ställer
              särskilda krav vid till exempel omröstningar och behandling av
              sekretessbelagda uppgifter.
            </seg>
            <seg n="f99d1448">
              Men det finns punkter där vi inte är överens. Vad gäller möjligheten
              att minska antalet ledamöter i kommunfullmäktige och redovisningen
              av det kommunala partistödet har Vänsterpartiet en annan uppfattning
              än utskottsmajoriteten.
            </seg>
            <seg n="1b463c53">
              Regeringen föreslår att det minsta antalet ledamöter i kommunfullmäktige
              i de minsta kommunerna ska kunna minskas från 31 till 21 ledamöter.
              Det främsta argumentet är att det är svårt för partierna att fylla
              sina listor, att det är fler avhopp i mindre kommuner än i större
              och att man vill ha mindre fullmäktigeförsamlingar för att minska
              antalet tomma stolar.
            </seg>
            <seg n="3652395a">
              Vänsterpartiet ser inte att förslaget löser de problem som man
              har lyft fram. Det riskerar snarare att skapa nya problem. Det
              är klart att det är problematiskt med tomma stolar i fullmäktige,
              och det är klart att det är problematiskt när partier inte lyckas
              rekrytera tillräckligt med folk till sina listor. Men med färre
              mandat i fullmäktige blir också situationen för ledamöterna där
              annorlunda. Framför allt gäller det ledamöter i de små partierna.
              Situationen i fullmäktige och arbetet där blir ännu svårare, och
              på det sättet kan det också bli svårare att rekrytera personer
              till listorna. Det kan bli svårare att få människor att våga ta
              på sig politiska uppdrag.
            </seg>
            <seg n="ba112848">
              Det är betydligt tuffare att ensam företräda ett parti än om
              man till exempel är två företrädare. Med färre antal ledamöter
              riskerar fler partier att representeras av bara en enda företrädare,
              och det ställer verkligen stora krav på varje enskild ledamot.
              Detta riskerar att göra det ännu svårare att rekrytera personer
              som kan tänka sig att kandidera.
            </seg>
            <seg n="4a29903e">
              Det är snarare så att det behövs andra åtgärder för att stärka
              den lokala demokratin. Förslaget om att kunna delta på möten på
              distans är ett sådant förslag, som kan underlätta för personer
              att delta i det politiska livet. Stöd och utbildningsinsatser
              till ledamöter och diskussionsklimatet inom kommunernas politiska
              liv påverkar förstås också människors beredvillighet att åta sig
              politiska uppdrag.
            </seg>
            <seg n="fd0d243f">
              Ett stort ansvar för om personer väljer att engagera sig eller
              inte ligger förstås också på de politiska partierna. I flera partiorganisationer
              finns gamla strukturer och arbetssätt som definitivt behöver utvecklas
              om man ska kunna rekrytera nya företrädare. Men att minska antalet
              företrädare för kommuninvånarna är inte ett sätt att utvidga och
              vitalisera den kommunala demokratin. Därför yrkar jag bifall till
              reservation nr 1.
            </seg>
            <seg n="445bfc5c">
              Dessutom innebär en sänkning av antalet ledamöter att den faktiska
              procentspärren för att ett parti över huvud taget ska bli representerat
              höjs. För att få en trolig plats i en fullmäktigeförsamling med
              endast 21 ledamöter hamnar spärren för ett politiskt parti på
              ungefär 2,8 procent. Det anser vi är för högt.
            </seg>
            <seg n="9453bc51">
              En annan del i förslaget där vi inte är överens med regeringen
              gäller kravet på skriftlig redovisning av att partistöden har
              använts för det avsedda ändamålet, det vill säga till att stärka
              det politiska partiets ställning i den kommunala demokratin. Avsikten
              med redovisningen är att öka invånarnas och mediernas insyn och
              ge möjlighet att ifrågasätta partiernas användning av partistödet.
              Det finns däremot inga sanktioner om partierna väljer att använda
              pengarna till något annat än det var avsett. Men man kan ju anta
              att det blir en ganska stor medial diskussion om det finns uppseendeväckande
              delar i något av partiernas redovisningar.
            </seg>
            <seg n="5aad835c">
              Vänsterpartiet ser också behovet av någon form av redovisning
              för hur partistödet används. Partistöd innebär att vi lämnar över
              offentliga medel till enskilda organisationer, och det är fullt
              rimligt att det sker någon form av uppföljning av hur medlen används.
              Statligt partistöd redovisas, och det är logiskt att partistöd
              från kommuner och landsting också redovisas.
            </seg>
            <seg n="1147283b">
              Däremot anser vi inte att det är bra att det är upp till varje
              fullmäktigeförsamling att avgöra hur redovisningen ska se ut och
              vad den ska innehålla. Det finns en risk för godtycke, och det
              kan finnas en risk att det inkräktar på partiernas behov av att
              kunna göra strategiska planer i sitt lokala partiarbete. Partierna
              ska inte behöva offentliggöra strategiska ekonomiska ställningstaganden
              för sina politiska motståndare.
            </seg>
            <seg n="706a5432">
              Det får inte heller bli så att kraven på redovisningen är så
              komplicerade att små partier riskerar att inte klara av att fullfölja
              redovisningskraven. Det bör vara en likriktning i vad man ställer
              för krav på detta över hela landet. Det ska vara enkelt att redovisa.
              Vår uppfattning är därför att regeringen bör återkomma till riksdagen
              med förtydliganden om vad redovisningen av partistöd ska innehålla.
            </seg>
          </u>
          <note type="speaker" n="e2436cb0">
            Anf. 93 HANS EKSTRÖM (S):
          </note>
          <u who="Q5707578" xml:id="i-3984d5b301255392-0" n="5388f492">
            <seg n="25804819">
              Herr talman! Ibland har man förmånen att få tala om något i svenskt
              samhälle som i stort sett fungerar ganska bra. Sveriges kommuner
              levererar välfärd och demokrati väldigt väl ut till hela landet.
              Det är vi ganska överens om i den utredning som ligger till grund
              för den proposition som vi i dag behandlar.
            </seg>
            <seg n="c9a45b4f">
              Jag tycker att vi ska vara stolta över detta. Både en enig utredning
              och ett enigt utskott bedömer att det inte heller finns några
              anledningar till eller några stora, revolutionära behov av förändringar
              av styrningen av Sveriges kommuner ur lagstiftningssynpunkt.
            </seg>
            <seg n="097904a2">
              Det finns några åtgärder som man behöver titta på. Vi har en
              situation där en del av landets kommuner är väldigt små. Vi har
              kommuner som har under 3 000 invånare. 31 mandat för en kommun
              med under 3 000 invånare innebär ett stort antal förtroendevalda
              i relation till invånarantalet. Om vi jämför med Helsingfors,
              där jag tror att kravet är 101 för snart 900 000 invånare, förstår
              ni skillnaden i förmågan att mobilisera medlemmar. Förutom fullmäktige
              ska man sedan dessutom ha en nämndorganisation, och man ska få
              fram alla andra förtroendevalda ur partierna i de små kommunerna.
              Därför finns det anledning att göra en avvägning. Jag förstår
              de argument som Mia Sydow Mölleby har framfört om risken för ökad
              spärr och sådana saker, men man måste också göra en avvägning
              mellan de olika delarna vad gäller mindre kommuner för att få
              dem att fungera. Jag tycker att utredningen har gjort den avvägningen
              på ett rimligt sätt.
            </seg>
            <seg n="ccae5a3f">
              Det finns ett annat förslag i den här utredningen som jag tycker
              att det finns anledning att diskutera lite grann, även om jag
              stöder det förslag som finns. Det gäller möjligheten att delta
              i beslut på distans. Det som står här om att det ska ses som en
              kompletterande form är viktigt. Jag är lite rädd för att man på
              en del ställen kommer att se det som att det är ett bekvämt och
              bra sätt att få det att fungera.
            </seg>
            <seg n="65e552aa">
              Jag börjar låta som en gammal farbror när jag säger: Tänk, jag
              värdesätter det personliga mötet. Tänk, jag tror att människor
              som sitter och diskuterar tillsammans vid ett sammanträde tar
              intryck av varandras argument på ett helt annat sätt än vad man
              gör om man deltar per telefon eller via någon bildskärm och egentligen
              sitter långt därifrån. Jag kan titta på en politisk motståndare
              och se om han blinkar till vid ett argument eller se om Tuve ser
              svettig ut i pannan. Det är klart att det är en del av demokratin
              som jag tror att vi ska vara rädda om och inte överge för att
              vi blir för kära i modern teknik för att den är bekväm.
            </seg>
            <seg n="c64396a6">
              Sedan finns det massor med saker som man måste iaktta ur sekretessynpunkt
              till exempel, och det finns väl beskrivet i betänkandet. Men jag
              vill här från talarstolen betona vikten av att det här blir en
              kompletterande form och inte en norm för beslutsfattande i landets
              kommuner.
            </seg>
            <seg n="113c8567">
              Det finns också en del andra, mindre förändringar, men jag tycker
              att de i huvudsak är en anpassning av till exempel ändrad valdag,
              då man flyttar fram mandatperioden för fullmäktigesammanträden.
              Det är inga stora saker, och vi är fullständigt överens om de
              sakerna.
            </seg>
            <seg n="acbc65d4">
              Det som jag ytterligare vill betona är den fråga som har debatterats
              om partistödet och om man ska kunna ta emot partistöd för tomma
              stolar. Här öppnas en möjlighet för att man inte delar ut partistöd
              till de obesatta mandaten i landets fullmäktige. Jag tycker att
              det är en rimlig anpassning av lagstiftningen till en ganska ny
              företeelse i Sverige där vi nu ser att det i en hel del fullmäktigeförsamlingar
              runt om i landet är en del tomma platser, och en del partier som
              har flera mandat i fullmäktigeförsamlingar deltar över huvud taget
              inte i arbetet och har inte namn på mandaten. Jag tror att det
              ur medborgarnas synvinkel ter sig orimligt att man ska lämna ut
              skattebetalarnas pengar till partier som inte besätter sina mandat
              i en fullmäktigeförsamling.
            </seg>
            <seg n="ff283fef">
              Med de orden, herr talman, vill jag yrka bifall till utskottets
              förslag.
            </seg>
          </u>
          <note type="speaker" n="3c872319">
            Anf. 94 MIA SYDOW MÖLLEBY (V) replik:
          </note>
          <u who="Q4981668" xml:id="i-419c35dc40ecfeb1-1" n="cc36b445">
            <seg n="33b58fbd">
              Herr talman! Jag förstår att man i stora partier kanske inte
              ser problemet med färre ledamöter i fullmäktige på samma sätt
              som i mindre partier. Det är klart att det kan vara svårt att
              rekrytera många på en lista, och arbetet i fullmäktige kanske
              inte skiljer sig så mycket åt om det är sju eller tio ledamöter
              i ett parti. Men det finns en tendens med ganska många små partier
              i dag. Även om procentregeln kanske inte är det största problemet
              finns risken att det är rätt många partier som företräds av bara
              en ledamot. Riskerna att det inte blir någon alls som företräder
              det partiet och dess väljare ser jag som ganska stora. Det är
              en rätt tuff situation att sitta som ensam ledamot för ett parti.
            </seg>
            <seg n="8ef265f3">
              Om man tänker sig tre partier i en fullmäktigeförsamling med
              en ledamot vardera inser man att de har ett svårt jobb. Då finns
              det en risk att flera åsikter i en kommun inte alls representeras
              utan att det snarare blir en sämre representation än vad det är
              i dag.
            </seg>
            <seg n="76a49105">
              Kan Hans Ekström över huvud taget se problemet att det skulle
              kunna uppstå ett demokratiskt underskott?
            </seg>
          </u>
          <note type="speaker" n="4c64a5cd">
            Anf. 95 HANS EKSTRÖM (S) replik:
          </note>
          <u who="Q5707578" xml:id="i-3984d5b301255392-1" n="5388f492">
            <seg n="70a5f02a">
              Herr talman! Jag kan förstå det argumentet. Som jag säger är
              det en avvägning mellan de olika dimensionerna som måste göras.
              Men enligt den bild som vi i utredningen fick från situationen
              när det gäller möjligheterna för partierna att rekrytera och besätta
              mandat börjar det vara besvärligt i väldigt små kommuner. Risken
              är då att man i stället får en situation som jag beskrev tidigare
              med obesatta mandat. Det tycker jag i högsta grad undergräver
              både valresultat och väljarnas synpunkter på ett mycket allvarligare
              sätt – om vi får en situation där fullmäktigeförsamlingen formellt
              ska innehålla 31 personer men det är 26 som över huvud taget någon
              gång är där. Det kan bli en bekymmersam situation.
            </seg>
            <seg n="571643ef">
              När vi säger 31 ska vi komma ihåg att man dessutom ska ha ersättare.
              Det är väldigt mycket om man har 2 800 invånare. På det ska man
              ha en hel nämndapparat och dessutom antagligen försöka få fram
              en och annan förtroendevald till andra ställen som landsting och
              nämndemän i tingsrätten och annat. Då är det även för de större
              partierna svårt att sköta sitt demokratiska uppdrag.
            </seg>
          </u>
          <note type="speaker" n="10fe9cf3">
            Anf. 96 MIA SYDOW MÖLLEBY (V) replik:
          </note>
          <u who="Q4981668" xml:id="i-419c35dc40ecfeb1-2" n="cc36b445">
            <seg n="89a7f96e">
              Herr talman! Jag ser också problemet med obesatta mandat, men
              jag ser det kanske från en annan vinkel där jag tycker att det
              nog är ett större problem om partier inte representeras alls än
              om man har stora partier där ett eller två mandat inte representeras
              därför att man behöver få många på sin lista. Risken är stor att
              de små partierna får ännu svårare att rekrytera när det är färre
              ledamöter i fullmäktige, därför att pressen på de enskilda ledamöterna
              blir större än vad den är i dag. Då finns en risk att flera partier
              kanske inte är representerade över huvud taget.
            </seg>
            <seg n="593f4d1e">
              De flesta som sitter i en fullmäktigeförsamling sitter också
              i nämnder. Det är sällan så att människor sitter i fullmäktigeförsamlingen
              och helt andra ska rekryteras till nämnderna. Behovet av nämndrekrytering
              påverkas egentligen inte av fullmäktiges storlek, vad jag kan
              se.
            </seg>
            <seg n="e27c1b72">
              Men jag undrar fortfarande om inte Hans Ekström ser problemet
              i om det är flera partier som inte representeras alls i fullmäktige
              och att det problemet skulle vara större än att det kanske är
              en eller två stolar i ett stort parti som står tomma.
            </seg>
          </u>
          <note type="speaker" n="6f0b8096">
            Anf. 97 HANS EKSTRÖM (S) replik:
          </note>
          <u who="Q5707578" xml:id="i-3984d5b301255392-2" n="5388f492">
            <seg n="c6d068a6">
              Herr talman! Om det vore så att spärren blev väldigt hög skulle
              jag ha större förståelse för de argumenten, men som Mia Sydow
              Mölleby själv sade i sitt inledningsanförande från talarstolen
              hamnar spärren på ungefär 2,8 procent, alltså långt under spärren
              till riksdagen. Riksdagen anser vare sig Mia Sydow Mölleby eller
              jag är en särskilt odemokratiskt sammansatt församling. Spärren
              till kommunerna efter en sådan här minskning av mandatantalet
              skulle vara betydligt lägre än till riksdagen, så jag delar faktiskt
              inte den oron.
            </seg>
          </u>
          <note type="speaker" n="8b9d73e9">
            Anf. 98 SEDAT DOGRU (M):
          </note>
          <u who="Q97772216" xml:id="i-0e20891b49fa5170-0" n="52f566db" next="i-2bfd3b6bbbd7e35e-0">
            <seg n="0af61b65">
              Herr talman! Jag har varit kommunalpolitiskt aktiv i många år
              och är det fortfarande även om jag nu för tiden för det mesta
              är i detta hus. När jag läser betänkandet tycker jag att förslagen
              som föreslås i propositionen är bra för kommunerna. De är flexibla
              och förbättrar och tydliggör funktionen samt stärker den kommunala
              demokratin.
            </seg>
            <seg n="1152a719">
              De ändringar som föreslås är bland annat att man möjliggör för
              sammanträden på distans under förutsättning att vissa kriterier
              är uppfyllda. Det är klokt och tidsenligt. Många av oss har säkert
              någon gång deltagit i telefon- eller videomöten, eller andra former
              av möten på distans, och vet att det är smidigt. Det kommer att
              underlätta och förenkla deltagandet för många kommunalpolitisk
              aktiva i vårt avlånga land, vilket jag tycker är bra. Det gynnar
              demokratin.
            </seg>
            <seg n="b23c7f6d">
              Det blir ändringar i kommunernas och landstingens befogenhet
              att lämna partistöd. Det blir en skärpning av representationskravet,
              som preciseras genom att ett parti ska anses vara representerat
              om det fått mandat i fullmäktige och vald ledamot är fastställd
              enligt vallagen. Det är helt logiskt att det är så. Är man närvarande
              ska man få ta del av det allmänna på samma villkor som andra partier,
              och finns man inte representerad kan man heller inte kräva att
              få ta del av stödet. Det är sunt förnuft, vilket gynnar demokratin.
            </seg>
            <seg n="0ce2de5a">
              Ändamålet för vilket partistöd får lämnas skrivs in i kommunallagen,
              det vill säga att det ska stärka de politiska partiernas ställning
              i den kommunala demokratin. Samtidigt införs ett nytt krav, nämligen
              att fullmäktige måste besluta ifall mottagare av partistöd ska
              lämna en skriftlig redovisning som visar att stödet använts för
              det ändamålet. Hur denna redovisning ska se ut eller vad den ska
              innehålla är upp till varje parti att avgöra. Redovisningen ska
              lämnas in till fullmäktige och blir då offentlig. Öppenhet gillar
              vi. Det är alltid bra. Redovisning av vad skattepengar går till
              gillar vi ännu mer. Det gynnar demokratin.
            </seg>
            <seg n="87661512">
              Det blir ändringar i antalet kommunfullmäktigeledamöter. Minsta
              tillåtna antal ledamöter i fullmäktigeförsamlingar sänks från
              31 till 21. Det gäller de kommuner som har 8 000 eller färre röstberättigade.
              I kommuner med mellan 8 000 och 16 000 röstberättigade ska minsta
              antal vara 31, och så vidare. Dessa ändringar ger kommunerna större
              frihet att själva bestämma och att kunna minska antalet ledamöter
              om de så önskar. Valfrihet är bra för den lokala demokratin.
            </seg>
          </u>
          <note n="65432ad4">
            Det blir möjligt för fullmäktige att återkalla nämndpresidiernas
            uppdrag om det skett förändringar av den politiska majoriteten
            i fullmäktige, vilket är rimligt. Vidare föreslås en ändring av
            mandattidens början; den flyttas till den 15 oktober från den
            1 november valåret.
          </note>
          <u who="Q97772216" xml:id="i-2bfd3b6bbbd7e35e-0" n="52f566db" prev="i-0e20891b49fa5170-0">
            <seg n="b79eeb8b">
              Vid val till geografiska nämnder, exempelvis stadsdelsnämnder,
              behöver man inte tillämpa proportionella val om man vill utse
              nämndens ledamöter på annan grund än partipolitisk, detta ifall
              en absolut majoritet så önskar vid inrättandet. Det är ett bra
              förslag då man kanske vill ha med kommunala tjänstemän, lokala
              företrädare, föreningsfolk eller andra personer som besitter en
              viss expertkunskap som är bra för området. Det gynnar den lokala
              demokratin.
            </seg>
            <seg n="caf5fe0e">
              Herr talman! Jag vill dra mitt strå till stacken för att gynna
              den lokala demokratin genom att yrka bifall till utskottets förslag.
            </seg>
          </u>
          <note type="speaker" n="27ea6e4e">
            Anf. 99 KARIN GRANBOM ELLISON (FP):
          </note>
          <u who="Q4950718" xml:id="i-087e735df6867002-0" n="024decab">
            <seg n="6b82530c">
              Herr talman! I Sverige varierar storleken på kommunerna mycket,
              alltifrån de fem kommuner som har något fler än 2 000 invånare
              till Helsingfors, som är störst och har nästan 900 000 invånare.
              Det betyder förstås att det finns stora skillnader i hur kommunpolitik
              bedrivs, men inte desto mindre finns det också många likheter,
              och kommunallagen gäller för alla.
            </seg>
            <seg n="e2548a77">
              I betänkandet Vital kommunal demokrati , som vi nu debatterar,
              föreslås några ändringar i kommunallagen för att tydliggöra och
              uppdatera lagens innehåll. I dag får kommunerna lämna partistöd
              till de politiska partier som är representerade i fullmäktige.
              Vad som menas med att vara representerad är i dag en tolkningsfråga.
              Nu blir det tydligt i lag att ett parti är representerat om det
              har fått ett mandat i fullmäktige och en ledamot är fastställd.
              Med representation avses alltså att det ska finnas en person av
              kött och blod som kan delta i fullmäktiges möten.
            </seg>
            <seg n="94b7b152">
              Varför görs då denna ändring? Jo, vi menar att grunden för den
              kommunala demokratin är att det finns människor som åtar sig att
              delta i den lokala politiken och blir folkvalda. Om ett parti
              saknar representation i fullmäktige finns det inga lokalt folkvalda
              som kan företräda partiet och bedriva opinionsbildning mot kommuninvånarna.
            </seg>
            <seg n="75147a84">
              Det är rätt viktigt att vi visar respekt för att det är kommuninvånarnas
              pengar det handlar om. Genom reglerna om kommunalt partistöd har
              de folkvalda getts möjlighet att använda skattemedel till att
              stärka den lokala politiska verksamheten. Det är rimligt, eftersom
              vi värnar en levande lokal demokrati. Men då är det viktigt att
              vi är tydliga med vad som är grunden för detta. En avgörande faktor
              är att det verkligen finns någon som företräder partiets väljare
              i det folkvalda organet, i fullmäktige.
            </seg>
            <seg n="00fab5b2">
              Vi menar att de som mottagit kommunalt partistöd ska redovisa,
              åtminstone översiktligt, vad pengarna gått till. På så sätt får
              vi en uppföljning av stödet och kan se att det gått till det som
              var syftet. Nu diskuterar vi i Sverige möjligheten att stifta
              en lag som innebär att partier ska redovisa sina intäkter. I flera
              länder krävs att partier och kandidater även redovisar sina utgifter
              och kampanjbudgetar. Skattebetalarna har rätt att få veta vad
              deras pengar går till. Det är alltså skälet även här. Kommunerna
              betalar årsvis ut många hundra miljoner i partistöd. År 2010 låg
              det på ca 400 miljoner kronor. Någon form av redovisning är därför
              rimlig att kräva.
            </seg>
            <seg n="ceff5124">
              Vänsterpartiet har en reservation om att kraven på vad som ska
              redovisas behöver vara tydligare. Att det inte krävs tydligare
              redovisning än vad som föreskrivs i propositionen har nog att
              göra med att regeringen vill skynda långsamt och se om det kan
              utvecklas en praxis som är tillfredsställande i kommunerna. Det
              kan vara dumt att i lagtext alltför detaljerat slå fast hur en
              redovisning ska ske. Det måste finnas en balans mellan att partierna
              gör en redovisning och att de inte behöver avslöja sådant som
              kan vara känsligt från ett konkurrensperspektiv. Det är också
              oklokt att i lag skriva att just det och det ska redovisas. Att
              redan på förhand specificera redovisningen alltför detaljerat
              riskerar att låsa lagstiftningen vid det redan välkända. Exempelvis
              kan den fortsatta teknikutvecklingen göra att dialogen med väljarna
              kommer att ske på ett helt annat sätt än i dag.
            </seg>
            <seg n="89a509a9">
              Med detta betänkande tar vi också beslutet att möjliggöra – jag
              vill understryka möjliggöra – för kommunerna att minska antalet
              fullmäktigeledamöter från 31 till 2l i kommuner med färre än 8
              000 röstberättigade. I kommuner med mellan 12 000 och 16 000 röstberättigade
              sänks miniminivån från 41 till 31 ledamöter. Det ger alltså möjlighet
              för totalt 106 kommuner att minska antalet ledamöter om de så
              önskar. I det här sammanhanget är det viktigt att konstatera att
              en majoritet av landets kommuner, totalt 160, själva valt att
              ha större fullmäktigeförsamlingar än vad lagen kräver. Den möjligheten
              finns naturligtvis kvar. Vad vi gör är att skapa en möjlighet,
              inte en regel.
            </seg>
            <seg n="ec2e61c8">
              Varför gör vi då detta? Jo, det är rimligt att kommunerna kan
              fylla sina fullmäktige hela mandatperioden. I vissa kommuner gör
              dagens regler att fullmäktige inte kan vara fulltaligt därför
              att kandidatlistorna helt enkelt tar slut. Har ett parti fått
              ett mandat men det inte finns någon person för länsstyrelsen att
              utse står man där med en tom stol. Vi ser även att flera hoppar
              av sina uppdrag under mandatperioden och att det inte finns några
              ersättare. Då blir det också en tom stol. Fullmäktige krymper
              alltså av sig själv. Att möjliggöra mindre fullmäktigeförsamlingar
              är viktigt om vi vill att de allra minsta kommunerna ska finnas.
              Därför måste vi anpassa spelreglerna efter den kommunala verkligheten.
              Antalet väljare per fullmäktigeledamot bör vara lagom stort.
            </seg>
            <seg n="25b85858">
              Visst kan denna ändring innebära att det blir något svårare för
              mindre partier att ta ett mandat i de allra minsta kommunerna,
              men jag anser inte att förändringen är särskilt dramatisk. Vänsterpartiet,
              som inte vill se denna ändring, och Folkpartiet, som jag företräder,
              har i en del kommuner likartade situationer. Skillnaden är att
              jag står bakom ändringen och vill understryka att den är frivillig
              och förstås endast bör användas om det finns anledning att komma
              åt problemet med att det inte går att fylla fullmäktige och om
              andra ansträngningar att göra något åt det inte fungerat.
            </seg>
            <seg n="ba6da01f">
              Slutligen vill jag säga att det är roligt att vi kan fatta beslut
              om att det ska vara möjligt att delta i kommunfullmäktige- och
              nämndsmöten på distans. Jag kan dock hålla med Hans Ekström om
              att det finns ett stort värde i att träffas i samma rum. Samtidigt
              är teknik, rätt använd, en möjlighet när det gäller att hålla
              demokratin vital. Det sparar kanske lite på miljön och även tid
              för enskilda, vilket kan bidra till att fler fortsatt vill delta
              i det politiska arbetet.
            </seg>
            <seg n="f2296eab">
              Med dessa ord yrkar jag bifall till förslaget i betänkandet.
            </seg>
          </u>
          <note type="speaker" n="0cab05b0">
            Anf. 100 MIA SYDOW MÖLLEBY (V) replik:
          </note>
          <u who="Q4981668" xml:id="i-419c35dc40ecfeb1-3" n="cc36b445">
            <seg n="3ec6bda6">
              Fru talman! Jag kan förstås se att det är ett problem med tomma
              stolar. Frågan är om det är bra att åtgärda det så som det föreslås.
              Om det är en församling med 31 mandat och det är 3 tomma stolar
              är det ett problem när det är 28 ledamöter. Men att lösa det genom
              att säga att det är okej om man bestämmer sig för 21 gör inte
              att demokratin utvidgas särskilt mycket.
            </seg>
            <seg n="913692da">
              Jag tycker att det är ett problem om man försvårar för företrädare
              för små partier att klara av sina uppdrag. Ju fler partier som
              representeras av endast en ledamot, desto svårare blir det för
              dem att fullgöra sitt uppdrag på ett bra sätt. Det är min utgångspunkt.
            </seg>
            <seg n="4cafab7e">
              Kan inte Karin Granbom Ellison se de svårigheter som det ändå
              torde innebära att göra fler partigrupper i fullmäktige väldigt
              små? Det är kanske andra åtgärder som ska till om vi inte får
              personer att ställa upp i fullmäktigeförsamlingarna.
            </seg>
          </u>
          <note type="speaker" n="9ab4b57a">
            Anf. 101 KARIN GRANBOM ELLISON (FP) replik:
          </note>
          <u who="Q4950718" xml:id="i-087e735df6867002-1" n="024decab">
            <seg n="0f5b750f">
              Fru talman! Jag tyckte att jag hade det anslaget att det egentligen
              inte är önskvärt att ha så små fullmäktige. Jag nämnde och underströk
              att man har en möjlighet att minska antalet ledamöter. Jag sade
              att det finns en majoritet av kommunfullmäktige i dag som väljer
              att vara större än de faktiskt måste vara. Naturligtvis tycker
              jag att det är bra att vi kan ha så många aktiva som möjligt lokalt
              i politiken.
            </seg>
            <seg n="4201de01">
              Samtidigt ser jag att det inte fungerar på alla ställen. I de
              allra minsta kommunerna kan det vara svårt att fylla platserna.
              Jag tyckte att Hans Ekström förklarade detta på ett ganska bra
              sätt. Det handlar inte bara om att hitta politiker till just fullmäktigeplatser,
              utan det gäller att hitta många lokalt aktiva. Jag sade att vi
              ska uppmana till många ansträngningar i partier för att försöka
              hitta lokalt engagerade. Men när detta inte går finns det en möjlighet
              att minska antalet fullmäktigeledamöter. Det fungerar inte att
              ha tomma stolar, och det är ett återkommande problem. Därför har
              jag sagt att detta kan vara rimligt att införa.
            </seg>
          </u>
          <note type="speaker" n="a8329d0e">
            Anf. 102 MIA SYDOW MÖLLEBY (V) replik:
          </note>
          <u who="Q4981668" xml:id="i-419c35dc40ecfeb1-4" n="cc36b445">
            <seg n="66b4c06d">
              Fru talman! Jag kan också se att det är ett problem att vi inte
              kan rekrytera politiker, och jag ser också att det är svårt med
              tomma stolar. Det är inte bra. Problemet är att även om det är
              frivilligt är det ofta de större partierna i dag som kan avgöra
              frågan. Jag anser att det riskerar att göra det ännu svårare för
              de små partierna att rekrytera ledamöter till fullmäktigeförsamlingar.
            </seg>
            <seg n="24a12305">
              Vi får en situation där fler och fler kommer att få sitta ensamma
              och representera sitt parti i fullmäktige om det här blir en utveckling
              som pågår. Eftersom ni nu ger möjlighet att minska antalet fullmäktigeledamöter
              från 41 till 31 och från 31 till 21 ökar förstås risken att det
              blir en stor press på de enskilda ledamöterna. Det tycker jag
              är ett stort problem.
            </seg>
            <seg n="6fecd2e4">
              Kan inte Karin Granbom Ellison se den svårigheten för de företrädare
              det gäller?
            </seg>
          </u>
          <note type="speaker" n="6ae47b61">
            Anf. 103 KARIN GRANBOM ELLISON (FP) replik:
          </note>
          <u who="Q4950718" xml:id="i-087e735df6867002-2" n="024decab">
            <seg n="188c50ba">
              Fru talman! Det som Mia Sydow Mölleby lyfter är naturligtvis
              en sida av detta, och vi skulle önska att det inte var så. Men
              det här är en förändring som vi gör därför att verkligheten är
              som den är.
            </seg>
            <seg n="5e2205b8">
              Jag hoppas att det inte blir så många som beslutar sig för att
              minska antalet kommunfullmäktigeledamöter. Men om det är lösningen
              på problemet med tomma stolar kan jag acceptera det. Jag ser att
              det redan i dag finns ett antal begränsningar för mindre partier.
              Det finns spärrar till riksdagen, och det finns valkretsindelningar
              som gör det svårare för mindre partier. Det främsta som gäller
              för de partier som i dagsläget kallas för något mindre är att
              försöka öka sin representation och ta det mandat som krävs för
              att komma in i kommunfullmäktige.
            </seg>
          </u>
          <note type="speaker" n="32f1e793">
            Anf. 104 TUVE SKÅNBERG (KD):
          </note>
          <note n="794463e0">
            Fru talman! Jag yrkar bifall till förslaget i betänkandet och
            avslag på reservationerna.
          </note>
          <u who="Q4354054" xml:id="i-101e7eca1468b7a1-0" n="99b622ed">
            <seg n="319e4884">
              Betänkandet behandlar propositionen Vital kommunal demokrati
              . Det ligger väl en hemlighet i själva namnet. Vi är ute efter
              att vitalisera. Tomma stolar och problem med att räcka till för
              dessa stolar vitaliserar inte den kommunala demokratin. De åtgärder
              som vi föreslår i betänkandet har syftet att vitalisera. Det finns
              förslag på ändringar i kommunallagen som vi förelägger riksdagen
              för beslut.
            </seg>
            <seg n="7b7c890f">
              Det blir ändring så att kommuner får lov att ge partistöd till
              partier som har fått mandat i fullmäktige och där det faktiskt
              finns en ledamot fastställd. Vi ger alltså inget stöd för tomma
              stolar. Det är viktigt. Med partistödet följer, som vi har hört,
              kravet att lämna in en skriftlig redovisning för hur stödet använts
              för det ändamål som har avsetts. Det tycker vi är viktigt; det
              ska inte gå till vad som helst. Det ska redovisas vart det går.
            </seg>
            <seg n="e3878a81">
              Sedan har vi den viktiga fråga som särskilt Mia Sydow Mölleby
              reser. Det minsta antalet ledamöter kan vara 21 i små kommuner
              med mindre än 8 000 röstberättigade. De måste inte sänka antalet,
              det har vi betonat, men de kan få göra det för att helt enkelt
              undvika de tomma stolarna.
            </seg>
            <seg n="42df42ef">
              Jag måste säga att jag förstår Mia Sydow Möllebys perspektiv.
              Mitt parti är om möjligt ännu mindre än Vänsterpartiet, och naturligtvis
              drabbar detta många av mina partikamrater ute i landet. Det är
              för många kristdemokrater en regel att sitta ensam, ha en suppleant
              att luta sig mot och en liten grupp. Det är verkligheten. De gör
              ett fantastiskt bra arbete.
            </seg>
            <seg n="898644b2">
              Är lösningen att säga att vi vill vara två ordinarie? Låt oss
              göra parallellen till riksdagen. Vi sitter i utskotten som i en
              miniriksdag. I Folkpartiet, Miljöpartiet, Centern, Kristdemokraterna,
              Vänstern och Sverigedemokraterna är det en ledamot som gör samma
              arbete, sätter sig in i lika mycket handlingar, pläderar, argumenterar
              som de större partierna kan dela på åtskilligt fler. Om jag sade
              att jag gärna vill ha en kristdemokratisk vän, en kollega, en
              ledamot som delar uppgifterna med mig, det är ett krav, det ska
              jag ha och det ska varje ledamot ha, man ska inte behöva sitta
              ensam i utskottet, ja, då får vi dubblera antalet ledamöter i
              utskotten.
            </seg>
            <seg n="b4886054">
              Kan jag som representant för ett litet parti ta på mig att vi
              ska ha dubbelt så stora utskott? Är det vettigt? Är det en bra
              avvägning? Det skulle ställa enorma krav på socialdemokrater och
              moderater att täcka stolarna. De skulle få springa som skållade
              råttor. Vi skulle få ha utskottsmöten på olika tider för att vi
              över huvud taget skulle klara det.
            </seg>
            <seg n="7b45520c">
              Det rimliga är, och man får vara tacksam för det, att vi har
              en röst och en möjlighet att göra vår röst hörd. Så är det också
              i kommunerna. Det är ingen önskvärd situation, men man får göra
              som vi fick höra från Karin, jobba för att få ett mandat till.
              Vid ett tillfälle hade jag en kristdemokratisk kollega i utskottet.
              Jag satt tillsammans med Johnny Gylling i trafikutskottet. Det
              är en fantastisk skillnad. Det är enormt. Man är två att dela
              på arbetet i stället för att göra allting ensam.
            </seg>
            <seg n="82946ac6">
              Det är bara att jobba för det, bita ihop och se glad ut. I den
              avvägning som ska göras får de mindre partierna, såväl i utskotten
              i riksdagen som i kommunerna, säga: Det här förslaget är ändå
              rimligt.
            </seg>
            <seg n="7f8d5190">
              Så har vi distansmedverkan. Det är en komplettering när det inte
              är möjligt att vara fysiskt närvarande. Det bästa är naturligtvis
              att se den man debatterar med. Man kan göra upp, och man kan till
              och med, som det har hänt här i riksdagen, i sista minuten ändra
              sig och säga: Jag har lyssnat till sakargumenten, det har hänt
              saker och vi ändrar oss. Det är betydligt svårare om man sitter
              någonstans på Bahamas och följer det hela på en dator.
            </seg>
            <seg n="9d87ecfb">
              Nej, fram för att man möter varandra ansikte mot ansikte. Det
              är det bästa. Men när det inte går att göra skulle det likväl
              kunna vara ett komplement.
            </seg>
          </u>
          <note type="speaker" n="1a183812">
            Anf. 105 HANS WALLMARK (M):
          </note>
          <u who="Q5650816" xml:id="i-34306935cb5aa38a-0" n="915f72a2" next="i-3864b4a1ff40016d-0">
            <seg n="7fcb1872">
              Fru talman! Jag ska ta vid där min högt värderade vän och kollega
              från Skillinge, Tuve Skånberg, slutade. Han är en värdig representant
              för ett litet parti och kan se möjligheter i politiken.
            </seg>
          </u>
          <note n="dba9abcf">
            Regeringens proposition som behandlats av konstitutionsutskottet
            och nu debatteras i kammaren har sin grund i SOU 2012:30, som
            bär titeln Vital kommunal demokrati . Jag har som en av de moderata
            företrädarna haft förmånen att medverka i den utredningen, som
            tillsattes i maj 2010 och därefter kompletterades med några nya
            ledamöter efter valet, bland annat med Hans Ekström från Socialdemokraterna.
          </note>
          <u who="Q5650816" xml:id="i-3864b4a1ff40016d-0" n="915f72a2" prev="i-34306935cb5aa38a-0">
            <seg n="2775d1c0">
              Låt mig slå fast en sak: Utredningens ordförande Stig Nyman från
              Kristdemokraterna har tillsammans med sekretariatet gjort ett
              mycket gott arbete för att förutsättningslösa och öppna samtal
              i god anda har kunnat genomföras. Utan att avslöja alltför mycket
              om det inre arbetet vill jag ändå vittna om det fina i svensk
              utredningskultur, där man lyssnar på varandras argument och där
              partiföreträdare inte bara har kraft att framföra sina egna synpunkter
              utan också modet att närma sig politiska meningsmotståndares tankar,
              idéer och påståenden. Därför fanns det i utredningen inte några
              reservationer – till skillnad från i KU:s betänkande – vare sig
              från Sverigedemokraterna eller från Vänsterpartiet.
            </seg>
            <seg n="80a2ffc8">
              Det betänkande som ligger på kammarens bord omfattar drygt 40
              sidor inklusive lagstiftningstext. Vår utredning landade på drygt
              600 sidor, inklusive bilagor. Skillnaden är inte bara fler kloka
              förslag i utredningen, utan också en medveten idé från utredningens
              sida om att vårt betänkande skulle kunna fungera som en uppslagsbok
              och sammanfattning av det rådande läget samt ge en internationell
              utblick när det gäller ett antal förslag som kan vitalisera lokal
              demokrati. Det går således bra för ledamöterna att återanvända
              utredningens rätt digra häfte, om de är intresserade av lokal
              demokrati.
            </seg>
            <seg n="2eac5cca">
              Några av utredningens förslag behandlas i regeringens proposition,
              andra inte. Den som exempelvis vill läsa om kommunal och landstingskommunal
              krishantering eller försöksverksamhet med majoritetsstyre kan
              med fördel leta upp ett exemplar av utredningen. Detta med majoritetsstyre
              i en kommun eller ett landsting kan fungera som att stå på ett
              klipputsprång med ett bråddjup under fötterna. Bara i mitt parti
              hörs det väldigt distinkta röster som tycker att det är en bra
              idé medan andra tycker att det är en väldigt dålig idé.
            </seg>
            <seg n="9127c151">
              Det som anses bra är att man kan renodla rollerna mellan styrande
              majoritet och opposition. Detta skulle då vara fördelen med majoritetsstyre
              i en kommun, precis som vi har på den nationella nivån, det vill
              säga att det är regeringen som representerar en majoritet i förhållande
              till en tydlig opposition.
            </seg>
            <seg n="0910d6af">
              De som är oroliga ser det som att det på olika sätt kan försvåra
              det politiska arbetet. Det kan också leda till stängda dörrar
              i kommunhusen om det politiska arbetet. Därför är det väl klokt
              att utskottet landar i att om man ska pröva detta med majoritetsstyre
              i kommuner och landstingskommuner kräver det i vart fall ytterligare
              utredningsarbete där man funderar på vilka säkerhetsspärrar som
              kan tas fram.
            </seg>
            <seg n="2b79dd0b">
              Till viss del initierades utredningen om vital kommunal demokrati
              av det demokratiarbete som genomförts i regi av SKL, Sveriges
              Kommuner och Landsting. SKL var med sin kunskap och kompetens
              också synnerligen närvarande i utredningsarbetet.
            </seg>
            <seg n="e806d3dd">
              Demokrati handlar om mer än enbart upprättandet av olika alternativ
              att välja mellan. Riktig, varaktig och rättvis demokrati uppnås
              inte enbart genom omröstningar. Riktig, varaktig och rättvis demokrati
              uppnås nämligen först genom upprättande, underhållande och utveckling
              av demokratins förutsättningar, regelverk och resultat. Därför
              bör alla demokratiska församlingar värda namnet då och då utvärdera
              och vid behov revidera och bearbeta sina arbetsformer. Ytterst
              handlar det om att värna lagarnas anda och idé.
            </seg>
            <seg n="338a989f">
              Syftet med propositionen och med betänkandet är att förbättra
              den kommunala demokratins funktionssätt och därmed öka transparens
              och nytta såväl för medborgare som för folkvalda. Låt mig fästa
              avseende vid några saker.
            </seg>
            <seg n="faa9ce74">
              Till att börja med finns det en bärande tanke, och det är att
              skapa möjligheter för landets kommuner, inte att tvinga någon
              till något. Så är det exempelvis med förslaget om att minska antalet
              ledamöter i landets minsta kommuner. Vill man endast ha 21 ledamöter
              i kommuner med 8 000 eller färre röstberättigade mot dagens 31
              ska denna möjlighet finnas. Men det är inget tvång. Man behöver
              inte ha det så.
            </seg>
            <seg n="7785883b">
              I grunden tillhör jag dem som lockas av de mindre kommunförsamlingar
              som finns i vårt södra grannland Danmark. I stället för ett större
              fullmäktige där ledamöter riskerar att uppfattas som anonyma blir
              det i Danmark närmast fråga om att medborgarna har att välja en
              direktvald kommunstyrelse. För egen del tror jag på det viktiga
              sambandet mellan synliga politiska företrädare och medborgarna.
              Det skapar känsla och det skapar dynamik.
            </seg>
            <seg n="c8f08ceb">
              Ett viktigt steg som tas är att det nu öppnas för beslutsfattande
              på distans. Jag tycker att det är bra att man utnyttjar de möjligheter
              som ny teknik skapar. Återigen: Detta är en möjlighet, men inte
              ett tvång. Därmed lägger man fler verktyg i lådan som kan användas
              av aktiva och vitala kommunpolitiker.
            </seg>
            <seg n="8a0b98fe">
              Det som kom att initiera utredningen var delvis den allmänna
              diskussion som förts om så kallade tomma stolar i fullmäktigeförsamlingarna
              och partistöd kopplat till dessa. Partistödsbestämmelsernas så
              kallade representationskrav, som innebär att partistöd endast
              får ges till partier som är representerade i fullmäktige, preciseras
              nu genom att det i en särskild bestämmelse anges vad som avses
              med representerad. Ett parti ska vara representerat om det fått
              mandat i fullmäktige och vald ledamot är fastställd för mandatet
              enligt vallagen. Och här finns det en viktig principiell skillnad
              gentemot Sverigedemokraterna, i alla fall i riksdagen, som med
              sin reservation tar strid för att även tomma stolar ska betala
              sig. Där tycker vi olika.
            </seg>
            <seg n="fbf5e698">
              För den intresserade finns det på s. 36 i KU:s betänkande en
              uppräkning av andra mycket spännande frågor och utmaningar såsom
              till exempel hur fullmäktiges ställning kan stärkas och tjänstledighet
              för politiskt uppdrag om man arbetar i ett annat land. Det kan
              vara av betydelse i Öresund, Tornedalen och Värmland/Dalarna,
              och det kan behandlas inom ramen för nordiskt samarbete. Andra
              frågor som tas upp i betänkandet är hur kommuners samverkan kan
              fördjupas och att kommuner och landsting i kris bör utredas vidare.
            </seg>
            <seg n="75e62f8e">
              Jag vill ta tillfället i akt och tacka utskottet och departementet
              med tillhörande statsråd, ledamöter och personal för god och kompetent
              beredning av ärendet. Jag vill också tacka ledamöterna i utredningen.
            </seg>
            <seg n="263487ed">
              Därmed, fru talman, vill jag yrka bifall till konstitutionsutskottets
              förslag.
            </seg>
            <seg n="94564bc1">
              Återupptagna förhandlingar
            </seg>
          </u>
          <note n="94eefaac">
            Överläggningen var härmed avslutad.
          </note>
          <note n="5bd2f743">
            Ajournering
          </note>
          <note n="ff79fea0">
            Kammaren beslutade kl. 15.17 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note n="64ec03e5">
            Förhandlingarna återupptogs kl. 16.00.
          </note>
          <note n="3de479d5">
            15 § Beslut om ärenden som slutdebatterats vid dagens sammanträde
          </note>
          <note n="29ce1f38">
            Punkt 1
          </note>
          <note n="460f2c48">
            Punkt 4
          </note>
          <note n="a0879d09">
            Övriga punkter
          </note>
          <note n="29ce1f38">
            Punkt 1
          </note>
          <note n="34a72d1c">
            Punkt 2
          </note>
          <note n="259558d7">
            Punkt 3
          </note>
          <note n="29ce1f38">
            Punkt 1
          </note>
          <note n="5e9a117b">
            Punkt 7
          </note>
          <note n="a0879d09">
            Övriga punkter
          </note>
          <note n="e0a5abe5">
            16 § Bordläggning
          </note>
          <note n="210198aa">
            Följande dokument anmäldes och bordlades:
          </note>
          <note n="58337abb">
            17 § Anmälan om interpellationer
          </note>
          <note n="91727fd6">
            Följande interpellationer hade framställts:
          </note>
          <note n="b8a6f247">
            den 27 november
          </note>
          <note n="6729e0a3">
            Anna Wallén
          </note>
          <note n="ff9e3732">
            Sven-Erik Bucht
          </note>
          <note n="31b40041">
            Torbjörn Björlund
          </note>
          <note n="3d6c85ac">
            Roza Güclü Hedin
          </note>
          <note n="dec5362c">
            Gunilla Svantorp
          </note>
          <note n="dec5362c">
            Gunilla Svantorp
          </note>
          <note n="0ce8096f">
            Ingela Nylund Watz
          </note>
          <note n="3fa5a53c">
            Lennart Axelsson
          </note>
          <note n="07f2a1c7">
            Interpellationerna redovisas i bilaga som fogats till riksdagens
            snabbprotokoll tisdagen den 3 december.
          </note>
          <note n="8f68df80">
            18 § Anmälan om frågor för skriftliga svar
          </note>
          <note n="6e63a435">
            Följande frågor för skriftliga svar hade framställts:
          </note>
          <note n="b8a6f247">
            den 27 november
          </note>
          <note n="5ac420e3">
            Mats Pertoft
          </note>
          <note n="0497dff7">
            Christer Winbäck
          </note>
          <note n="0f5d12cd">
            Frågorna redovisas i bilaga som fogats till riksdagens snabbprotokoll
            tisdagen den 3 december.
          </note>
          <note n="c0ae2be5">
            19 § Anmälan om skriftliga svar på frågor
          </note>
          <note n="3e5c0d22">
            Skriftliga svar på följande frågor hade kommit in:
          </note>
          <note n="b8a6f247">
            den 27 november
          </note>
          <note n="05f2fb4e">
            Kent Persson
          </note>
          <note n="2b3652e7">
            Jonas Gunnarsson
          </note>
          <note n="b3484fb2">
            Carina Hägg
          </note>
          <note n="c0a27b2a">
            Matilda Ernkrans
          </note>
          <note n="3e2ce489">
            Carl B Hamilton
          </note>
          <note n="b3484fb2">
            Carina Hägg
          </note>
          <note n="71b0d102">
            Jens Holm
          </note>
          <note n="eab8d127">
            Magnus Ehrencrona
          </note>
          <note n="cce89319">
            Lena Olsson
          </note>
          <note n="cce89319">
            Lena Olsson
          </note>
          <note n="afab3c46">
            Caroline Helmersson Olsson
          </note>
          <note n="06255b76">
            Maria Ferm
          </note>
          <note n="a98d71d9">
            Veronica Palm
          </note>
          <note n="f2bbc421">
            Andreas Carlson
          </note>
          <note n="4d555535">
            Teres Lindberg
          </note>
          <note n="25407359">
            Kent Härstedt
          </note>
          <note n="31b40041">
            Torbjörn Björlund
          </note>
          <note n="307c94cf">
            Christer Engelhardt
          </note>
          <note n="9b9594b6">
            Clas-Göran Carlsson
          </note>
          <note n="abfe954a">
            Mattias Jonsson
          </note>
          <note n="d8beea48">
            Svaren redovisas i bilaga som fogats till riksdagens snabbprotokoll
            tisdagen den 3 december.
          </note>
          <note n="fb1c5027">
            20 § Kammaren åtskildes kl. 16.11.
          </note>
          <note n="4fc521ab">
            Förhandlingarna leddes
          </note>
          <note n="5e29bf36">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
