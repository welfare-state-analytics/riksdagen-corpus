<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201314</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201314</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--2</head>
          <docDate when="2013-09-17">2013-09-17</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2013/14:2
          </note>
          <note>
            Tisdagen den 17 september
          </note>
          <note>
            Kl. 14:00 - 15:00
          </note>
          <note>
            1 § Riksmötets öppnande
          </note>
          <note>
            Program för öppnandet har fogats som bilaga till detta protokoll.
          </note>
          <note type="speaker">
            Anf. 1 TALMANNEN:
          </note>
          <u xml:id="i-6015063045542491-0" who="Q1375199">
            <seg>
              Jag hemställer att Ers Majestät förklarar riksmötet öppnat.
            </seg>
          </u>
          <note type="speaker">
            Anf. 2 HANS MAJESTÄT KONUNGEN:
          </note>
          <u xml:id="i-6015063045542491-1" who="unknown">
            <seg>
              Herr talman! Ärade ledamöter av Sveriges riksdag! I år är det
              40 år sedan jag tillträdde som Sveriges statschef. Därför vill
              jag i dag blicka bakåt men också framåt och detta ur ett 40-årsperspektiv.
              Låt mig inleda den här tidsresan i riksdagen, här hos er.
            </seg>
          </u>
          <u xml:id="i-6015063045542491-2" who="unknown">
            <seg>
              Medelåldern för ledamöterna i Sveriges riksdag är i dag 49,5
              år. Den yngste ledamoten är 21 år och den äldste 80 år. Skiften
              av ledamöter sker ofta, både årligen och vid varje val. På 1970-talet,
              för 40 år sedan, var de personer som satt i riksdagen betydligt
              äldre än dagens ledamöter. Majoriteten var män. Bara drygt 14
              procent var kvinnor. Om 40 år, i början av 2050-talet, är det
              nästan uteslutande andra som kommer att inneha era uppdrag.
            </seg>
          </u>
          <u xml:id="i-6015063045542491-3" who="unknown">
            <seg>
              De flesta av dem går i dag i förskolan eller i den vanliga skolan,
              ja, vissa är ännu inte ens födda. Det kan därför vara värt att
              beakta nästa gång ni möter en skara barn på promenad i sina neonfärgade
              skyddsvästar att det kanske är era egna efterträdare ni ser.
            </seg>
          </u>
          <u xml:id="i-6015063045542491-4" who="unknown">
            <seg>
              De ledamöter som satt i Sveriges riksdag för 40 år sedan, år
              1973, verkade i en helt annan värld än den vi möter i dag. Det
              kalla kriget var ännu en realitet, och Europa var delat. Sverige
              hade ett traditionellt invasionsförsvar. Det skulle dröja 16 år
              innan Berlinmuren föll. I Vietnam var det krig, och på Nordirland
              trappades konflikten upp. Det rådde oljekris och bensinransonering.
              Men den svenska basindustrin utsattes ännu inte för konkurrens
              från Asien. Kina var ett slutet land med planekonomi. Och tanken
              på att Sverige skulle ingå i en stark, integrerad europeisk union
              var ännu rätt avlägsen – om det ens var tänkt på.
            </seg>
          </u>
          <u xml:id="i-6015063045542491-5" who="unknown">
            <seg>
              Dagens värld ser helt annorlunda ut. Utmaningarna är fortsatt
              många men möjligheterna också fler. Världen är öppnare, och frihet
              har fått fäste där ofrihet förr rådde. Forskningen inom medicin
              och teknik har revolutionerat våra liv. Samtidigt har många nya
              frågor väckts vilka har påverkan på både dagens och morgondagens
              generationer.
            </seg>
          </u>
          <u xml:id="i-6015063045542491-6" who="unknown">
            <seg>
              För drygt 40 år sedan, år 1972, hölls den första av FN:s miljökonferenser
              just här i Stockholm. Den var början till ett ökat internationellt
              medvetande om betydelsen av hållbar utveckling för att skydda
              klimat och miljö. Förra sommaren deltog drottningen och jag i
              FN:s globala miljökonferens i Rio de Janeiro, 40 år efter konferensen
              i Stockholm. Vi kunde då konstatera att mycket arbete återstår,
              och jag hoppas på fortsatta framsteg inom detta viktiga område.
            </seg>
          </u>
          <u xml:id="i-6015063045542491-7" who="unknown">
            <seg>
              Ekonomierna växer. Befolkningarna växer. Men jorden växer inte.
              Utmaningen består i att finna hållbara lösningar för den ekonomiska
              och den demografiska utvecklingen. Den ekonomiska krisen i delar
              av världen kvarstår, och i många länder kan arbetslösheten, kanske
              särskilt hos de unga, inge oro för framtiden. En grund för långsiktigt
              god utveckling är en stark ekonomi, och de satsningar som ni diskuterar
              är därmed av stor vikt. Jag har själv vid besök under mina resor
              fått se hur långt fram Sverige ligger inom många forskningsområden.
            </seg>
          </u>
          <u xml:id="i-6015063045542491-8" who="unknown">
            <seg>
              Det viktigaste vi kan göra är att ge våra barn och ungdomar en
              trygg uppväxtmiljö så att de får kunskap, värderingar och erfarenheter
              som kan föra Sverige starkt vidare. Den investeringen är kanske
              den mest betydelsefulla för framtiden.
            </seg>
          </u>
          <u xml:id="i-6015063045542491-9" who="unknown">
            <seg>
              Ingen kan säga hur världen ser ut om 40 år. Ni har viktiga frågor
              att både betänka och beakta. I era händer ligger såväl möjligheter
              som konsekvenser av beslut, inte minst när det gäller långsiktiga
              förändringar som sträcker sig vida utöver riksdagsår och mandatperioder.
              Om 40 år, i början av 2050-talet, är det som sagt andra personer
              som bär det uppdrag och det förtroende som ni nu bär. Låt oss
              därför tillsammans förbereda dem till ansvarstagande och initiativrika
              individer genom att ge dem både förmåga och kraft att verka i
              en omvärld i ständig förändring.
            </seg>
          </u>
          <u xml:id="i-6015063045542491-10" who="unknown">
            <seg>
              Med dessa ord tillönskar jag er alla valda ombud för Sveriges
              folk kraft och visdom att föra vår nation vidare på dess resa
              mot morgondagen, detta med en både stark och gynnsam utveckling,
              en utveckling för Sverige och för alla de människor som bor, lever
              och verkar i vårt vackra land.
            </seg>
          </u>
          <note>
            Jag förklarar härmed 2013/14 års riksmöte öppnat.
          </note>
          <note>
            2 § Regeringsförklaring
          </note>
          <note type="speaker">
            Anf. 3 Statsminister FREDRIK REINFELDT (M):
          </note>
          <u xml:id="i-6015063045542491-11" next="i-6015063045542491-88" who="Q52920">
            <seg>
              Eders Majestäter, Eders Kungliga Högheter, herr talman, ledamöter
              av Sveriges riksdag! Slutet av sommaren och början av hösten har
              tyvärr inneburit en upptrappning av konfliktnivån i världen. Krigets
              Syrien och våldsamheterna i Egypten är en kraftfull påminnelse
              om människans sårbarhet inför det som vill ont och illa. Här i
              Sverige, från ett land som så länge haft fred, är det svårt att
              ta in den brutalitet som krig för med sig. Vi hör vad som sägs
              och vi ser bilderna, men att fullt ut förstå lidandet är för många
              av oss en nästan övermäktig uppgift. För andra svenskar är det
              en bärande del i deras liv; det var därför de sökte sig hit som
              flyktingar och blev ett med oss. Då som nu ska Sverige och solidaritet
              hänga samman.
            </seg>
          </u>
          <u xml:id="i-6015063045542491-12" prev="i-6015063045542491-11" who="Q52920">
            <seg>
              När vi tar in vår omvärld påminns vi också om Sveriges förtjänster
              – de möjligheter det innebär att få växa upp i ett land som har
              fred, en välutvecklad demokrati och god välfärd, ett land där
              alla, oavsett härkomst, religion, funktionshinder, kön, sexuell
              läggning eller könsöverskridande identitet, ses som människor
              med lika rättigheter och okränkbart värde.
            </seg>
          </u>
          <u xml:id="i-6015063045542491-13" prev="i-6015063045542491-11" who="Q52920">
            <seg>
              Det finns också anledning att reflektera över hur omvärlden ser
              på oss. Trots att vi är ett litet land vänds många blickar hit.
              När USA:s president Barack Obama nyligen besökte oss diskuterade
              vi Sveriges ekonomi och hur vi stått emot krisen, hur mer av öppenhet
              och handel är bra för tillväxt i hela världen och ofta ökar motståndskraften
              mot kriser. Vår förmåga att förena en konkurrenskraftig tillväxtekonomi,
              framgångsrika företag och höga välfärdsambitioner med minskad
              klimatpåverkan väcker intresse.
            </seg>
          </u>
          <u xml:id="i-6015063045542491-14" prev="i-6015063045542491-11" who="Q52920">
            <seg>
              I valet 2010 vann Alliansen – Moderaterna, Folkpartiet liberalerna,
              Centerpartiet och Kristdemokraterna – svenska folkets förtroende
              att fortsätta bära regeringsansvaret. Våra löften och ambitioner
              gäller alltjämt. Vi ska fortsätta att göra hela Sverige till ett
              bättre land att leva i för alla. Vi ska fortsätta att sätta jobben
              främst. Vi vill återupprätta arbetets värde och motverka utanförskap.
              Målet är full sysselsättning.
            </seg>
          </u>
          <u xml:id="i-6015063045542491-15" prev="i-6015063045542491-11" who="Q52920">
            <seg>
              Vårt land har byggts upp med en bred uppsättning värden, som
              frihet, trygghet, solidaritet, jämställdhet, öppenhet, gemenskap
              och strävsamhet. Regeringen värnar dessa värden och beståndsdelar.
              Vi lägger dessutom till nya pusselbitar. Vi vill göra ett bra
              land ännu bättre.
            </seg>
          </u>
          <u xml:id="i-6015063045542491-16" prev="i-6015063045542491-11" who="Q52920">
            <seg>
              Regeringen tar ansvar för Sveriges ekonomi genom att värna de
              offentliga finanserna, genom en aktiv politik för att dämpa krisers
              och oroshärdars effekter på jobben, på välfärdens kärna och på
              hushållens ekonomier och genom ansvarsfullhet och måttfullhet
              i goda tider för att motverka överhettning och inflation – ständigt
              med en ödmjuk syn på politikens gränser i en globaliserad värld.
            </seg>
          </u>
          <u xml:id="i-6015063045542491-17" prev="i-6015063045542491-11" who="Q52920">
            <seg>
              Regeringen återupprättar arbetslinjen och kunskapslinjen, förbättrar
              villkoren för företagande och entreprenörskap samt utvecklar och
              tryggar välfärdens vård och omsorg. Regeringen ser till att Sverige
              är ett land som håller ihop, även om vi inte är utan prövningar;
              senvårens händelser i delar av våra storstadsområden förstärker
              oss i övertygelsen om att mer av sammanhållning är det som behövs.
            </seg>
          </u>
          <note>
            I regeringsförklaringen 2010 presenterade regeringen inriktningen
            för politiken och samarbetsformerna i riksdagen för den här mandatperioden.
            Detta gäller fortsatt.
          </note>
          <u xml:id="i-6015063045542491-18" prev="i-6015063045542491-11" who="Q52920">
            <seg>
              Herr talman! Den globala finans- och skuldkrisen och dess konsekvenser
              har tyngt världsekonomin i fem år. Detta har under lång tid dämpat
              svensk ekonomi och arbetsmarknad. Den ekonomiska utvecklingen
              i omvärlden är fortsatt osäker. En återhämtning har svårt att
              få fäste.
            </seg>
          </u>
          <u xml:id="i-6015063045542491-19" prev="i-6015063045542491-11" who="Q52920">
            <seg>
              Sveriges ekonomi åtnjuter stort förtroende. Det gör den tack
              vare att vi har värnat ordning och reda i våra offentliga finanser.
              Vår offentliga skuld är låg och ligger på drygt hälften av genomsnittet
              i EU. Sveriges offentliga finanser tillhör de starkaste i Europa.
            </seg>
          </u>
          <u xml:id="i-6015063045542491-20" prev="i-6015063045542491-11" who="Q52920">
            <seg>
              Vår starka position ska användas till att ge stöd för en återhämtning.
              Samtidigt ska krisens effekter fortsatt motarbetas. Detta bör
              göras med en välavvägd och välriktad finanspolitik med tyngdpunkt
              på åtgärder som förbättrar de långsiktiga förutsättningarna för
              jobb och tillväxt. Det finanspolitiska ramverket ska bidra till
              att bibehålla förtroendet för sunda offentliga finanser. Utgiftstak
              och överskottsmål ska värnas.
            </seg>
          </u>
          <u xml:id="i-6015063045542491-21" prev="i-6015063045542491-11" who="Q52920">
            <seg>
              När arbetslösheten är hög och resursutnyttjandet lågt bör finanspolitiken
              ge stöd för jobb och återhämtning. En alltför snabb återgång till
              överskott riskerar att leda till att en återhämtning bryts, med
              en försämrad utveckling på arbetsmarknaden som följd. För att
              säkra en stabil utveckling och lägre arbetslöshet är det rimligt
              att återvända till ett sparande om 1 procent av bnp först när
              resursutnyttjandet närmat sig balans. Detta väntas enligt våra
              prognoser ske först 2017.
            </seg>
          </u>
          <u xml:id="i-6015063045542491-22" prev="i-6015063045542491-11" who="Q52920">
            <seg>
              Herr talman! I en utdragen lågkonjunktur med svag efterfrågan
              går vi fram med en expansiv politik. Åtgärderna stöttar ekonomin
              och jobben samtidigt som de gör vår ekonomi mer konkurrenskraftig
              och långsiktigt mer hållbar. Vi ska inte sitta med armarna i kors
              och vänta på att jobben ska komma eller bygga vår politik på kortsiktiga
              och illa genomtänkta åtgärder som riskerar att försämra förutsättningar
              för en stark och uthållig utveckling.
            </seg>
          </u>
          <u xml:id="i-6015063045542491-23" prev="i-6015063045542491-11" who="Q52920">
            <seg>
              Under krisåren har regeringen gjort satsningar som få andra länder
              i Europa haft möjlighet till. Vi har satsat på forskning och innovation.
              Vi har investerat i infrastruktur. Vi har tillfört resurser till
              och förbättrat verksamheterna i välfärden. Vi har stärkt rättsväsendet.
              Vi har gjort insatser för att stärka skyddsnätet för människor
              och familjer med svag ekonomi.
            </seg>
          </u>
          <u xml:id="i-6015063045542491-24" prev="i-6015063045542491-11" who="Q52920">
            <seg>
              Samtidigt har utgifterna för bland annat kortvariga sjukskrivningar
              ökat. Detta bidrar till att utrymmet för utgiftsreformer under
              utgiftstaket är mycket begränsat 2014. Huvuddelen av satsningarna
              för att stötta ekonomin och jobben bör därför ligga på inkomstsidan.
            </seg>
          </u>
          <u xml:id="i-6015063045542491-25" prev="i-6015063045542491-11" who="Q52920">
            <seg>
              Regeringen avser att föreslå en förstärkning av jobbskatteavdraget.
              Det ger mer kvar av lönen och stärker hushållens ekonomi samt
              konsumtion av varor och tjänster. På så vis stöttas en återhämtning
              samtidigt som drivkrafterna till arbete stärks varaktigt. När
              enskilda och familjer får behålla mer av sin lön ökar också deras
              frihet.
            </seg>
          </u>
          <u xml:id="i-6015063045542491-26" prev="i-6015063045542491-11" who="Q52920">
            <seg>
              För att stärka drivkrafterna för utbildning, utökad arbetstid
              och viljan att ta på sig ökat ansvar kommer även en höjning av
              brytpunkten för uttag av statlig inkomstskatt att föreslås. Det
              ger drygt en miljon människor sänkt statlig inkomstskatt.
            </seg>
          </u>
          <u xml:id="i-6015063045542491-27" prev="i-6015063045542491-11" who="Q52920">
            <seg>
              Alltför många unga har svårt att komma in på arbetsmarknaden.
              Det behövs nya och bredare vägar för unga in i arbetslivet.
            </seg>
          </u>
          <u xml:id="i-6015063045542491-28" prev="i-6015063045542491-11" who="Q52920">
            <seg>
              Här har hela samhället ett ansvar. Regeringen tog därför hösten
              2011 initiativ till ett trepartssamtal med arbetsmarknadens parter.
            </seg>
          </u>
          <u xml:id="i-6015063045542491-29" prev="i-6015063045542491-11" who="Q52920">
            <seg>
              Avgörande steg för nya och bredare vägar till arbete har tagits
              inom ramen för dessa trepartssamtal. De branschvisa avtal om yrkesintroduktion
              som arbetsmarknadens parter har tecknat innebär ett större inslag
              av arbetsplatsförlagt lärande. Det kommer att ge fler unga en
              möjlighet att etablera sig på arbetsmarknaden. Fler avtal väntas
              komma till.
            </seg>
          </u>
          <u xml:id="i-6015063045542491-30" prev="i-6015063045542491-11" who="Q52920">
            <seg>
              För att stödja denna utveckling kommer regeringen att föreslå
              ett ekonomiskt stöd till arbetsgivare. En större satsning görs
              också på den gymnasiala lärlingsutbildningen. Dessutom kommer
              regeringen att stärka de gymnasiala yrkesprogrammen.
            </seg>
          </u>
          <u xml:id="i-6015063045542491-31" prev="i-6015063045542491-11" who="Q52920">
            <seg>
              Regeringens åtgärder förväntas korta vägen mellan utbildning
              och arbete. På så sätt ökar ungas chanser att få jobb.
            </seg>
          </u>
          <u xml:id="i-6015063045542491-32" prev="i-6015063045542491-11" who="Q52920">
            <seg>
              Viktiga steg har tagits av arbetsmarknadens parter i dessa trepartssamtal.
              Därför vill regeringen tillmötesgå önskemålet om att slopa differentieringen
              av den avgift som a-kassorna betalar in. Därigenom kommer över
              två miljoner medlemmar i a-kassorna att få en sänkning av avgiften
              och fler kan gå med i en a-kassa.
            </seg>
          </u>
          <u xml:id="i-6015063045542491-33" prev="i-6015063045542491-11" who="Q52920">
            <seg>
              Regeringen avser även, som ett resultat av trepartssamtalen,
              att föreslå ett statligt stöd för korttidsarbete vid allvarliga
              kriser och åtgärder som stärker omställningsförmåga på arbetsmarknaden.
              Det behöver bli enklare att fylla på med kunskap och kompetens
              mitt i livet.
            </seg>
          </u>
          <u xml:id="i-6015063045542491-34" prev="i-6015063045542491-11" who="Q52920">
            <seg>
              Regeringen har tidigare halverat socialavgifterna för unga under
              26 år, detta för att sänka trösklarna till arbetsmarknaden. Lättnaden
              förändras och inriktas nu tydligare till dem under 23 år, detta
              eftersom många unga som ska träda in på arbetsmarknaden efter
              avslutade gymnasiestudier har svårare att få ett arbete.
            </seg>
          </u>
          <u xml:id="i-6015063045542491-35" prev="i-6015063045542491-11" who="Q52920">
            <seg>
              Ungas förutsättningar att komma in på arbetsmarknaden är mycket
              olika. Därför är det viktigt att arbetsförmedlarna gör en individuell
              behovsbedömning. De som bedöms löpa störst risk att hamna i långtidsarbetslöshet
              kan få individuell hjälp från dag ett. Regeringen satsar på fler
              arbetsförmedlare för ungdomar. På så sätt ges bättre förutsättningar
              för att motverka att unga fastnar i längre arbetslöshet.
            </seg>
          </u>
          <u xml:id="i-6015063045542491-36" prev="i-6015063045542491-11" who="Q52920">
            <seg>
              Många utrikes födda har svårt att etablera sig på arbetsmarknaden.
              Det gäller i synnerhet dem som kommit till Sverige från länder
              utanför Europa.
            </seg>
          </u>
          <u xml:id="i-6015063045542491-37" prev="i-6015063045542491-11" who="Q52920">
            <seg>
              Etableringsprocessen behöver utvecklas. Regeringen föreslår därför
              förändringar som syftar till att nyanlända snabbare ska kunna
              bosätta sig i en kommun och där få rätt stöd för att kunna lära
              sig svenska och etablera sig på arbetsmarknaden.
            </seg>
          </u>
          <u xml:id="i-6015063045542491-38" prev="i-6015063045542491-11" who="Q52920">
            <seg>
              För att stödja kommuner som tar ansvar genom att ta emot nyanlända
              kommer ersättningssystemen till kommunerna att förändras.
            </seg>
          </u>
          <u xml:id="i-6015063045542491-39" prev="i-6015063045542491-11" who="Q52920">
            <seg>
              Kunskaperna i svenska språket för nyanlända elever behöver förbättras.
              Fortsatta satsningar i huvudsak riktade mot bristyrken bör göras
              för att underlätta för utrikes födda akademikers inträde på arbetsmarknaden
              på rätt kompetensnivå.
            </seg>
          </u>
          <u xml:id="i-6015063045542491-40" prev="i-6015063045542491-11" who="Q52920">
            <seg>
              Nystartszoner är ett ytterligare verktyg för att förbättra integrationen
              genom att minska utanförskapet i de områden där högst andel personer
              saknar sysselsättning, har låg utbildning och får långvarigt försörjningsstöd.
              Internationella erfarenheter visar att nystartszoner i kombination
              med andra åtgärder kan ha positiva effekter. Effekterna ligger
              främst i ekonomisk aktivitet vad gäller företagsetableringar.
            </seg>
          </u>
          <u xml:id="i-6015063045542491-41" prev="i-6015063045542491-11" who="Q52920">
            <seg>
              Herr talman! Utbildning är centralt både för den enskilde och
              för samhället i stort. En likvärdig och kunskapsfokuserad skola
              möjliggör en konkurrenskraftig ekonomi och ett samhälle som håller
              samman. Skolan ska ge alla den kunskap och bildning som krävs
              för att komma in på arbetsmarknaden, för fortsatta studier och
              för att delta i samhället.
            </seg>
          </u>
          <u xml:id="i-6015063045542491-42" prev="i-6015063045542491-11" who="Q52920">
            <seg>
              I många avseenden fungerar det svenska utbildningssystemet bra.
              Men för att öka kunskaperna och likvärdigheten behöver mer göras.
              Elevernas läs- och skrivförmåga behöver förbättras. En trygg skolmiljö
              och studiero är viktigt. Vi avsätter medel till frivillig sommarskola
              för främst de elever i årskurserna 6–9 som riskerar att inte klara
              kunskapskraven.
            </seg>
          </u>
          <u xml:id="i-6015063045542491-43" prev="i-6015063045542491-11" who="Q52920">
            <seg>
              Sverige har bra lärare. Det ska löna sig att vara en bra lärare
              och att bli en bättre lärare. Karriärutvecklingsreformen för lärare
              förstärks och Lärarlyftet förlängs. Regeringen vill också möjliggöra
              för lärarna att lägga mer av sin tid på undervisning.
            </seg>
          </u>
          <u xml:id="i-6015063045542491-44" prev="i-6015063045542491-11" who="Q52920">
            <seg>
              För att upprätthålla och förstärka Sveriges konkurrenskraft krävs
              ett dynamiskt näringsliv i hela landet. Hindren för att starta,
              driva och utveckla företag ska därför vara så få och låga som
              möjligt.
            </seg>
          </u>
          <u xml:id="i-6015063045542491-45" prev="i-6015063045542491-11" who="Q52920">
            <seg>
              Skattelättnader görs för företag som sysslar med forskning och
              utveckling. I syfte att ytterligare förbättra för de mindre företagen
              förstärks nedsättningen av egenavgifterna.
            </seg>
          </u>
          <u xml:id="i-6015063045542491-46" prev="i-6015063045542491-11" who="Q52920">
            <seg>
              Mer kommer att göras för att minska de administrativa hindren
              och bördorna. Det ska vara enkelt för företagen att göra rätt.
            </seg>
          </u>
          <u xml:id="i-6015063045542491-47" prev="i-6015063045542491-11" who="Q52920">
            <seg>
              Det är viktigt att understödja utvecklingskraften i hela vårt
              land. Regeringen kommer att presentera de kommande sju årens omfattning
              och inriktning för den svenska sammanhållningspolitiken och för
              landsbygdsprogrammet. Insatser för miljö, jobb, entreprenörskap
              och hållbar tillväxt kommer fortsatt att prioriteras.
            </seg>
          </u>
          <u xml:id="i-6015063045542491-48" prev="i-6015063045542491-11" who="Q52920">
            <seg>
              En väl fungerande bostadsmarknad och infrastruktur är en förutsättning
              för god ekonomisk tillväxt. Detta är en särskild utmaning i storstadsområdena.
            </seg>
          </u>
          <u xml:id="i-6015063045542491-49" prev="i-6015063045542491-11" who="Q52920">
            <seg>
              Arbetet med att förenkla nyproduktion av bostäder och planprocessen
              fortsätter. Regler och krav som hindrar byggande förändras eller
              tas bort.
            </seg>
          </u>
          <u xml:id="i-6015063045542491-50" prev="i-6015063045542491-11" who="Q52920">
            <seg>
              Ett väl fungerande rättsväsen är en viktig förutsättning för
              att befolkningen ska känna trygghet. Regeringen har därför genom
              stora resurstillskott kraftigt förstärkt rättsväsendets kapacitet.
              Trots detta fungerar det inte i alla delar tillräckligt effektivt.
              Fler brott måste förebyggas och fler brott klaras upp. Detta gäller
              särskilt stölder, bedrägerier och andra brott som drabbar människor
              i vardagen.
            </seg>
          </u>
          <u xml:id="i-6015063045542491-51" prev="i-6015063045542491-11" who="Q52920">
            <seg>
              Regeringen ser behov av ytterligare åtgärder som tydliggör att
              samhället ser allvarligt på våldsbrottslighet.
            </seg>
          </u>
          <u xml:id="i-6015063045542491-52" prev="i-6015063045542491-11" who="Q52920">
            <seg>
              Regeringen bedriver ett kontinuerligt arbete för att stärka insatserna
              mot våld i nära relationer. Som en del i detta arbete föreslår
              regeringen en permanent förstärkning av resurserna till landets
              kvinnojourer.
            </seg>
          </u>
          <u xml:id="i-6015063045542491-53" prev="i-6015063045542491-11" who="Q52920">
            <seg>
              Ett rikt och varierat kulturutbud är viktigt. Förberedelser görs
              för att åstadkomma en renovering och ombyggnad av Kungliga Operan
              i Stockholm. På detta sätt kan huset göras mer öppet och tillgängligt
              för publik och allmänhet, och den konstnärliga verksamheten kan
              utvecklas.
            </seg>
          </u>
          <u xml:id="i-6015063045542491-54" prev="i-6015063045542491-11" who="Q52920">
            <seg>
              Sverige ska driva ett ambitiöst miljö-, energi- och klimatarbete.
              Senare i september presenterar FN:s klimatpanel första delen av
              sin femte forskningsrapport här i Stockholm. Den blir en viktig
              påminnelse om allvaret i klimathotet och behovet av att minska
              världens utsläpp av klimatgaser. Avgörande för detta är att de
              stora utsläppsländerna reducerar sina utsläpp. Sverige fortsätter
              arbetet för att driva klimatförhandlingarna framåt. EU ska agera
              kraftfullt och konstruktivt för att åstadkomma ett globalt klimatavtal.
            </seg>
          </u>
          <u xml:id="i-6015063045542491-55" prev="i-6015063045542491-11" who="Q52920">
            <seg>
              Regeringen avser att föreslå ett antal nya insatser för att skydda
              vårt klimat och vår miljö. För att bidra till att uppnå miljökvalitetsmålet
              Giftfri miljö avsätter regeringen ytterligare resurser till satsningen
              Giftfri vardag. Regeringen avser dessutom att återkomma till riksdagen
              med den fortsatta inriktningen på den svenska kemikaliepolitiken.
            </seg>
          </u>
          <note>
            För att stimulera användningen av biodrivmedel avser regeringen
            att införa ett kvotpliktssystem för biodrivmedel. Nedsättningen
            av förmånsvärdet för vissa miljöbilar förlängs med tre år från
            och med 2014.
          </note>
          <u xml:id="i-6015063045542491-56" prev="i-6015063045542491-11" who="Q52920">
            <seg>
              I ett välfärdssamhälle ska alla invånare erbjudas god tillgång
              till hälso- och sjukvård samt omsorg av hög kvalitet. Regeringens
              stora patientsäkerhets-, psykiatri- och tillgänglighetssatsningar
              fortsätter. Vi fortsätter att satsa på höjd kvalitet och effektivitet
              i sjukvården, bland annat genom en flerårig satsning på vård för
              personer med kroniska sjukdomar.
            </seg>
          </u>
          <u xml:id="i-6015063045542491-57" prev="i-6015063045542491-11" who="Q52920">
            <seg>
              I Sverige kombineras en konkurrenskraftig ekonomi med ett samhälle
              som håller ihop. För att värna sammanhållningen och se till att
              ökat välstånd kommer fler till del kommer regeringen att föreslå
              insatser till familjer och pensionärer. För att nå fram till de
              barnfamiljer som har mycket små marginaler höjer regeringen det
              särskilda bidraget i bostadsbidraget. För att bidra till att bryta
              utanförskap införs en fritidspeng så att barn som finns i hushåll
              i ekonomisk utsatthet ska få bättre tillgång till kontinuerliga
              fritidsaktiviteter.
            </seg>
          </u>
          <u xml:id="i-6015063045542491-58" prev="i-6015063045542491-11" who="Q52920">
            <seg>
              Regeringens politik syftar till att människor ska känna att Sverige
              är ett bra och tryggt land att åldras i. Tack vare en ansvarsfull
              ekonomisk politik med en tydlig arbetslinje kan regeringen fortsätta
              att sänka skatten för landets pensionärer med tyngdpunkt på dem
              med små ekonomiska marginaler. Tillskottet till pensionärerna
              bidrar dessutom till att skjuta in energi i den svenska ekonomin.
            </seg>
          </u>
          <u xml:id="i-6015063045542491-59" prev="i-6015063045542491-11" who="Q52920">
            <seg>
              Herr talman! Sverige ska vara en aktiv del av ett starkt, enat
              och öppet Europa – ett Europa som går stärkt ur den ekonomiska
              krisen och som bättre kan hävda sina intressen på den internationella
              arenan. För detta krävs fortsatta reformer för att uppnå sundare
              offentliga finanser, förbättrad konkurrenskraft och skärpt tillsyn
              av banker. Detta kommer regeringen även fortsatt att framföra
              i diskussionen om en kommande bankunion samt ett fördjupat ekonomiskt
              och finanspolitiskt samarbete.
            </seg>
          </u>
          <u xml:id="i-6015063045542491-60" prev="i-6015063045542491-11" who="Q52920">
            <seg>
              Europiska unionen vilar på demokrati och respekt för mänskliga
              rättigheter. Nästa år går vi in på det 20:e året av svenskt EU-medlemskap.
              Det är ett bra tillfälle att påminna om de fördelar som vårt EU-medlemskap
              innebär: tillgång till världens största enhetliga marknad som
              konsument eller producent och möjligheten att studera, resa eller
              arbeta i något av EU:s 28 medlemsländer. Men det är också en enastående
              möjlighet för Sverige att gemensamt med andra länder i Europa
              möta de stora utmaningar som vi står inför.
            </seg>
          </u>
          <u xml:id="i-6015063045542491-61" prev="i-6015063045542491-11" who="Q52920">
            <seg>
              De allra tätaste banden har vi med våra grannar. Gemenskapen
              i Norden har djupa rötter. Sverige är under 2013 ordförande i
              Nordiska ministerrådet. Vi prioriterar arbetet med ungas utanförskap,
              Nordens konkurrenskraft, demografi och miljö.
            </seg>
          </u>
          <u xml:id="i-6015063045542491-62" prev="i-6015063045542491-11" who="Q52920">
            <seg>
              Sveriges utrikespolitik bygger på en bred samsyn i Sveriges riksdag
              kring de värden som ligger till grund för FN:s deklaration och
              Europarådets konvention om de mänskliga rättigheterna.
            </seg>
          </u>
          <u xml:id="i-6015063045542491-63" prev="i-6015063045542491-11" who="Q52920">
            <seg>
              Vår säkerhetspolitik utformas i brett samförstånd. Den säkerhetspolitiska
              linjen ligger fast. Det är klart att Sverige inte kommer att förhålla
              sig passivt om en katastrof eller ett angrepp skulle drabba ett
              annat medlemsland i Europeiska unionen eller ett annat nordiskt
              land. I detta ligger också en förväntan om att dessa länder agerar
              på samma sätt om Sverige drabbas.
            </seg>
          </u>
          <u xml:id="i-6015063045542491-64" prev="i-6015063045542491-11" who="Q52920">
            <seg>
              Situationen i Mellanöstern fortsätter att förvärras. I Syrien
              råder ett brutalt inbördeskrig. Vi fördömer i starkaste möjliga
              ordalag allt användande av kemiska stridsmedel. De som är skyldiga
              måste ställas till svars.
            </seg>
          </u>
          <u xml:id="i-6015063045542491-65" prev="i-6015063045542491-11" who="Q52920">
            <seg>
              Regeringen anser att allvarliga frågor som rör internationell
              fred och säkerhet, som krisen i Syrien, ska hanteras av FN. Långsiktigt
              kan krisen bara lösas med politiska medel. Sverige ska fortsatt
              bidra till att stödja de drabbade genom ett ambitiöst humanitärt
              bistånd men också när människor flyr till Sverige.
            </seg>
          </u>
          <u xml:id="i-6015063045542491-66" prev="i-6015063045542491-11" who="Q52920">
            <seg>
              Sverige ska ha ett generöst och effektivt bistånd. Inför 2014
              fastställs Sveriges bistånd till att motsvara 1 procent av bni.
            </seg>
          </u>
          <u xml:id="i-6015063045542491-67" prev="i-6015063045542491-11" who="Q52920">
            <seg>
              Vårt engagemang för att Israel och ett Palestina ska kunna leva
              fredligt sida vid sida fortsätter. Vi stöder de återupptagna fredssamtalen
              och uppmanar bägge parter att avstå från provokationer som kan
              äventyra fredsprocessen.
            </seg>
          </u>
          <u xml:id="i-6015063045542491-68" prev="i-6015063045542491-11" who="Q52920">
            <seg>
              Regeringen avser att under hösten återkomma till riksdagen med
              förslag om den fortsatta övergången från stridande till stödjande
              insatser i Afghanistan. Sveriges stöd till fred och utveckling
              i Afghanistan är omfattande och långsiktigt. Afghanistan är i
              dag den största mottagaren av svenskt utvecklingsbistånd.
            </seg>
          </u>
          <u xml:id="i-6015063045542491-69" prev="i-6015063045542491-11" who="Q52920">
            <seg>
              Utmaningarna i vårt östra grannskap består. Inskränkningarna
              i oppositionens möjligheter att verka i flera av dessa länder
              är oroväckande liksom påtryckningarna utifrån mot vissa av länderna
              på grund av deras vilja till närmare relationer med EU. Men svårigheterna
              ändrar inte på det faktum att det är ett starkt svenskt intresse
              att utveckla och förstärka Europeiska unionens politik för länderna
              i det östliga partnerskapet.
            </seg>
          </u>
          <u xml:id="i-6015063045542491-70" prev="i-6015063045542491-11" who="Q52920">
            <seg>
              Sverige ska vara en stark röst för en öppen union som är beredd
              att ta emot nya medlemmar. Vi välkomnar Kroatien som EU:s 28:e
              medlemsland och stöder Turkiet i deras förhandlingar om medlemskap.
              Vi gläder oss också åt att beslut om förhandlingsstart nu har
              fattats för Serbien och Montenegro.
            </seg>
          </u>
          <u xml:id="i-6015063045542491-71" prev="i-6015063045542491-11" who="Q52920">
            <seg>
              Herr talman! Goda samhällen byggs inte bara med lagar utan också
              med förtroende och tillit utifrån realistiska förväntningar. Sverige
              har tillsammans med bland andra våra nordiska grannar stort förtroende
              och stor tillit jämfört med de flesta andra länder.
            </seg>
          </u>
          <u xml:id="i-6015063045542491-72" prev="i-6015063045542491-11" who="Q52920">
            <seg>
              I civilsamhällets gemenskaper vävs band av tillit mellan människor
              och grupper. Vår gemensamma välfärd och våra demokratiska institutioner
              bidrar också till sammanhållning och tillit.
            </seg>
          </u>
          <u xml:id="i-6015063045542491-73" prev="i-6015063045542491-11" who="Q52920">
            <seg>
              Vi har traditioner att vara stolta över, värdesätta och värna,
              såsom att politiker i hög grad håller vad de har lovat inför val.
              Det är något som gör att människor kan förvänta sig att den politik
              som i val har getts förtroende och inflytande också faktiskt genomförs.
              Väljarna ska kunna veta vad de kan välja mellan och få det som
              de väljer.
            </seg>
          </u>
          <u xml:id="i-6015063045542491-74" prev="i-6015063045542491-11" who="Q52920">
            <seg>
              Här i riksdagen har vi en tradition av förhandling, ärligt spel
              och samarbete. Vi vinnlägger oss om att få den demokratiska processen
              att fungera smidigt och för att svenska folkets i val uttryckta
              vilja ska avspeglas vid regeringsbildning och få avtryck i politiken.
              Vi söker brett samförstånd och står fast vid gjorda uppgörelser.
            </seg>
          </u>
          <u xml:id="i-6015063045542491-75" prev="i-6015063045542491-11" who="Q52920">
            <seg>
              Riksdagsarbetet och budgethanteringen bygger på lagar som har
              stiftats i brett samförstånd men också på traditioner och praxis.
              Det är viktigt. Tillit och respekt betyder ofta lika mycket som
              stiftad lag.
            </seg>
          </u>
          <u xml:id="i-6015063045542491-76" prev="i-6015063045542491-11" who="Q52920">
            <seg>
              Förtroende och tillit bidrar också till högt valdeltagande. Det
              kan bidra till att väljare gör val utifrån andra motiv än missnöje.
              Förtroende och tillit är därför några av den svenska demokratins
              viktigaste grundpelare. Det åligger därför oss politiker att vara
              ansvarsfulla och inte lova mer än vi kan hålla – och sedan hålla
              vad vi lovar.
            </seg>
          </u>
          <u xml:id="i-6015063045542491-77" prev="i-6015063045542491-11" who="Q52920">
            <seg>
              Alliansregeringen fick i valet 2006 förtroendet att genomföra
              den politik som de fyra partierna gemensamt hade presenterat för
              väljarna före valet. Inför valet 2010 kunde vi redovisa att vi
              hade genomfört det vi hade lovat. I valet 2010 fick våra partier
              återigen förtroende att genomföra en bred reformagenda.
            </seg>
          </u>
          <u xml:id="i-6015063045542491-78" prev="i-6015063045542491-11" who="Q52920">
            <seg>
              I och med höstens budgetproposition, som läggs på riksdagens
              bord i morgon, kommer ytterligare löften och ambitioner att kunna
              bockas av. I samband med valet nästa höst kan medborgarna utvärdera
              regeringens arbete och se att vi har genomfört det vi har lovat.
              Så värnar vi den tillit och det förtroende som hör till Sveriges
              största tillgångar.
            </seg>
          </u>
          <u xml:id="i-6015063045542491-79" prev="i-6015063045542491-11" who="Q52920">
            <seg>
              Herr talman! I två val har Alliansen sökt och fått väljarnas
              förtroende att göra hela Sverige till ett bättre land att leva
              i för alla. Mycket har uträttats under de år som vi har burit
              regeringsansvar. Men allt i Sverige är inte bra. Det kommer att
              finnas mycket kvar att göra under åren framöver.
            </seg>
          </u>
          <u xml:id="i-6015063045542491-80" prev="i-6015063045542491-11" who="Q52920">
            <seg>
              Finanspolitiken kommer fortsatt att behöva säkra en stabil återhämtning.
              Den utdragna lågkonjunkturen riskerar att förstärka utmaningarna
              med att få fler i arbete, inte minst vad gäller utrikes födda
              och unga. Vi har en tilltagande internationell konkurrens om investeringar
              och jobb. Även om antalet sysselsatta i dag är högre än vid finanskrisens
              utbrott och 200 000 fler än 2006 behöver arbetet med att nå full
              sysselsättning därför fortsätta.
            </seg>
          </u>
          <u xml:id="i-6015063045542491-81" prev="i-6015063045542491-11" who="Q52920">
            <seg>
              Jobb ger välstånd, som i sin tur ger möjlighet till välfärd.
              Men de demografiska utmaningarna med en åldrande befolkning ställer
              krav på vår välfärdsmodell, som bygger på att de som arbetar inte
              är för få i förhållande till dem som inte arbetar. Och med allt
              längre liv får vi fler livsfaser. Det kan bli vanligare att vara
              kvar i arbetslivet även efter den ålder då man tidigare förväntades
              vara heltidspensionär, men kanske i ett annat yrke eller med andra
              arbetsuppgifter och i en annan omfattning. Samtidigt är förutsättningarna
              för ett längre arbetsliv inte lika för alla yrken.
            </seg>
          </u>
          <u xml:id="i-6015063045542491-82" prev="i-6015063045542491-11" who="Q52920">
            <seg>
              Tempot i dagens arbetsliv är ofta väldigt högt. Därför bör vi
              bli mer öppna för att byta yrke mitt i livet. Vi behöver underlätta
              en sådan omställning. Samhället som helhet har här en stor utmaning
              att hantera.
            </seg>
          </u>
          <u xml:id="i-6015063045542491-83" prev="i-6015063045542491-11" who="Q52920">
            <seg>
              Världens mest jämställda land är ännu för ojämställt. Ännu tjänar
              kvinnor mindre än män. Ännu flyr kvinnor till jourer för beskydd,
              och ännu går pojkar ut från våra skolor med mindre kunskaper än
              flickor. Vi har mer att göra för att uppnå lika möjligheter till
              lika lön, lika stor frihet från våld och lika mycket kunskaper
              till varje elev.
            </seg>
          </u>
          <u xml:id="i-6015063045542491-84" prev="i-6015063045542491-11" who="Q52920">
            <seg>
              Den globala klimatutmaningen kommer att kräva fortsatta ansträngningar.
              Vi behöver förstärka vårt innovations- och entreprenörsklimat,
              och skolreformerna behöver vårdas och utvecklas.
            </seg>
          </u>
          <u xml:id="i-6015063045542491-85" prev="i-6015063045542491-11" who="Q52920">
            <seg>
              För att klara dessa framtida utmaningar behövs en ansvarsfull
              och framtidsinriktad politik. Vi behöver rusta och förbereda oss.
              Det gör vi bäst genom att fortsätta att ta steg för att modernisera
              vår svenska modell byggd på arbete, kunskap, entreprenörskap,
              välfärd och sammanhållning.
            </seg>
          </u>
          <u xml:id="i-6015063045542491-86" prev="i-6015063045542491-11" who="Q52920">
            <seg>
              Så kan vi se på framtiden med tillförsikt och förhoppning. Så
              kan vi göra hela Sverige till ett ännu bättre land för alla.
            </seg>
          </u>
          <note>
            Herr talman! Till sist vill jag anmäla förändringar i regeringens
            sammansättning. Jag har i dag beslutat om följande ändringar:
            Gunilla Carlsson har entledigats som statsråd. Hillevi Engström
            har entledigats som chef för Arbetsmarknadsdepartementet och i
            stället förordnats som biståndsminister i Utrikesdepartementet.
            Elisabeth Svantesson har förordnats som statsråd och chef för
            Arbetsmarknadsdepartementet.
          </note>
          <note>
            3 § Ceremonin avslutades kl. 15.00.
          </note>
          <note>
            Bilaga
          </note>
          <note>
            Lord Willobies welcome home
          </note>
          <note>
            Kungssången
          </note>
          <note>
            En sångarsaga
          </note>
          <note>
            Fanfar
          </note>
          <u xml:id="i-6015063045542491-87" prev="i-6015063045542491-11" who="Q52920">
            <seg>
              I ungdomen
            </seg>
          </u>
          <note>
            Strövtåg i hembygden
          </note>
          <note>
            Nationalsången
          </note>
          <u xml:id="i-6015063045542491-88" prev="i-6015063045542491-11" who="Q52920">
            <seg>
              Grande Marche
            </seg>
          </u>
          <note>
            Riksplan:
          </note>
          <note>
            Trapphallen:
          </note>
          <note>
            Plenisalen:
          </note>
        </div>
      </body>
    </text>
  </TEI>
</teiCorpus>
