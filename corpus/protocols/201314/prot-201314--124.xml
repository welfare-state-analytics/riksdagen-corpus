<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201314</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201314</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--124</head>
          <docDate when="2014-06-12">2014-06-12</docDate>
        </div>
      </front>
      <body>
        <div>
          <note xml:id="i-FKoSgHF2JcARg5ycBj7a61">
            Riksdagens protokoll
          </note>
          <u xml:id="i-0dc2bf45a9407713-0" who="unknown">
            <seg xml:id="i-PZo7BWDKowtCGX3BvGQ8RW">
              2013/14:124
            </seg>
          </u>
          <note xml:id="i-2Ndi6mafoAZS18GKpKhw5V">
            Torsdagen den 12 juni
          </note>
          <note xml:id="i-FXNzJx4cXsqRCEeimDa58D">
            Kl. 09:00 - 19:08
          </note>
          <note xml:id="i-Y7nd9aSoxQU2tAe3QR3cbq">
            1 § Justering av protokoll
          </note>
          <note xml:id="i-PntanzMPi4zKXqMXC3v41q">
            Protokollet för den 5 juni justerades.
          </note>
          <note xml:id="i-NsnpnrcJiaU3oAod6TSt9s">
            2 § Anmälan om fördröjda svar på interpellationer
          </note>
          <note xml:id="i-WMuPzZfUnF2rCCbnFmmTu5">
            Följande skrivelser hade kommit in:
          </note>
          <note xml:id="i-KExideteEqWQPBugNhzdkK">
            Interpellation 2013/14:499
          </note>
          <note xml:id="i-RYy5KbvqRb78SkmHWw8V5z">
            Interpellation 2013/14:499 Miljöbelastningen på Arlanda och tullstationen
            i Kapellskär
          </note>
          <note xml:id="i-7eqoPhFK28yWGp13HNLdnn">
            Interpellationen kommer att besvaras fredagen den 27 juni 2014.
          </note>
          <u xml:id="i-0dc2bf45a9407713-1" who="unknown">
            <seg xml:id="i-6uMpjX6NLAboB8YR8o3BKH">
              Skälet till dröjsmålet är tjänsteresor och sedan tidigare inbokade
              engagemang.
            </seg>
          </u>
          <note xml:id="i-JDBSGKrfyAYUe3XLYtAiAe">
            Rikard Jermsten
          </note>
          <note xml:id="i-QHWNpuYX2otdEPuf8znXaY">
            Interpellation 2013/14:500
          </note>
          <note xml:id="i-U3RB4hjycUfXGFbco8g91y">
            Interpellation 2013/14:500 Trängselskatt och avgift för utländska
            fordon
          </note>
          <note xml:id="i-D4jeVFHM44hibm7eY7h78G">
            Interpellationen kommer att besvaras fredagen den 27 juni 2014.
          </note>
          <u xml:id="i-0dc2bf45a9407713-2" who="unknown">
            <seg xml:id="i-R76jAqR9fpEW3FnHVeAPXs">
              Skälet till dröjsmålet är tjänsteresor och sedan tidigare inbokade
              engagemang.
            </seg>
          </u>
          <note xml:id="i-7b6DfC24iaLg8XLX53FoQ4">
            Rikard Jermsten
          </note>
          <note xml:id="i-UESCzLdX19AoFap2vUYrdV">
            Interpellation 2013/14:502
          </note>
          <note xml:id="i-TQPUzWgHUxiQaaMyh5aM3A">
            Interpellation 2013/14:502 Ändring av trängselskattesystemet
            i östra Hisingen i Göteborg
          </note>
          <note xml:id="i-Diy4jZjKpxCcg14xCENhWj">
            Interpellationen kommer att besvaras fredagen den 27 juni 2014.
          </note>
          <u xml:id="i-0dc2bf45a9407713-3" who="unknown">
            <seg xml:id="i-8NuA3pUSxZjeiAW9599cjh">
              Skälet till dröjsmålet är tjänsteresor och sedan tidigare inbokade
              engagemang.
            </seg>
          </u>
          <note xml:id="i-VdyDDgu3Mn2UHWDrsfZFbP">
            Rikard Jermsten
          </note>
          <note xml:id="i-UrmwT78pwZR3iH3FvCbQop">
            Interpellation 2013/14:517
          </note>
          <note xml:id="i-P2Dv8z9GweVhgRFFKsujdQ">
            Interpellation 2013/14:517 Höjda fartböter vid vägarbeten
          </note>
          <u xml:id="i-0dc2bf45a9407713-4" who="unknown">
            <seg xml:id="i-864oCibLUc1jq6zxAWhyvD">
              Skälet till dröjsmålet är tidigare inbokade resor och arrangemang.
            </seg>
          </u>
          <note xml:id="i-97ucCWQcV9RTYFSXqwEYKN">
            Fredrik Ahlén
          </note>
          <note xml:id="i-QGdhYhH9xcQgRva6a7aj7V">
            3 § Ärende för hänvisning till utskott
          </note>
          <note xml:id="i-NsPA4tRVJPmefgzXkYiDka">
            Följande dokument hänvisades till utskott:
          </note>
          <note xml:id="i-6et6pFLobLrX7JqcGukkkz">
            4 § Åtgärder för att stärka barnets rättigheter och uppväxtvillkor
          </note>
          <note type="speaker" xml:id="i-EwQimq3Yg619K64ZbY7t2G">
            Anf. 1 ANN ARLEKLO (S):
          </note>
          <u xml:id="i-0dc2bf45a9407713-5" next="i-0dc2bf45a9407713-28" who="Q3375500">
            <seg xml:id="i-MMGFfLP9f5gaX1h1LAPgEJ">
              Herr talman! God morgon! Vi ska i dag debattera skrivelsen Åtgärder
              för att stärka barnets rättigheter och uppväxtvillkor i Sverige
              . Jag vill börja med att yrka bifall till reservation 1, Inkorporering
              av barnkonventionen i svensk lagstiftning. I övrigt yrkar jag
              bifall till utskottets förslag till beslut.
            </seg>
          </u>
          <note xml:id="i-UtC6j5U6wrucbNxTwKTyPe">
            Skrivelsen innehåller inga förslag till beslut. I skrivelsen
            redovisas regeringens prioriteringar och åtgärder inom barnrättspolitiken
            i huvudsak under perioden 2010–2013.
          </note>
          <u xml:id="i-0dc2bf45a9407713-6" prev="i-0dc2bf45a9407713-5" who="Q3375500">
            <seg xml:id="i-Fxa4m4XZjFBjJiWV1mja8a">
              Barnrättspolitiken har många aspekter. Vi har i vår motion valt
              att ta upp följande områden: barns och ungas sociala och ekonomiska
              levnadsvillkor, barnkonventionen och skydd av barn mot människohandel,
              exploatering och sexuella övergrepp.
            </seg>
          </u>
          <u xml:id="i-0dc2bf45a9407713-7" prev="i-0dc2bf45a9407713-5" who="Q3375500">
            <seg xml:id="i-AsYWp8eUhQrocnSb2JHt3X">
              Herr talman! Sverige är i många avseenden ett bra land för barn
              att växa upp i. De flesta av Sveriges barn har det bra och har
              goda möjligheter att utvecklas och förverkliga sina mål och drömmar.
              Barns och ungas hälsa och sociala förhållanden i Sverige är goda,
              även jämfört med andra välfärdsländer. Men skillnaderna i uppväxtvillkor
              mellan olika barn och unga är stora.
            </seg>
          </u>
          <u xml:id="i-0dc2bf45a9407713-8" prev="i-0dc2bf45a9407713-5" who="Q3375500">
            <seg xml:id="i-H1T2CkauQwkbriRBALfPPF">
              De sociala och ekonomiska klyftorna i vårt samhälle återspeglas
              även i barns och ungas vardag. Det finns många barn och ungdomar
              vars uppväxtvillkor måste förbättras. Det handlar bland annat
              om barn som lever i ekonomisk utsatthet och som därmed löper högre
              risk för den sociala utsatthet som ofta är nära sammankopplad
              med låg ekonomisk standard.
            </seg>
          </u>
          <u xml:id="i-0dc2bf45a9407713-9" prev="i-0dc2bf45a9407713-5" who="Q3375500">
            <seg xml:id="i-PSXNBEU2q7JiaGL9yzYrpa">
              De målsättningar och åtgärder som redovisas i regeringens skrivelse
              ställer vi alla upp på. Problemet är att skrivelsen inte i tillräcklig
              omfattning lyfter fram de ökade klyftorna i samhället och deras
              konsekvenser.
            </seg>
          </u>
          <u xml:id="i-0dc2bf45a9407713-10" prev="i-0dc2bf45a9407713-5" who="Q3375500">
            <seg xml:id="i-NS7DKNqJarNXTzDsZSsAqW">
              Att diskutera barns rättigheter utan att diskutera skillnader
              i uppväxtvillkor blir i det närmaste meningslöst. För att man
              ska kunna ge alla barn en bra start i livet behöver skillnader
              i de sociala och ekonomiska levnadsvillkoren i Sverige minska.
            </seg>
          </u>
          <u xml:id="i-0dc2bf45a9407713-11" prev="i-0dc2bf45a9407713-5" who="Q3375500">
            <seg xml:id="i-S4Jf6bSAgBvHwSr2W92XnT">
              Ett mycket grundläggande exempel på barns och ungdomars skilda
              levnadsvillkor och utsatthet är vräkningar av barnfamiljer. Regeringens
              mål i hemlöshetsstrategin från 2007 om noll vräkningar av barnfamiljer
              inom två år har inte på något sätt infriats. Under förra året
              berördes 504 barn av en verkställd vräkning. Och vid närmare var
              femte vräkning har barn, enligt kronofogden, varit närvarande
              vid själva vräkningstillfället. För dessa barn är otryggheten
              stor, och avståndet till värdeord som trygghet, utveckling och
              barnets rättigheter blir väldigt långt.
            </seg>
          </u>
          <u xml:id="i-0dc2bf45a9407713-12" prev="i-0dc2bf45a9407713-5" who="Q3375500">
            <seg xml:id="i-VEEpDcGBpjdDF5xux66oKr">
              Herr talman! Skolan blir alltmer ojämlik. Den internationella
              kunskapsmätningen PISA visar att de lägst presterande eleverna
              tappar mest, att resultatskillnaderna mellan olika skolor ökar
              och att andelen elever som inte når målen i grundskolan och är
              behöriga att gå vidare till ett nationellt program på gymnasiet
              ökar. Skolan blir därmed allt mindre kompensatorisk, och den utvecklingen
              måste vändas.
            </seg>
          </u>
          <u xml:id="i-0dc2bf45a9407713-13" prev="i-0dc2bf45a9407713-5" who="Q3375500">
            <seg xml:id="i-GeiQM8eB27mzoieDDzw73Z">
              Efter den djupa 90-talskrisen halverades nästan behovet av ekonomiskt
              bistånd under åren 1997–2007. Kostnaderna har dock successivt
              börjat öka igen sedan 2007. En lågkonjunktur kombinerad med en
              ineffektiv jobbpolitik och fördelningspolitik från den borgerliga
              regeringen har lett till en försämrad utveckling för dem som har
              små ekonomiska marginaler. Regeringens försämringar av a-kassesystemet
              och sjukförsäkringen har också urholkat trygghetssystemen och
              förvärrat situationen.
            </seg>
          </u>
          <u xml:id="i-0dc2bf45a9407713-14" prev="i-0dc2bf45a9407713-5" who="Q3375500">
            <seg xml:id="i-8gkq1YaRqkkgQCBygBjHpe">
              Många som är arbetslösa har inte ersättning från a-kassan. 5,7
              procent av alla hushåll i befolkningen fick bistånd 2012. Biståndshushållen
              domineras av ensamhushåll, där män utan barn är den största gruppen,
              men ensamstående kvinnor med barn är den hårdast drabbade gruppen
              bland de olika hushållstyperna. År 2012 fick 23 procent av de
              ensamstående mödrarna ekonomiskt bistånd.
            </seg>
          </u>
          <u xml:id="i-0dc2bf45a9407713-15" prev="i-0dc2bf45a9407713-5" who="Q3375500">
            <seg xml:id="i-FcddVj7cZQnvMgnFti8wDF">
              De vanligaste skälen till att en person som har behov av ekonomiskt
              bistånd inte kan försörja sig är arbetslöshet och sjukdom. Enskilda
              personers behov av ekonomiskt bistånd beror alltså till stor del
              på strukturella faktorer i samhället, till exempel hur situationen
              på arbetsmarknaden ser ut och hur trygghetssystemen är utformade.
              Grundläggande är dock att samhället åter kan erbjuda en a-kassa
              och sjukförsäkring som ger rimligt skydd mot arbetslöshet och
              sjukdom. Den borgerliga regeringen har systematiskt försämrat
              villkoren för de här människorna. Resultatet är negativt för samhället
              som helhet och ofta en tragedi för de individer och barnfamiljer
              som drabbas.
            </seg>
          </u>
          <u xml:id="i-0dc2bf45a9407713-16" prev="i-0dc2bf45a9407713-5" who="Q3375500">
            <seg xml:id="i-HNdUVM7ouqbqAcLZui8vR5">
              Herr talman! Den svenska fattigdomsbekämpande politiken har länge
              varit framgångsrik genom att inte selektivt fokusera på särskilda
              stödsystem för fattiga, utan det är breda, inkluderande välfärdslösningar
              för alla grupper. Men det bygger på att människor kommer in på
              arbetsmarknaden och kvalificerar sig för ersättning vid arbetslöshet
              eller sjukdom, vilket allt färre gör.
            </seg>
          </u>
          <u xml:id="i-0dc2bf45a9407713-17" prev="i-0dc2bf45a9407713-5" who="Q3375500">
            <seg xml:id="i-9npEg96DhdRqPkbxBx9RSt">
              Den borgerliga regeringens politik har gått ut på att ytterligare
              försvåra för människor att kvalificera sig till försäkringarna.
              Det leder inte till fler jobb, däremot till fler ekonomiskt utsatta
              familjer.
            </seg>
          </u>
          <u xml:id="i-0dc2bf45a9407713-18" prev="i-0dc2bf45a9407713-5" who="Q3375500">
            <seg xml:id="i-3ZVaa6kBaKeN45PTxvKN4h">
              Herr talman! Alla barn har rätt till en god uppväxt. Det gäller
              att säkra att även barn till föräldrar som står utanför arbetsmarknaden
              har en rimlig levnadsstandard.
            </seg>
          </u>
          <u xml:id="i-0dc2bf45a9407713-19" prev="i-0dc2bf45a9407713-5" who="Q3375500">
            <seg xml:id="i-MqacNjUB6tAPHrin5bqQyB">
              Herr talman! Barnkonventionen uttrycker ett förhållningssätt
              till barn som sätter barnen i fokus vid beslut eller åtgärder
              som berör ett enskilt barn eller en grupp barn. Detta innebär
              att ansvarig beslutsfattare vid beslut som rör barn ska överväga
              om barnet eller barnen berörs och i så fall på vilket sätt.
            </seg>
          </u>
          <u xml:id="i-0dc2bf45a9407713-20" prev="i-0dc2bf45a9407713-5" who="Q3375500">
            <seg xml:id="i-4wwQQSg4QZ75yh7ZEE1fcM">
              Arbetet med barnkonventionen i Sverige har nu pågått i mer än
              20 år. Sverige ratificerade konventionen efter ett beslut i riksdagen
              1990. Praktiskt taget alla världens stater har anslutit sig till
              barnkonventionen. Artikel 4 i barnkonventionen förpliktar staten
              att vidta alla lämpliga lagstiftningsåtgärder samt administrativa
              och andra åtgärder som behövs för att genomföra de rättigheter
              som erkänns i konventionen.
            </seg>
          </u>
          <u xml:id="i-0dc2bf45a9407713-21" prev="i-0dc2bf45a9407713-5" who="Q3375500">
            <seg xml:id="i-XMwKsRAPhwMEq87UsU9HiY">
              Konventionen ställer inget krav på hur länder genomför rättigheterna
              i barnkonventionen. Den hittillsvarande svenska metoden att gå
              igenom varje samhällsområde och ändra i alla lagar som berör barn
              så att varje lagstiftning utgår från barnets bästa har på många
              sätt varit ett bra och framgångsrikt sätt att jobba. Men vi anser
              att det nu är dags att ta nästa steg.
            </seg>
          </u>
          <u xml:id="i-0dc2bf45a9407713-22" prev="i-0dc2bf45a9407713-5" who="Q3375500">
            <seg xml:id="i-HUw4e7fzXTU1gQon9AQ6Wb">
              Vi tror att genomslaget för barnkonventionen skulle bli ännu
              större om den gjordes till svensk lag. Därför vill vi verka för
              detta i riksdagen. Vi menar att det kan finnas flera fördelar
              med detta. Det är en viktig signaleffekt till beslutsfattare och
              övriga samhället att barnfrågor ska prioriteras och få ökad uppmärksamhet.
              Det kan också konkret bidra till att barnkonventionens principer
              får en större genomslagskraft i beslutsfattande, lagstiftning
              och praxis.
            </seg>
          </u>
          <u xml:id="i-0dc2bf45a9407713-23" prev="i-0dc2bf45a9407713-5" who="Q3375500">
            <seg xml:id="i-GmFHvwG1JVVFe87iXMFzUD">
              Erfarenheterna från Norge, som har genomfört detta, är goda.
              Jurister, advokater, lärare, socialtjänstemän med flera har utbildats.
              Barnkonventionen används nu med tyngd inom områden som hälsa,
              utbildning, övergrepp och straffrätt. Farhågorna att det skulle
              bli svårt med rättstillämpningen i domstol har inte infriats.
            </seg>
          </u>
          <u xml:id="i-0dc2bf45a9407713-24" prev="i-0dc2bf45a9407713-5" who="Q3375500">
            <seg xml:id="i-AkWy4XdxX2nAwWyfrVzdGW">
              Frågan om barns rättigheter är naturligtvis inte löst en gång
              för alla för att barnkonventionen görs till lag. Arbetet med att
              tillvarata barns intressen måste ständigt pågå. Men genom att
              göra barnkonventionen till lag får vi ytterligare ett viktigt
              redskap för att förbättra barnens situation och kunna utkräva
              ansvar när konventionens principer inte följs. Vi föreslår därför
              att regeringen får i uppdrag att återkomma till riksdagen med
              förslag om att göra barnkonventionen till svensk lag.
            </seg>
          </u>
          <u xml:id="i-0dc2bf45a9407713-25" prev="i-0dc2bf45a9407713-5" who="Q3375500">
            <seg xml:id="i-SwAUT4MhF7oMUzHB4xkBy8">
              Herr talman! Barnkonventionen och det fakultativa protokollet
              till konventionen om försäljning av barn, barnprostitution och
              barnpornografi har etablerat en internationell standard för barnens
              rättigheter med bestämmelser som ska tillförsäkra varje barn rätten
              att behandlas med respekt och skyddas mot varje form av utnyttjande
              och exploatering samt sexuella övergrepp. Stater som har anslutit
              sig till konventionen är skyldiga att vidta alla lämpliga åtgärder
              för att skydda barn mot exploatering och utnyttjande oavsett om
              barnet befinner sig inom de nationella gränserna eller utomlands.
            </seg>
          </u>
          <u xml:id="i-0dc2bf45a9407713-26" prev="i-0dc2bf45a9407713-5" who="Q3375500">
            <seg xml:id="i-ALkhAmc9fp4zA1KU5dAycD">
              Sverige har vidtagit flera åtgärder i syfte att kontinuerligt
              förbättra skyddet för barn mot exploatering, sexuella övergrepp
              och människohandel. Åtgärderna har inneburit stärkt lagstiftning,
              ökad samordning mellan berörda myndigheter, spridning av relevant
              kunskap till barn, vuxna och yrkesverksamma samt ett ökat internationellt
              samarbete. Vi är positiva till de insatser som görs för att skydda
              barn mot sexuell exploatering, övergrepp och människohandel. Arbetet
              behöver dock intensifieras, och det krävs ett utvecklat samarbete
              mellan olika delar av samhället och med andra länder för att nå
              maximal effekt.
            </seg>
          </u>
          <u xml:id="i-0dc2bf45a9407713-27" prev="i-0dc2bf45a9407713-5" who="Q3375500">
            <seg xml:id="i-RPxBzSmX4Mb8KqdtWZeEXm">
              Vi tror också att det kan behövas ytterligare lagändringar. En
              sådan fråga gäller preskriptionstiden för sexualbrott. Många barn
              utsätts för grova övergrepp som skadar dem för resten av livet.
              Det kan dröja långt in i vuxen ålder innan de orkar, vågar eller
              får möjlighet att bearbeta händelserna och vill anmäla dem. Det
              är också en viktig signal till gärningsmannen: Om någon förgriper
              sig på ett barn kommer brottet aldrig att preskriberas. Lagen
              kommer alltid att nå förövaren, hur lång tid som än förflyter.
            </seg>
          </u>
          <u xml:id="i-0dc2bf45a9407713-28" prev="i-0dc2bf45a9407713-5" who="Q3375500">
            <seg xml:id="i-XrdXfGj1ppDjDyV69N4KRZ">
              Vi föreslår – och det gläder mig att vi har fått majoritet i
              utskottet för – att det görs en översyn av om preskriptionstiden
              för sexualbrott och andra allvarliga övergrepp mot barn kan tas
              bort.
            </seg>
          </u>
          <note xml:id="i-E6EKwdnELpLeztBxvmY9GY">
            I detta anförande instämde Lennart Axelsson, Catharina Bråkenhielm,
            Christer Engelhardt och Meeri Wasberg (alla S).
          </note>
          <note type="speaker" xml:id="i-67pcp3EreXpQCtQJJ26y3i">
            Anf. 2 HELENA BOUVENG (M):
          </note>
          <u xml:id="i-0dc2bf45a9407713-29" next="i-0dc2bf45a9407713-73" who="Q4940303">
            <seg xml:id="i-FX6fc6ocXjkP6jWvRL4qUA">
              Herr talman! I dag ska vi diskutera socialutskottets betänkande
              om åtgärder för att stärka barnets rättigheter och uppväxtvillkor.
            </seg>
          </u>
          <u xml:id="i-0dc2bf45a9407713-30" prev="i-0dc2bf45a9407713-29" who="Q4940303">
            <seg xml:id="i-K54BDjycZ1KXjDS4pnMKEH">
              I regeringens skrivelse, som utskottets betänkande bygger på,
              har vi redovisat våra prioriteringar och åtgärder inom barnrättspolitiken
              under 2010–2013. Vi har redovisat hur vi avser att fortsätta arbetet
              med att säkerställa och tillgodose barns rättigheter med utgångspunkt
              i Strategin för att stärka barnets rättigheter i Sverige. Vi har
              vidare presenterat vår handlingsplan för skydd av barn mot människohandel,
              exploatering och sexuella övergrepp 2014–2015.
            </seg>
          </u>
          <u xml:id="i-0dc2bf45a9407713-31" prev="i-0dc2bf45a9407713-29" who="Q4940303">
            <seg xml:id="i-32hH8GrN5S4cUtihzPsK6s">
              Några av de åtgärder som vi har tagit initiativ till är att stärka
              kunskapsspridningen och uppföljningen av arbetet med barns rättigheter,
              särskilt på regional och lokal nivå. Vi har också vidtagit åtgärder
              för att stödja kommuner så att de kan ta fram handlingsplaner
              mot ekonomisk utsatthet bland barn. Sedan 2010 har regeringen
              tagit initiativ till att stärka barnrättsperspektivet i till exempel
              socialtjänstlagen och lagen om stöd och service för vissa funktionshindrade.
            </seg>
          </u>
          <u xml:id="i-0dc2bf45a9407713-32" prev="i-0dc2bf45a9407713-29" who="Q4940303">
            <seg xml:id="i-FdqfU3xDUC3Uuggmk8Q2eY">
              Målet för Alliansens barnrättspolitik är att barn och unga ska
              respekteras och ges möjlighet till utveckling, trygghet, delaktighet
              och inflytande. Barnrättsperspektivet ska genomsyra alla beslut
              och åtgärder som berör barn och unga. Vår strategi för barns rättigheter
              i Sverige är ett viktigt verktyg i det arbetet. Konventionen om
              barnets rättigheter är utgångspunkten för barnrättspolitiken.
            </seg>
          </u>
          <u xml:id="i-0dc2bf45a9407713-33" prev="i-0dc2bf45a9407713-29" who="Q4940303">
            <seg xml:id="i-2S38Lc4drCWhFxzMwPJwiq">
              Herr talman! Detta för mig in på frågan om barnkonventionen och
              dess eventuella inkorporering i svensk rätt.
            </seg>
          </u>
          <u xml:id="i-0dc2bf45a9407713-34" prev="i-0dc2bf45a9407713-29" who="Q4940303">
            <seg xml:id="i-B2Sgpqfo3uZEwWq7xR8ij9">
              Barnkonventionen är mycket viktig för att bekräfta, främja och
              stärka barns rätt i Sverige och globalt. Att skydda de människor
              som behöver skyddet mest är en av statens viktigaste uppgifter.
              Barn tillhör definitivt den kategorin. Enligt barnkonventionen
              är varje stat skyldig att se till att den nationella lagstiftningen
              överensstämmer med konventionens rättigheter. Konventionen tar
              däremot inte ställning till hur detta ska ske utan överlämnar
              det till staterna att själva avgöra.
            </seg>
          </u>
          <u xml:id="i-0dc2bf45a9407713-35" prev="i-0dc2bf45a9407713-29" who="Q4940303">
            <seg xml:id="i-NLgyunpLWrjzMXXkT9iD21">
              Barn har rättigheter som ska respekteras, och det hoppas jag
              att det inte finns någon i denna församling som ifrågasätter.
              Sverige ska respektera barnkonventionen och leva upp till dess
              allmänna principer om barns bästa. Faktum är att svensk rätt ofta
              går längre än barnkonventionens minimikrav. Bland de länder som
              är större än en genomsnittlig svensk kommun är det bara Nya Zeeland
              som rankas bättre än Sverige när det gäller barns rättigheter
              av barnrättskommittén.
            </seg>
          </u>
          <u xml:id="i-0dc2bf45a9407713-36" prev="i-0dc2bf45a9407713-29" who="Q4940303">
            <seg xml:id="i-FiHAwxjVnPv9H51kSA7oye">
              Även OECD har konstaterat att Sverige ligger i framkant vad gäller
              barns rättigheter tillsammans med Nederländerna. Ds:en från 2011,
              som vi alla känner till, bekräftar detta. Fast det hjälper naturligtvis
              inte de barn vars rättigheter fortfarande kränks.
            </seg>
          </u>
          <u xml:id="i-0dc2bf45a9407713-37" prev="i-0dc2bf45a9407713-29" who="Q4940303">
            <seg xml:id="i-LfACqKpiKsi6x67LBH9rsu">
              Frågan vi diskuterar i dag gäller därför inte huruvida barns
              rättigheter är skyddsvärda eller inte utan om vi ska inkorporera
              barnkonventionen i svensk lag. Frågan är mycket komplex och tål
              att diskuteras. Av den anledningen har regeringen beslutat att
              en särskild utredare, Anita Wickström, ska analysera för- och
              nackdelar med att inkorporera barnkonventionen i svensk rätt.
              Utredaren ska göra en kartläggning inom särskilt angelägna områden
              av hur tillämpningen av lagar och andra föreskrifter överensstämmer
              med barnkonventionen och de tilläggsprotokoll som Sverige har
              tillträtt. En av de viktigaste frågorna som utredaren kommer att
              belysa är vilket genomslag som barnkonventionen fått i just tillämpningen
              av svenska lagar och regler.
            </seg>
          </u>
          <u xml:id="i-0dc2bf45a9407713-38" prev="i-0dc2bf45a9407713-29" who="Q4940303">
            <seg xml:id="i-JcEkbx29j4Dd9bgNW93TYe">
              Herr talman! Det finns många kloka argument för inkorporering
              av barnkonventionen. Fast det finns också argument som ifrågasätter
              om inkorporering är den rätta vägen att gå för att stärka barns
              rättigheter. Jag vill sätta barnen och deras rätt främst, och
              jag vill därför resonera kring just detta. Jag är övertygad om
              att vi alla har samma mål, nämligen att de rättigheter som framförs
              i barnkonventionen, som för oss svenskar oftast är självklara,
              ska garanteras alla barn i vårt land.
            </seg>
          </u>
          <u xml:id="i-0dc2bf45a9407713-39" prev="i-0dc2bf45a9407713-29" who="Q4940303">
            <seg xml:id="i-YLpef83U9woN3jR3xXGp8T">
              I länder som Sverige med ett så kallat dualistiskt rättssystem
              måste konventionen införlivas i den nationella rätten antingen
              genom transformering, vilket innebär att man anpassar lagen efter
              konventionen, eller genom inkorporering, det vill säga att man
              ger konventionen status som lag. Hittills har vi i Sverige valt
              transformering.
            </seg>
          </u>
          <u xml:id="i-0dc2bf45a9407713-40" prev="i-0dc2bf45a9407713-29" who="Q4940303">
            <seg xml:id="i-HeuJ1bPJuSKzksuB8tEUJk">
              Faktum är att i länder som har så kallade monistiska rättssystem,
              som finns i till exempel USA, Frankrike, Nederländerna och Belgien,
              får internationella konventioner automatiskt samma status som
              de nationella lagarna i och med ratificeringen. Då är konventionerna
              fullt inkorporerade.
            </seg>
          </u>
          <u xml:id="i-0dc2bf45a9407713-41" prev="i-0dc2bf45a9407713-29" who="Q4940303">
            <seg xml:id="i-SPyVSqJbXHoJbCFDXfBrDY">
              Ett av de starkaste argumenten är att barnkonventionens rättigheter
              får en starkare ställning och status såväl i lagstiftning som
              i samhället och därmed ett större genomslag såväl i myndighetsbeslut
              som generellt sett i samhällsdebatten.
            </seg>
          </u>
          <u xml:id="i-0dc2bf45a9407713-42" prev="i-0dc2bf45a9407713-29" who="Q4940303">
            <seg xml:id="i-2Vgo7JH2HisCe62Jt26jTH">
              Man kan anta att konventionen även skulle få ett större genomslag
              i utbildningar. Detta argument kan bekräftas, precis som Ann Arleklo
              sade, av att konventionen fick högre status i Norge efter att
              de hade inkorporerat den.
            </seg>
          </u>
          <u xml:id="i-0dc2bf45a9407713-43" prev="i-0dc2bf45a9407713-29" who="Q4940303">
            <seg xml:id="i-T2cnXUrLfBm5fJWJWqP2yS">
              Att inkorporera barnkonventionen har också ett signalvärde till
              övriga världen, då det visar att vi i Sverige är lojala mot konventionen
              och har en strävan att efterleva den.
            </seg>
          </u>
          <u xml:id="i-0dc2bf45a9407713-44" prev="i-0dc2bf45a9407713-29" who="Q4940303">
            <seg xml:id="i-VdHbRAzvAJLfcNBobiu3gQ">
              Jag är dock orolig för att det kan finnas en övertro på att en
              inkorporering av barnkonventionen skulle vara svaret på och lösa
              alla frågor som relaterar till barns rätt. Det krävs mycket mer
              än så för att säkerställa barnens rätt i olika situationer och
              sammanhang.
            </seg>
          </u>
          <u xml:id="i-0dc2bf45a9407713-45" prev="i-0dc2bf45a9407713-29" who="Q4940303">
            <seg xml:id="i-RrwNsWC4NwARJAkHKz7ztB">
              Herr talman! Ytterligare ett skäl för att införa barnkonventionen
              i vårt nationella rättssystem handlar om att införliva regelverket
              i den nationella rättens ansvarssystem. Man ska kunna gå till
              domstol om staten inte lever upp till förpliktelserna i barnkonventionen.
              Om konventionens artiklar inte anses uppfyllda kan det leda till
              sanktioner för den som har ansvar att leva upp till förpliktelserna,
              exempelvis en myndighet.
            </seg>
          </u>
          <u xml:id="i-0dc2bf45a9407713-46" prev="i-0dc2bf45a9407713-29" who="Q4940303">
            <seg xml:id="i-EisCc6i1MorYn5Crv65Jty">
              En stor fördel vore alltså att man i svensk rätt skulle kunna
              falla tillbaka på konventionen om det skulle finnas en lucka i
              lagstiftningen som inte i tillräckligt stor utsträckning täcker
              barnens rätt.
            </seg>
          </u>
          <u xml:id="i-0dc2bf45a9407713-47" prev="i-0dc2bf45a9407713-29" who="Q4940303">
            <seg xml:id="i-6EizMhdgcLRe4jpoUGkXpn">
              Ett tredje argument för att inkorporera barnkonventionen är att
              man vill se specifika förändringar i lagen och att den tillämpas
              till barnens fördel i än större utsträckning.
            </seg>
          </u>
          <u xml:id="i-0dc2bf45a9407713-48" prev="i-0dc2bf45a9407713-29" who="Q4940303">
            <seg xml:id="i-QzJDY5rxU2erpZ32BLqzFr">
              I sammanhanget hänvisas oftast just till Norge som ett lyckat
              exempel. De rättsliga erfarenheterna av att inkorporera barnkonventionen
              i Norge är att barnkonventionen har blivit en starkare rättskälla.
              Inkorporeringen har också inneburit en större medvetenhet och
              kunskap om rättigheterna.
            </seg>
          </u>
          <u xml:id="i-0dc2bf45a9407713-49" prev="i-0dc2bf45a9407713-29" who="Q4940303">
            <seg xml:id="i-UZ2M1JNyCpvARQj9U5MCjg">
              Å andra sidan kan man konstatera att även om Finland har inkorporerat
              konventionen har man där inte varit alls lika lyckosam i resultaten
              av inkorporeringen. Konventionen har inte fått en positiv effekt
              vad gäller barnens bästa generellt och inte heller vad gäller
              exempelvis flyktingmottagning av barn, eller för den sakens skull
              vad gäller en starkare röst i världen.
            </seg>
          </u>
          <u xml:id="i-0dc2bf45a9407713-50" prev="i-0dc2bf45a9407713-29" who="Q4940303">
            <seg xml:id="i-95UHAb4CxbTxxYWJkKEEMx">
              Det finns också goda argument mot inkorporering av barnkonventionen.
              Jag vill inte argumentera mot inkorporering för att jag inte vill
              stärka barnens rättigheter. Tvärtom gör jag det för att jag ännu
              inte är helt övertygad om att en inkorporering är den rätta vägen
              att i realiteten garantera barns rättigheter. Det handlar om att
              vi måste beakta den problematik som faktiskt finns vid en inkorporering
              och våga fråga oss om en inkorporering verkligen är för barns
              bästa.
            </seg>
          </u>
          <u xml:id="i-0dc2bf45a9407713-51" prev="i-0dc2bf45a9407713-29" who="Q4940303">
            <seg xml:id="i-NZoQuvPYpHW6Xd2HH7aZfB">
              En aspekt som skulle bli problematisk vid en inkorporering är
              att tolkningsutrymmet för vilka rättigheter som konventionen faktiskt
              ger barn skulle bli mycket omfattande, då det finns många vagt
              definierade artiklar i barnkonventionen.
            </seg>
          </u>
          <u xml:id="i-0dc2bf45a9407713-52" prev="i-0dc2bf45a9407713-29" who="Q4940303">
            <seg xml:id="i-WWZczMg6fawFZPGfCdksdS">
              När man inkorporerar en konvention som barnkonventionen skriver
              man inte, så som man alltid annars gör då man lagstiftar, några
              förarbeten för domstolarna och myndigheterna att luta sig mot
              vid tolkningen av konventionens regler. Tolkningen skulle därmed
              bli mycket oförutsägbar, eftersom konventionen i vissa delar är
              mycket vagt formulerad och därmed svår att tolka. Barnkonventionen
              är då helt enkelt inte lämplig för direkt tillämpning i domstolar.
              Svensk lag är mycket tydligare.
            </seg>
          </u>
          <u xml:id="i-0dc2bf45a9407713-53" prev="i-0dc2bf45a9407713-29" who="Q4940303">
            <seg xml:id="i-Gb4LNb8fDAvvNZ24xTxJqy">
              Det är otroligt viktigt att all lagstiftning är begriplig, och
              det borde inte vara mindre viktigt när det gäller barns rättigheter.
              Barns rättigheter bör enligt mitt förmenande vara precisa och
              lätta att förstå. Rättigheter urholkas om man bara har allmänna
              och vaga formuleringar om vad som ses som en rättighet. Att påstå
              att barnkonventionens luddiga och ibland problematiska formuleringar
              ger barn ett starkare rättsskydd än svensk lag, som många gör,
              är helt enkelt inte sant.
            </seg>
          </u>
          <u xml:id="i-0dc2bf45a9407713-54" prev="i-0dc2bf45a9407713-29" who="Q4940303">
            <seg xml:id="i-DAB9tzM8KnuSw5Si62Bzuj">
              Herr talman! Låt mig förklara varför jag påstår detta. Om någon
              skulle vilja åberopa barnkonventionen gentemot en myndighet skulle
              det vara utrymme för tolkning om och hur konventionen skulle vara
              tillämplig, eftersom det inte finns några förarbeten. Om det finns
              ett mycket stort tolkningsutrymme finns det en fara i att konventionen
              kan komma att tillämpas olika mellan olika domstolar och myndigheter.
              Det går ut över förutsägbarheten och rättssäkerheten. Redan i
              dag vet vi att det finns en diskrepans mellan hur man från socialtjänstens
              sida bedömer olika typer av fall där barns rättigheter är involverade.
              Det är inte helt oproblematiskt om vi ska lämna över till domstolar
              och myndigheter att lokalt få tolka barnkonventionens vaga formuleringar.
              Det finns ingen tradition i Sverige att domstolarna genom en politisk
              lagtolkning driver utvecklingen framåt. Snarare har domstolarna
              fungerat återhållande. Genom transfereringen av konventionen är
              det vi som lagstiftare som faktiskt gör tolkningen och definierar
              artiklarnas innehåll.
            </seg>
          </u>
          <u xml:id="i-0dc2bf45a9407713-55" prev="i-0dc2bf45a9407713-29" who="Q4940303">
            <seg xml:id="i-9WnWrxRBMASCShgQPCS27N">
              Min slutsats blir att en inkorporering skulle riskera att ge
              en maktförskjutning från Sveriges riksdag till domstolar som har
              att tolka dessa vaga formuleringar. Det skulle försvaga de politiska
              verktyg vi har att bedriva en tydlig barnrättspolitik. Är det
              verkligen vad vi vill?
            </seg>
          </u>
          <u xml:id="i-0dc2bf45a9407713-56" prev="i-0dc2bf45a9407713-29" who="Q4940303">
            <seg xml:id="i-HwjLhKkA2GUrvxDcKWqtRH">
              Herr talman! Svensk lagstiftning som sådan, som den i dag är
              utformad, ser tillfredsställande ut vad gäller att ta hänsyn till
              barns rättigheter. Sverige ligger i framkant på många sätt. Däremot
              är det i fråga om implementeringen och utövandet av lagen olikheter
              i kommunernas tillämpning. Detta leder till regionala ojämlikheter
              eftersom lagar som avser barns rättigheter inte tillämpas lika
              över hela landet, vilket är olyckligt. Detta är dock något som
              vi inte kan lösa genom att vi inkorporerar barnkonventionen. Snarare
              skulle skillnaderna riskera att bli större om domstolarna från
              fall till fall ska tolka vilka rättigheter som konventionen ger.
            </seg>
          </u>
          <u xml:id="i-0dc2bf45a9407713-57" prev="i-0dc2bf45a9407713-29" who="Q4940303">
            <seg xml:id="i-LqDmRvGRy4wgSZrqb8RazG">
              Herr talman! Ytterligare en aspekt som jag tycker är viktig att
              belysa är att det finns moraliskt problematiska artiklar i konventionen.
              Ett exempel är att det står att barn under 15 år inte ska delta
              i väpnad strid – artikel 38. Tilläggsprotokollet är visserligen
              rimligare och starkare formulerat. Men i konventionens grunddokument
              är det ändå 15 år som gäller. I Sverige anser vi att man är barn
              upp till 18 års ålder. Innebär det att man kan låta barn mellan
              15 och 18 år delta i strid och ändå anses leva upp till barnkonventionen?
            </seg>
          </u>
          <u xml:id="i-0dc2bf45a9407713-58" prev="i-0dc2bf45a9407713-29" who="Q4940303">
            <seg xml:id="i-DugLDWntHpHvJqF6usZfby">
              Vi kan även konstatera att det i barnkonventionen står att man
              inte får tvinga barn till any unlawful sexual activity , samtidigt
              som barnäktenskap inte uttryckligen förbjuds i konventionen. Det
              är för mig motsägelsefullt. Skulle sexuellt utnyttjande av barn
              vara acceptabelt för att det sker inom äktenskapets ramar eftersom
              det då inte betraktas som unlawful enligt barnkonventionen?
            </seg>
          </u>
          <u xml:id="i-0dc2bf45a9407713-59" prev="i-0dc2bf45a9407713-29" who="Q4940303">
            <seg xml:id="i-FXC7vW9mQzkRVvNZxoGPkv">
              Vidare kan man fråga sig om barnkonventionen verkligen har hjälpt
              barn i länder som till exempel Frankrike som tillåter barnaga.
              På vilket sätt är deras rätt att slippa bli slagna stärkt av den
              inkorporering som man faktiskt har gjort av barnkonventionen?
              Celine som bor i Paris blir fortfarande slagen när hon inte har
              varit tillräckligt duktig i skolan.
            </seg>
          </u>
          <u xml:id="i-0dc2bf45a9407713-60" prev="i-0dc2bf45a9407713-29" who="Q4940303">
            <seg xml:id="i-CkBVmz7AsNjLW6oeTwaQ92">
              Jag vill med dessa exempel visa att konventionens regelverk inte
              är helt okomplicerat att tillämpa eller inkorporera. Vi måste
              hela tiden fråga oss vad som är barnens bästa.
            </seg>
          </u>
          <u xml:id="i-0dc2bf45a9407713-61" prev="i-0dc2bf45a9407713-29" who="Q4940303">
            <seg xml:id="i-Ka2BZkdbqGMHPE4gn4eZyF">
              Herr talman! Sammanfattningsvis vill jag framföra att det inte
              är ovanligt att konventioner inte införlivas i svensk lag. En
              konvention kan ha stor betydelse utan att göras till författning.
              När Sverige tillträder en konvention förbinder sig staten folkrättsligt
              att försöka uppfylla konventionens målsättningar. Det sker genom
              att barnkonventionen beaktas i lagstiftning och myndighetsutövning.
              Vi är redan folkrättsligt bundna av och skyldiga att beakta barnkonventionen
              då vi stiftar nya lagar. Skillnaden är dock att vi genom att transferera
              barnkonventionens målsättningar låter riksdagen noggrant fylla
              målsättningar med innehåll, eftersom konventionens artiklar inte
              är skrivna så att de låter sig formuleras i termer av förpliktelser.
              Genom att inkorporera utan att transferera sidsteppas riksdagen
              som lagstiftare, vilket jag tror är olyckligt. Genom transferering,
              det vill säga att ett gediget förarbete görs när man inför barnkonventionens
              regler i lagar, finns en grund för en tolkning av lagarna, vilket
              främjar förutsägbarheten och rättssäkerheten.
            </seg>
          </u>
          <u xml:id="i-0dc2bf45a9407713-62" prev="i-0dc2bf45a9407713-29" who="Q4940303">
            <seg xml:id="i-7UZUBQkoxBggCYaj1S4U93">
              Goda formuleringar i konventionen om att se till barns bästa
              kan absolut användas politiskt för att förbättra barns situation.
              Låt oss hitta det absolut bästa sättet att tillvarata barns intressen
              i svensk lag. Jag önskar därför att vi avvaktar utredarens förslag
              och slutsatser innan vi definitivt tar ställning och beslutar
              om huruvida inkorporering bör ske eller inte. Vi bör inte föregripa
              resultatet av det uppdrag som levereras senast den 4 mars 2015.
            </seg>
          </u>
          <u xml:id="i-0dc2bf45a9407713-63" prev="i-0dc2bf45a9407713-29" who="Q4940303">
            <seg xml:id="i-XdvYruB7pGaphYZkbVTQGP">
              Jag vet att jag har överskridit min talartid. Men jag tänker
              säga något om preskriptionstiden när det gäller sexualbrott mot
              barn. Vad gäller frågan om preskription av sexualbrott mot barn
              är vår inställning att det saknas tillräckliga skäl för att avskaffa
              eller att utreda ett avskaffande av preskription av sexualbrott
              och andra allvarliga övergrepp mot barn. De huvudsakliga skälen
              är flera.
            </seg>
          </u>
          <u xml:id="i-0dc2bf45a9407713-64" prev="i-0dc2bf45a9407713-29" who="Q4940303">
            <seg xml:id="i-M8K4WxqbXbsgzS8EqEv62e">
              Preskriptionstiderna har nyligen utvidgats beträffande sexualbrott
              mot barn. Numera omfattas i princip alla sexualbrott mot barn
              av en förlängd preskriptionstid, vilket är bra. Preskriptionstiden
              för brott löper enligt huvudregeln i brottsbalken från den dag
              då brottet begicks. För vissa brott beräknas dock preskriptionstiden
              på annat sätt. Det gäller bland annat de flesta sexualbrott mot
              barn. För dessa brott är det i stället den dag då målsäganden
              fyller eller skulle ha fyllt 18 år – det vill säga, liksom enligt
              direktivet, myndighetsåldern – som utgör utgångspunkten för preskriptionstidens
              beräkning.
            </seg>
          </u>
          <u xml:id="i-0dc2bf45a9407713-65" prev="i-0dc2bf45a9407713-29" who="Q4940303">
            <seg xml:id="i-KoxVJayM5BU4D5KEBPaHmK">
              Syftet med bestämmelsen är att stärka skyddet för barn och ungdomar
              som blivit utsatta för sexuella övergrepp. Sexuella övergrepp
              mot barn upptäcks i många fall inte förrän lång tid har förflutit.
              Det straffrättsliga sanktionssystemet är centralt när det gäller
              att bekämpa sexuella övergrepp. Höga krav måste därför ställas
              på att regelsystemet är utformat så att det medger en effektiv
              och rättssäker lagföring, vilket vi anser att man har bidragit
              till genom att utvidga preskriptionstiderna.
            </seg>
          </u>
          <u xml:id="i-0dc2bf45a9407713-66" prev="i-0dc2bf45a9407713-29" who="Q4940303">
            <seg xml:id="i-PWhYU45WF2eY1dhCSLH4P7">
              I samband med ställningstagandet 2010 att avskaffa preskriptionstiden
              endast för vissa mycket allvarliga brott, såsom mord och dråp,
              övervägdes även avskaffandet av preskriptionstiden för andra brott,
              till exempel våldtäkt och grova våldsbrott. Regeringen uttalade
              vid det tillfället att omständigheter som rör brott som är särskilt
              integritetskränkande eller har ett högt straffvärde inte i sig
              utgör tillräckliga skäl för att slopa preskription.
            </seg>
          </u>
          <u xml:id="i-0dc2bf45a9407713-67" prev="i-0dc2bf45a9407713-29" who="Q4940303">
            <seg xml:id="i-AdFRGXXZggEdt6pwKHfPRi">
              När det gäller avsteg från den grundläggande principen om ett
              samband mellan brottets svårhet och preskriptionstidens längd
              finns det anledning att iaktta försiktighet. Utgångspunkten är
              att undantag från preskription ska präglas av restriktivitet.
            </seg>
          </u>
          <u xml:id="i-0dc2bf45a9407713-68" prev="i-0dc2bf45a9407713-29" who="Q4940303">
            <seg xml:id="i-71oZYTF7nbNhcLukBLhyKf">
              Herr talman! Lagrådet har i tidigare diskussioner om preskriptionstid
              framfört att de anser det vara en farlig väg att beträda om man
              luckrar upp principen om att brott med samma straffvärde ska ha
              samma preskriptionstid. Det finns, enligt Lagrådet, en risk att
              helheten skulle gå förlorad om olika särintressen kräver förlängda
              eller avskaffade preskriptionstider.
            </seg>
          </u>
          <u xml:id="i-0dc2bf45a9407713-69" prev="i-0dc2bf45a9407713-29" who="Q4940303">
            <seg xml:id="i-PUJZX2R7Rb9A1xxTZvggxn">
              Åklagarmyndigheten har påpekat att det praktiska behovet av avskaffande
              av preskriptionstid är litet eftersom det förhållandevis sällan
              förekommer att förundersökningar avseende sexualbrott läggs ned
              på grund av preskription. Det tveklöst vanligaste är i stället
              bevissvårigheter i de fall förundersökningar läggs ned, då det
              är förenat med stora svårigheter att utreda och bevisa brott som
              begåtts långt tillbaka i tiden. Ett slopande av preskriptionstiden
              löser tyvärr inte detta dilemma.
            </seg>
          </u>
          <u xml:id="i-0dc2bf45a9407713-70" prev="i-0dc2bf45a9407713-29" who="Q4940303">
            <seg xml:id="i-VZUKgsPMhnQ1qTP1aKJf8b">
              Som skäl mot att avskaffa preskriptionstiden anförs också rättssäkerhet.
            </seg>
          </u>
          <u xml:id="i-0dc2bf45a9407713-71" prev="i-0dc2bf45a9407713-29" who="Q4940303">
            <seg xml:id="i-Tt8xLNi4aFaRgwmc5R3U9">
              I och med att vi i Alliansen genomförde lagändringen, som innebär
              att tiden från när preskription räknas numera är 18 års ålder,
              anser vi att de som har blivit utsatta för sexuella övergrepp
              som barn har möjlighet att hävda sin rätt samtidigt som rättssäkerheten
              inte äventyras.
            </seg>
          </u>
          <u xml:id="i-0dc2bf45a9407713-72" prev="i-0dc2bf45a9407713-29" who="Q4940303">
            <seg xml:id="i-Drt36Cvpz85TSWmK9stXXE">
              Detta är en avvägning mellan olika intressen som vi anser är
              balanserad, vilket också sex av åtta partier i justitieutskottet
              tidigare har varit eniga om. Den majoritet som finns i justitieutskottet
              hade jag gärna sett även i socialutskottet. Eftertänksamhet är
              en underskattad förmåga.
            </seg>
          </u>
          <u xml:id="i-0dc2bf45a9407713-73" prev="i-0dc2bf45a9407713-29" who="Q4940303">
            <seg xml:id="i-HmFf6hncBSkuZjR1jftWVr">
              Förlåt att jag har dragit över tiden! Med dessa ord vill jag
              önska er alla en glad sommar, framför allt Ann Arleklo, som jag
              tror att det är sista gången vi debatterar med.
            </seg>
          </u>
          <note type="speaker" xml:id="i-JZ2pxiW9bvaDKfgccUUSEi">
            Anf. 3 MAGNUS EHRENCRONA (MP):
          </note>
          <u xml:id="i-0dc2bf45a9407713-74" next="i-0dc2bf45a9407713-90" who="Q5628155">
            <seg xml:id="i-NfxW6drMmBxFGRTF9S3hAp">
              Herr talman! Barnpolitiska frågeställningar är omfattande, och
              vi märker att de drar ut på tiden. Vi har alla ett engagemang
              för barnen på olika sätt. Det finns ingen möjlighet för mig att
              nu hinna beröra alla olika aspekter inom barnpolitiken, för då
              kanske jag skulle få prata resten av dygnet. Jag tror inte att
              ni vill sitta kvar och lyssna så länge.
            </seg>
          </u>
          <u xml:id="i-0dc2bf45a9407713-75" prev="i-0dc2bf45a9407713-74" who="Q5628155">
            <seg xml:id="i-2Bnjp3MSdUgZ4gKrLPZcdJ">
              I denna skrivelse tas många intressanta saker upp. Vi är överens
              om en del men inte om allt.
            </seg>
          </u>
          <u xml:id="i-0dc2bf45a9407713-76" prev="i-0dc2bf45a9407713-74" who="Q5628155">
            <seg xml:id="i-RHad2LzKyQVdi6zVbj1nRW">
              FN:s barnkonvention fyller 25 år till hösten. Trots att det finns
              stöd från ett flertal partier här, även en del partier på allianssidan,
              för att införliva barnkonventionen i svensk lag är det lite av
              en långbänk i frågan. Vi kommer aldrig riktigt fram. Frågan har
              stötts och blötts och utretts en vända förut också. Trots kritik
              från FN:s barnrättskommitté har vi inte kommit framåt i frågan.
            </seg>
          </u>
          <u xml:id="i-0dc2bf45a9407713-77" prev="i-0dc2bf45a9407713-74" who="Q5628155">
            <seg xml:id="i-SxzBq3Er2pa5RYKSevfruK">
              Utvecklingen i Norge, som det refererades till, visar en del
              positiva tendenser. Det blir mer politisk medvetenhet om barnkonventionen
              och hur den efterlevs i lagstiftningen.
            </seg>
          </u>
          <u xml:id="i-0dc2bf45a9407713-78" prev="i-0dc2bf45a9407713-74" who="Q5628155">
            <seg xml:id="i-K7iDekRKSb1x8tjdFSX6tL">
              I artikel 2 i barnkonventionen, som jag tänkte lyfta fram, står
              det bland annat:
            </seg>
          </u>
          <u xml:id="i-0dc2bf45a9407713-79" prev="i-0dc2bf45a9407713-74" who="Q5628155">
            <seg xml:id="i-Abv6kcZ3scYoeqiWL7fkMf">
              Konventionsstaterna skall vidta alla lämpliga åtgärder för att
              säkerställa att barnet skyddas mot alla former av diskriminering
              eller bestraffning på grund av föräldrars, vårdnadshavares eller
              familjemedlemmars ställning, verksamhet, uttryckta åsikter eller
              tro.
            </seg>
          </u>
          <u xml:id="i-0dc2bf45a9407713-80" prev="i-0dc2bf45a9407713-74" who="Q5628155">
            <seg xml:id="i-42tq8iHipam812Caa34cmg">
              Det är ju rätt så brett. Men att en del barn inte har samma möjligheter
              som andra barn, exempelvis dator för skolarbetet, glasögon eller
              fritidsaktiviteter, tycker jag är en form av diskriminering. I
              dag utestängs ofta barn från fritidshem på skolorna på grund av
              att föräldrarna är arbetslösa eller sjukskrivna.
            </seg>
          </u>
          <u xml:id="i-0dc2bf45a9407713-81" prev="i-0dc2bf45a9407713-74" who="Q5628155">
            <seg xml:id="i-JGHb62gyZ8dxCASG4C6rNw">
              Varför är det sociala sammanhanget för dessa barn, att vara inkluderade
              i gemenskapen, mindre viktigt än för barn vars föräldrar jobbar?
              Varför är det önskvärt för samhället att upprätthålla detta utanförskap,
              som vi i dag i ordets rätta bemärkelse kan se? Jag tycker att
              det är väldigt konstigt. Det är ju de barn som har de tuffaste
              förhållandena som ofta har den allra bästa nyttan av de här verksamheterna,
              och då borde de inte utestängas.
            </seg>
          </u>
          <u xml:id="i-0dc2bf45a9407713-82" prev="i-0dc2bf45a9407713-74" who="Q5628155">
            <seg xml:id="i-LpgaKTyj5oMzjaycAsjXMg">
              Herr talman! Vi ser ett liknande fenomen inom förskolan. Visserligen
              finns det i dag rätt till 15 timmar i veckan för alla barn oavsett
              föräldrarnas sociala ställning, men även här möter barn ibland
              hinder mot att delta på samma villkor som andra barn. På somliga
              håll medges inte en flexibilitet i att ta ut dessa 15 timmar,
              exempelvis fem timmar under tre veckodagar i stället för tre timmar
              per förmiddag, som är minimum. Det är rigida regler.
            </seg>
          </u>
          <u xml:id="i-0dc2bf45a9407713-83" prev="i-0dc2bf45a9407713-74" who="Q5628155">
            <seg xml:id="i-2boHQ8FawJEuVyFXi1LRTn">
              Ur barnets perspektiv vore det en god pedagogisk social träning
              att äta i grupp med andra barn, men i den kommunala budgeten ses
              det ibland enbart som en kostnad och inte som en utveckling för
              individen. Det är lite prestigemässigt att man i vissa kommuner
              inte tillåter en sådan flexibilitet för de så kallade 15-timmarsbarnen.
              Det är också lite stigmatiserande att kalla dem det.
            </seg>
          </u>
          <u xml:id="i-0dc2bf45a9407713-84" prev="i-0dc2bf45a9407713-74" who="Q5628155">
            <seg xml:id="i-FHryhJ44eD4SxX1HMMHKWh">
              Varför kan inte behovet hos det enskilda barnet som en social
              varelse oavsett föräldrarnas sysselsättning gå före kommunal,
              nitisk budgethänsyn? Varför ska barnets rätt till utveckling på
              jämlika villkor vara avhängig av en arbetslinje kopplad till föräldrarna?
              Det är väldigt egendomligt. Är dagens verklighet i överensstämmelse
              med barnkonventionen i dessa delar i vårt land?
            </seg>
          </u>
          <u xml:id="i-0dc2bf45a9407713-85" prev="i-0dc2bf45a9407713-74" who="Q5628155">
            <seg xml:id="i-BU4km9YfDkNcsug2U2HtWA">
              Herr talman! Rädda Barnen är en av alla de organisationer som
              länge har uppmärksammat barn i ekonomisk och social utsatthet.
              Sedan 2002 har de gett ut rapporter om barnfattigdom som varit
              mycket viktiga för att få upp frågan om ekonomisk utsatthet på
              den politiska agendan.
            </seg>
          </u>
          <u xml:id="i-0dc2bf45a9407713-86" prev="i-0dc2bf45a9407713-74" who="Q5628155">
            <seg xml:id="i-7gj2We9JsdtXmFwEWLTCCT">
              Vi riksdagsledamöter fick i vårt postfack häromdagen en skrift
              med förord av Rädda Barnens ordförande. Antologin är titulerad
              Bryt barnfattigdomen – nio röster om barns rätt till likvärdiga
              uppväxtvillkor . I förordet skriver ordföranden bland annat så
              här:
            </seg>
          </u>
          <u xml:id="i-0dc2bf45a9407713-87" prev="i-0dc2bf45a9407713-74" who="Q5628155">
            <seg xml:id="i-H2QaqdTDQXDBZrFhcTbwQd">
              Barn föds med en tilltro till sig själva, och med rätten att
              utvecklas och nå sina drömmar. Med tiden får många uppleva att
              de inte har samma förutsättningar och chanser som andra. Ett barns
              möjligheter till goda framtidsutsikter utgår från vuxenvärldens
              förmåga till stöd. Alla barn och unga i Sverige ska kunna delta
              i samhället på lika villkor och ha möjlighet att förverkliga sina
              drömmar – oavsett bakgrund och uppväxtmiljö.
            </seg>
          </u>
          <u xml:id="i-0dc2bf45a9407713-88" prev="i-0dc2bf45a9407713-74" who="Q5628155">
            <seg xml:id="i-LVVkwQoApFtebDHbv8bhYs">
              Barn- och äldreminister Maria Larsson menar i denna antologi
              att det är mest solidariskt att rikta sig till de sämst ställda
              för att minska andelen fattiga barnfamiljer. Det är uppenbart
              att Maria Larssons ideologi och den politik som förs av den moderatledda
              regeringen där hon ingår inte riktigt går ihop. Faktum är att
              både Maria Larsson och den övriga regeringen motsätter sig idén
              vi har om en handlingsplan mot barnfattigdom.
            </seg>
          </u>
          <u xml:id="i-0dc2bf45a9407713-89" prev="i-0dc2bf45a9407713-74" who="Q5628155">
            <seg xml:id="i-XZgpSoqEEEQGFQEXnaBMq9">
              I går släppte Försäkringskassan en ny rapport om barnfamiljers
              ekonomiska situation som återigen visar det som vi i oppositionen
              pekat på många gånger. Det går bland annat att läsa att den ekonomiska
              standarden visserligen har ökat för de flesta mellan 2008 och
              2013, men i de 10 procent av barnhushållen som har lägst inkomst
              förändrades inte den ekonomiska standarden under tidsperioden.
              Bland ensamstående med barn sjönk den till och med. Det finns
              alltså människor i vårt land som får det sämre, vad ni i Alliansen
              än säger. Fakta visar det.
            </seg>
          </u>
          <u xml:id="i-0dc2bf45a9407713-90" prev="i-0dc2bf45a9407713-74" who="Q5628155">
            <seg xml:id="i-SpTBqWYZiKsdNTyn9yrSD8">
              Givetvis står jag bakom Miljöpartiets samtliga ställningstaganden,
              men för tids vinnande yrkar jag endast bifall till reservation
              3, Handlingsplan mot barnfattigdom.
            </seg>
          </u>
          <note type="speaker" xml:id="i-YEuxCKycGHxwCborvBrcrY">
            Anf. 4 MARIA LUNDQVIST-BRÖMSTER (FP):
          </note>
          <note xml:id="i-5N4DGdJjChy67kjuT1QJ8G">
            Herr talman! Jag vill börja med att yrka bifall till förslaget
            i utskottets betänkande utom till punkt 6.
          </note>
          <u xml:id="i-0dc2bf45a9407713-91" next="i-0dc2bf45a9407713-108" who="Q264452">
            <seg xml:id="i-NHNrPr9HNArN5BWeMnGaP1">
              Skrivelsen som behandlas i betänkandet tar upp regeringens prioriteringar
              och åtgärder inom barnrättspolitiken under perioden 2010–2013.
              Man redovisar även hur man tänker fortsätta att arbeta med att
              säkerställa och tillgodose barnets rättigheter i Sverige.
            </seg>
          </u>
          <u xml:id="i-0dc2bf45a9407713-92" prev="i-0dc2bf45a9407713-91" who="Q264452">
            <seg xml:id="i-XYAiyRzr3X8HMWRPVFSoBZ">
              I betänkandet redovisas också en bild av barns och ungas levnadsvillkor
              och prioriteringar för att förbättra uppväxtvillkoren för barn
              i ekonomisk och social utsatthet.
            </seg>
          </u>
          <u xml:id="i-0dc2bf45a9407713-93" prev="i-0dc2bf45a9407713-91" who="Q264452">
            <seg xml:id="i-YV5Gqq5KQZLFg1s25Xk5yv">
              Regeringens handlingsplan för skydd av barn mot människohandel,
              exploatering och sexuella övergrepp för kommande år presenteras
              också.
            </seg>
          </u>
          <u xml:id="i-0dc2bf45a9407713-94" prev="i-0dc2bf45a9407713-91" who="Q264452">
            <seg xml:id="i-MLFTa4LXS4zsntrCQS3crH">
              Herr talman! Just nu vankas det skolavslutningar på de flesta
              håll här i landet. Förväntningarna är stora hos barnen men inte
              hos alla. För en del barn har skolan varit en frizon där de har
              kunnat känna trygghet och där de kanske också har blivit sedda
              och fått känna att de har en identitet. Hos de här barnen väcker
              sommarlovet i stället ångest. De funderar på hur de ska klara
              av ledigheten.
            </seg>
          </u>
          <u xml:id="i-0dc2bf45a9407713-95" prev="i-0dc2bf45a9407713-91" who="Q264452">
            <seg xml:id="i-SUrt6v5vwTSGbidxoWptzS">
              Bris har nyligen meddelat att man kommer att ha öppet i sommar
              för att barn med oro och ångest inför sommarlovet ska ha någon
              vuxen att vända sig till. Men föräldrarna, då? kanske ni undrar.
              Jovisst finns föräldrarna till hands, men många barn vill inte
              belasta sina föräldrar med sin oro och ångest. De vill ha någon
              mer neutral vuxen att prata med.
            </seg>
          </u>
          <u xml:id="i-0dc2bf45a9407713-96" prev="i-0dc2bf45a9407713-91" who="Q264452">
            <seg xml:id="i-BdnJsbdBmd7SUXHAwBgfsx">
              Vi vet också att det under semestertider inte är alltför ovanligt
              att familjebråken ökar. Har man den erfarenheten är det inte så
              märkligt om man känner oro inför sommarlovet.
            </seg>
          </u>
          <u xml:id="i-0dc2bf45a9407713-97" prev="i-0dc2bf45a9407713-91" who="Q264452">
            <seg xml:id="i-55PPtMHqsFyuYnMGNYh57d">
              Herr talman! Barnperspektivet och att vuxna, oavsett roll i samhället,
              finns tillgängliga för barnen är oerhört viktigt. Vi får alltför
              ofta signaler om att barn far illa och att barns signaler inte
              tas på allvar.
            </seg>
          </u>
          <u xml:id="i-0dc2bf45a9407713-98" prev="i-0dc2bf45a9407713-91" who="Q264452">
            <seg xml:id="i-6x2HQPbVbH7kg2vUz8fDwL">
              Socialstyrelsen presenterade i går sina öppna jämförelser 2014
              med rubriken Stöd till brottsoffer , där man konstaterar att omkring
              15 procent av alla barn i Sverige har blivit utsatta för fysiskt
              våld i familjen. Vart tionde barn beräknar man har bevittnat våld
              mellan föräldrarna det senaste året, men bara 6 procent av kommunerna
              gör systematiska uppföljningar av insatserna till våldsutsatta
              barn. De flesta kommuner har information på sin webbplats om insatser
              som finns för våldsutsatta barn, men endast en av fyra kommuner
              har information som är översatt till andra språk.
            </seg>
          </u>
          <u xml:id="i-0dc2bf45a9407713-99" prev="i-0dc2bf45a9407713-91" who="Q264452">
            <seg xml:id="i-VjNxCumnaLCyfSXdRzXdyH">
              Kommunernas ansvar att ingripa när ett barn misstänks ha blivit
              utsatt för våld kommer att skärpas i höst. Socialnämnden måste
              då direkt starta en utredning vid minsta misstanke om att ett
              barn är utsatt för våld. Det välkomnar Folkpartiet.
            </seg>
          </u>
          <u xml:id="i-0dc2bf45a9407713-100" prev="i-0dc2bf45a9407713-91" who="Q264452">
            <seg xml:id="i-FQxHPJFtT2gEi9JhqRnLpx">
              Herr talman! Det är oerhört viktigt att barnperspektivet synliggörs
              och omsätts i praktiken ute i samhället. Här har alliansregeringen
              tagit olika initiativ genom samarbete med Sveriges Kommuner och
              Landsting, med länsstyrelser och med Barnombudsmannen. Det är
              samarbeten som kommer att fortsätta.
            </seg>
          </u>
          <u xml:id="i-0dc2bf45a9407713-101" prev="i-0dc2bf45a9407713-91" who="Q264452">
            <seg xml:id="i-tJ5CtJE3hhfTfyBfpHbP8">
              Herr talman! Fritiden vet vi alla är viktig, och därför var det
              mycket glädjande att få ta del av Riksidrottsförbundets pressmeddelande
              där man berättade att man arbetat fram nya anvisningar som ska
              hjälpa förbund och ledare att bedriva och utveckla sin verksamhet
              utifrån ett barnrättsperspektiv. Det är en oerhört viktig signal.
            </seg>
          </u>
          <u xml:id="i-0dc2bf45a9407713-102" prev="i-0dc2bf45a9407713-91" who="Q264452">
            <seg xml:id="i-5vqzb3Pcf2apoUQ9cCkjVv">
              Herr talman! Extra glad blev jag när jag i går tog del av en
              artikel i Dagens Samhälle skriven av ungdomsminister Maria Arnholm
              och barn- och äldreminister Maria Larsson. Rubriken är Vuxna måste
              börja lyssna på barnen. Man konstaterar att barn i skolan, vården
              och socialtjänsten far illa för att vuxna gör fel. Och visst är
              det så – det har både Bris och Barnombudsmannen vittnat om.
            </seg>
          </u>
          <u xml:id="i-0dc2bf45a9407713-103" prev="i-0dc2bf45a9407713-91" who="Q264452">
            <seg xml:id="i-DwVtgx7PbRJHtChdtApcW7">
              Naturligtvis ska vi inte dra alla vuxna över en kam. Det finns
              helt fantastiska människor som ser våra barn och lyssnar på dem.
              Men jag tycker att det här är ett utomordentligt bra initiativ
              med tanke på de tråkiga händelser och erfarenheter som vi har
              fått ta del av. Regeringen kommer på det här sättet att införa
              ett treårigt program för att stärka kunskapen och kompetensen
              om barn och unga hos både tjänstemän och beslutsfattare i kommunerna.
            </seg>
          </u>
          <u xml:id="i-0dc2bf45a9407713-104" prev="i-0dc2bf45a9407713-91" who="Q264452">
            <seg xml:id="i-WP1eE5iEhw8acMNFEQg8uo">
              Herr talman! För att sammanfatta lite kan vi konstatera att regeringen
              gjort en hel del för att stärka barnets rättigheter i Sverige
              genom att ha en strategi för att förbättra uppväxtvillkoren för
              barn i ekonomisk och social utsatthet och genom det som jag inte
              hunnit beröra men som i högsta grad är angeläget: att ha en handlingsplan
              för skydd av barn mot människohandel, exploatering och sexuella
              övergrepp för ett år framåt.
            </seg>
          </u>
          <u xml:id="i-0dc2bf45a9407713-105" prev="i-0dc2bf45a9407713-91" who="Q264452">
            <seg xml:id="i-D8jVB3MzSWxCzDp8BFJAPG">
              Tidigare talare har redan berättat om skärpningen som har gjorts
              av sexuallagstiftningen och det stärkta skyddet för barn mot sexuella
              övergrepp. Barns rättigheter och levnadsvillkor fortsätter att
              vara i fokus och är en högt prioriterad fråga för regeringen.
            </seg>
          </u>
          <u xml:id="i-0dc2bf45a9407713-106" prev="i-0dc2bf45a9407713-91" who="Q264452">
            <seg xml:id="i-NbApR3mmM71NjS1iQMGZNN">
              Herr talman! Barn har rätt till ett liv i trygghet där de kan
              lita på de vuxnas stöd. Barnkonventionen behöver följas i all
              myndighetstillämpning så att den får en rejäl inverkan på barnets
              situation och vardag. Om barnkonventionen skulle gälla som lag
              i Sverige skulle barns rättigheter och ställning stärkas, inte
              minst inom rättsväsendet. Större krav skulle då ställas på beslutsfattare,
              myndigheter och domstolar när det gäller kompetens om barns behov
              och rättigheter.
            </seg>
          </u>
          <u xml:id="i-0dc2bf45a9407713-107" prev="i-0dc2bf45a9407713-91" who="Q264452">
            <seg xml:id="i-5mBU33Xxd8aueLspgxo8iv">
              Jag och Folkpartiet ser fram emot att få ta del av den utredning
              som ska lämnas till regeringen den 4 mars 2015 och som bland annat
              ska analysera fördelar och nackdelar med att inkorporera barnkonventionen
              i svensk lag.
            </seg>
          </u>
          <u xml:id="i-0dc2bf45a9407713-108" prev="i-0dc2bf45a9407713-91" who="Q264452">
            <seg xml:id="i-S4chveDzaFYvLavn5WTMXj">
              Till sist vill jag önska utskottet en trevlig sommar. Framför
              allt vill jag önska Eva Olofsson och Ann Arleklo en riktigt trevlig
              sommar. Lycka till med era utmaningar!
            </seg>
          </u>
          <note type="speaker" xml:id="i-Ft9UbBMSnQZ8U7KdoTPoU">
            Anf. 5 RICKARD NORDIN (C):
          </note>
          <note xml:id="i-CAcHJuTTjeBPKvXdozZV69">
            Herr talman! Först skulle jag vilja yrka bifall till förslaget
            i utskottets betänkande utom till punkt 6.
          </note>
          <u xml:id="i-0dc2bf45a9407713-109" next="i-0dc2bf45a9407713-133" who="Q6015398">
            <seg xml:id="i-7i8MP3iF8yTmEHVjcJcB3d">
              FN:s barnkonvention fyller i år 25 år. Den är den självklara
              grunden för allt arbete med barnens rätt.
            </seg>
          </u>
          <u xml:id="i-0dc2bf45a9407713-110" prev="i-0dc2bf45a9407713-109" who="Q6015398">
            <seg xml:id="i-RBxGR52Ez5nmkn7Z4nCqeh">
              Att stärka barns rättigheter är inget som man bara gör internationellt
              via konventioner. Det är heller inget som vi bara gör här i riksdagen,
              utan en stor del av arbetet bedrivs lokalt och regionalt. Jag
              skulle snarast säga att det viktigaste för det enskilda barnet
              är vad som händer lokalt – på skolor, förskolor, socialkontor,
              fritidsgårdar och barnavårdscentraler.
            </seg>
          </u>
          <u xml:id="i-0dc2bf45a9407713-111" prev="i-0dc2bf45a9407713-109" who="Q6015398">
            <seg xml:id="i-9AUgYpw5gitMxRQ9UtZLid">
              All lagstiftning rörande barn som vi här i riksdagen hanterar
              ska givetvis utformas i överensstämmelse med barnkonventionen.
              Det känns lite tråkigt, för tyvärr har stärkandet av barns rättigheter
              blivit en fråga om lagteknik snarare än en fråga om konkreta förbättringar
              av svensk lag. Debatten har förenklats till om man är för eller
              emot att barnkonventionen blir svensk lag.
            </seg>
          </u>
          <u xml:id="i-0dc2bf45a9407713-112" prev="i-0dc2bf45a9407713-109" who="Q6015398">
            <seg xml:id="i-AT8eNwtD9p6zyjs5ax4VRR">
              Låt oss ta det från början. Svensk tradition är att efter att
              en internationell konvention har ratificerats, det vill säga godkänts
              av riksdagen, översätts den till svensk lag. Man går igenom all
              relevant lagstiftning för att den ska överensstämma med den aktuella
              konventionen. Metoden kallas inom juridiken för transformering.
            </seg>
          </u>
          <u xml:id="i-0dc2bf45a9407713-113" prev="i-0dc2bf45a9407713-109" who="Q6015398">
            <seg xml:id="i-Vfqf6W66cgwuxcb4EnStuP">
              Transformering som metod kräver att man successivt och kontinuerligt
              anpassar nationell lagstiftning och rättstillämpning allteftersom
              samhällsförhållandena ändras.
            </seg>
          </u>
          <u xml:id="i-0dc2bf45a9407713-114" prev="i-0dc2bf45a9407713-109" who="Q6015398">
            <seg xml:id="i-3itEXtr9HqukBren8ZACgT">
              Inte minst med utgångspunkt i en rad uppmärksammade asylärenden
              har diskussionen väckts om inte Sverige i stället för att transformera
              borde införliva hela konventionen direkt som lag. Den metoden
              kallas för inkorporering. I Sverige har metoden använts en enda
              gång tidigare. Då handlade det om Europakonventionen för mänskliga
              rättigheter. Den inkorporerade vi för att Sverige skulle kunna
              bli medlem i EU.
            </seg>
          </u>
          <u xml:id="i-0dc2bf45a9407713-115" prev="i-0dc2bf45a9407713-109" who="Q6015398">
            <seg xml:id="i-XN3tmW9RK5S2Tsxskzgi4v">
              Det första steget i att ta ställning till hur barnkonventionen
              ska hanteras juridiskt är givetvis att ta reda på i vilken utsträckning
              svensk lag i dag överensstämmer med konventionen. En omfattande
              genomgång genomfördes och blev klar 2011.
            </seg>
          </u>
          <u xml:id="i-0dc2bf45a9407713-116" prev="i-0dc2bf45a9407713-109" who="Q6015398">
            <seg xml:id="i-3dvW8KePhEK9uHiuyq6iYc">
              Sammanfattningsvis kan man säga att utredningen kom fram till
              att svensk lagstiftning över lag står i god överensstämmelse med
              rättigheterna i barnkonventionen. Man konstaterade också att de
              svenska reglerna ofta överstiger de minimikrav som ställs i konventionen.
            </seg>
          </u>
          <u xml:id="i-0dc2bf45a9407713-117" prev="i-0dc2bf45a9407713-109" who="Q6015398">
            <seg xml:id="i-DvTMvuUzaYU3ZRptMXsdCn">
              Svensk juridik bygger på att riksdagen stiftar lag som myndigheter
              och domstolar tolkar. Om riksdagen är missnöjd med hur domstolarna
              tolkar lagen kan lagen ändras.
            </seg>
          </u>
          <u xml:id="i-0dc2bf45a9407713-118" prev="i-0dc2bf45a9407713-109" who="Q6015398">
            <seg xml:id="i-4QMEuPtJERGv2GCUTm5BdU">
              Om FN:s barnkonvention skulle vara lag och en svensk domstol
              baserat på konventionstexten skulle döma i ett ärende finns inte
              möjligheten att korrigera genom lagändring eftersom en konventionstext
              inte får ändras. Man ska också vara medveten om att FN:s barnkonvention
              är resultatet av en kompromiss mellan många av FN:s medlemsstater,
              vilket gör att artiklarna medvetet inte alltid är helt klargörande,
              precis som vi hört från Helena Bouveng. Oro för en inkorporering
              av barnkonventionen har också lyfts fram av personer som själva
              var med och skrev barnkonventionen.
            </seg>
          </u>
          <u xml:id="i-0dc2bf45a9407713-119" prev="i-0dc2bf45a9407713-109" who="Q6015398">
            <seg xml:id="i-LYLAspoHPX7uMVP3V7vxrm">
              Slutsatsen har för regeringens del blivit att frågan om inkorporering,
              fortsatt transformering eller både och nu utreds. Utredningen
              ska titta på internationella erfarenheter av båda metoderna –
              vi har hört exempel från Norge och Finland här i debatten – och
              därefter noga väga för- och nackdelar.
            </seg>
          </u>
          <u xml:id="i-0dc2bf45a9407713-120" prev="i-0dc2bf45a9407713-109" who="Q6015398">
            <seg xml:id="i-Rp9JDLAYEfF53FYdNTx33w">
              Vi i Centerpartiet har också en egen lösning. Barnkonventionen
              har nämligen fyra portalparagrafer. Det handlar om att inget barn
              får diskrimineras på grund av härkomst, kön, religion, funktionshinder
              eller andra liknande skäl. Barnets bästa ska vara vägledande vid
              allt beslutsfattande och vid alla åtgärder som rör barn och unga.
              Barn och unga ska tillåtas att utvecklas i sin egen takt och utifrån
              sina egna förutsättningar. Barn och unga ska ges möjlighet att
              framföra och få respekt för sina åsikter i frågor som berör dem.
            </seg>
          </u>
          <u xml:id="i-0dc2bf45a9407713-121" prev="i-0dc2bf45a9407713-109" who="Q6015398">
            <seg xml:id="i-2P9nGAp2Hba9pyXHE2TYgx">
              Dessa portalparagrafer skulle kunna lyftas in i regeringsformens
              rättighetskapitel tillsammans med de andra grundläggande fri-
              och rättigheterna. Resterande delar kan man fortsätta att transformera
              som i dag. Det skulle kunna vara en gyllene medelväg. Men vi avvaktar
              utredningen, som får utvisa hur den bästa vägen framåt ser ut.
            </seg>
          </u>
          <u xml:id="i-0dc2bf45a9407713-122" prev="i-0dc2bf45a9407713-109" who="Q6015398">
            <seg xml:id="i-Bzh9yrHDyyyer4dQ7CqMC5">
              Jag tror att det är klokt att ta det lite försiktigt. Jag tror
              inte att det är så enkelt som att om barnkonventionen bara inkorporerades
              skulle ett antal uppmärksammade fall med utvisningshotade barn
              få en annan utgång. Jag är heller inte helt övertygad om att den
              nackdel som följer av att riksdagen inte längre kan styra lagstiftningen
              överväger eventuella fördelar. Vi ser dock gärna att alternativen
              utreds. Det är gott att få mer på fötterna och mer underlag, så
              att vi i riksdagen kan fatta ett så klokt beslut som möjligt för
              att successivt förbättra barnens ställning i det svenska samhället.
              Vilken juridisk metod som används är underordnat. Det finns inga
              enkla genvägar, inga alexanderhugg, utan det är ett tålmodigt,
              kontinuerligt och slitsamt arbete som är den långsiktigt hållbara
              lösningen.
            </seg>
          </u>
          <u xml:id="i-0dc2bf45a9407713-123" prev="i-0dc2bf45a9407713-109" who="Q6015398">
            <seg xml:id="i-NTxsQh2GfJ8AW9PkEBADtB">
              En viktig granskning av hur Sverige följer barnkonventionen görs
              av FN:s barnrättskommitté. Där ser man att det finns vissa ändringar
              som vi skulle behöva göra i svensk lagstiftning. Regeringen har
              här också gjort mycket, vilket påpekas i rapporten.
            </seg>
          </u>
          <u xml:id="i-0dc2bf45a9407713-124" prev="i-0dc2bf45a9407713-109" who="Q6015398">
            <seg xml:id="i-VxLmLzVvMZFz5rncoUseoG">
              En av de punkter som oppositionen lyfter fram är att man skulle
              skriva under det tredje tilläggsprotokollet om en internationell
              klagomekanism. Vår utgångspunkt i Centerpartiet är att beslut
              ska fattas så nära människor som möjligt. Att enskilda barnrättsärenden
              då ska behöva tas upp internationellt är att sträcka det lite
              väl långt. Vi tycker i stället att det är intressant med den möjlighet
              som Barnombudsmannen själv har lyft fram: att Barnombudsmannen,
              precis som Konsumentombudsmannen, skulle kunna företräda barn
              i särskilt viktiga mål av principiell karaktär. Det handlar om
              att få fram prejudikat och att kunna driva ärenden vidare när
              den målsägande själv inte har möjlighet att göra det.
            </seg>
          </u>
          <u xml:id="i-0dc2bf45a9407713-125" prev="i-0dc2bf45a9407713-109" who="Q6015398">
            <seg xml:id="i-SQn7oq6R1CmdFJs12nWTPn">
              När det brister i tillämpningen av en lagstiftning är det viktigt
              att skärpa tillsynen, vilket har skett. Det är också viktigt att
              stärka barnets rätt att få sin sak juridiskt prövad genom Barn-
              och elevombudet och barns rätt att komma till tals vid vårdnadstvister
              – det finns många exempel.
            </seg>
          </u>
          <u xml:id="i-0dc2bf45a9407713-126" prev="i-0dc2bf45a9407713-109" who="Q6015398">
            <seg xml:id="i-98ptzbHzamEKs6vZRTGLF3">
              När det handlar om barns rättigheter handlar det också om att
              minska risken för att barn far illa, och det kräver åtgärder på
              alla plan. Här har regeringen tillskjutit pengar för att skapa
              en ökad kunskap bland vuxna i barns närhet om hur man upptäcker
              tecken på att barn far illa. Här har alla yrkesgrupper sitt ansvar.
              Barnombudsmannen har till exempel lyft fram tandläkarnas möjligheter
              att se i munnen och i ansiktet om ett barn varit utsatt för misshandel.
            </seg>
          </u>
          <u xml:id="i-0dc2bf45a9407713-127" prev="i-0dc2bf45a9407713-109" who="Q6015398">
            <seg xml:id="i-UbTvMrLDt83XcCAE19Etmc">
              Det finns dessutom skrivningar i den nya skollagen som poängterar
              skolans ansvar för att barn ska få kunskap om sina rättigheter.
              Skola och socialtjänst i all ära, men de kommer ofta in när föräldrarna
              har misslyckats. Första steget måste därför vara trygga föräldrar.
              Det är de som står barnet närmast och de som ska se till att deras
              barns behov tillgodoses. Det behöver börja redan på barnavårdscentralen.
              Därför har regeringen tagit initiativ till att utvärdera vilka
              typer av föräldrastöd som fungerar bäst.
            </seg>
          </u>
          <u xml:id="i-0dc2bf45a9407713-128" prev="i-0dc2bf45a9407713-109" who="Q6015398">
            <seg xml:id="i-86strMsqbw62JsoBG8t8g7">
              Slutligen: Oppositionen tar också upp barnfattigdomen. Barn som
              lever under knappa förhållanden har svårare att ta del av samhällslivet,
              svårare att klara sig i skolan och svårare att komma in på arbetsmarknaden.
              Att lyfta människor ur fattigdom, speciellt barn, är att utjämna
              resurser och därför en viktig del i Centerpartiets och Alliansens
              politik. Höjt bostadsbidrag, införandet av en särskild fritidspeng
              för barn vars föräldrar lever på försörjningsstöd, så kallat socialbidrag,
              undantag för ungdomars inkomster så att de inte ska bli av med
              pengar när föräldrarna går på försörjningsstöd och så vidare –
              åtgärderna är många. Vi har genomfört väldigt mycket. Jobbskatteavdraget
              har också gjort sitt till.
            </seg>
          </u>
          <u xml:id="i-0dc2bf45a9407713-129" prev="i-0dc2bf45a9407713-109" who="Q6015398">
            <seg xml:id="i-JTqMvxN4FNetsCUms4RWHw">
              Swedbank har undersökt hur saker och ting har förändrats de senaste
              åren, hur den ekonomiska situationen ser ut för olika typfamiljer.
              En ensamstående förälder med två barn och som har bostadsbidrag
              har i dag 2 700 kronor mer i disponibel inkomst per månad än 2006.
              Det är mer än en hel månadslön extra per år som man har fått tack
              vare regeringens politik. Det gör verklig skillnad för de barn
              som lever i fattigdom, för det bästa sättet att komma ur barnfattigdomen
              är att föräldrarna arbetar eller startar företag. Och den här
              regeringen och Centerpartiet är den bästa garanten för ett företagsklimat
              i världsklass och fler arbeten även under nästa mandatperiod.
            </seg>
          </u>
          <u xml:id="i-0dc2bf45a9407713-130" prev="i-0dc2bf45a9407713-109" who="Q6015398">
            <seg xml:id="i-GAbJaJotHRgChxgvD1YXCf">
              Låt mig avsluta med tre viktiga slutsatser för att barns rättigheter
              ska förstärkas.
            </seg>
          </u>
          <u xml:id="i-0dc2bf45a9407713-131" prev="i-0dc2bf45a9407713-109" who="Q6015398">
            <seg xml:id="i-T6zxZoj3KE8vxgEt5zwX85">
              För det första: Lyssna till barn och ta deras förslag på allvar!
              Det räcker inte att vi sitter här i riksdagen och tycker och tänker.
              Vi måste låta barnen vara med.
            </seg>
          </u>
          <note xml:id="i-2wXYCyojxapc1X27x1fvnV">
            För det andra: Stöd föräldrar och arbeta förebyggande!
          </note>
          <u xml:id="i-0dc2bf45a9407713-132" prev="i-0dc2bf45a9407713-109" who="Q6015398">
            <seg xml:id="i-TYLed4XVTWgDh47hicxDUQ">
              För det tredje och slutligen: Samarbeta och samverka så att barns
              behov inte faller mellan stolarna! Bara för att de inte får rösta
              och inte har lika stora möjligheter som vi att göra sina röster
              hörda får inte deras rättigheter falla mellan stolarna.
            </seg>
          </u>
          <u xml:id="i-0dc2bf45a9407713-133" prev="i-0dc2bf45a9407713-109" who="Q6015398">
            <seg xml:id="i-7asZ8uaqguEEZi7cAVhmcB">
              Jag och Centerpartiet är övertygade om att det är tre framgångsrecept
              för att vi ska kunna ge barn en bättre uppväxt och en framtid
              där alla kommer till sin rätt.
            </seg>
          </u>
          <note type="speaker" xml:id="i-46kLSMsAR5RwM5Fx8x4qUw">
            Anf. 6 EVA OLOFSSON (V):
          </note>
          <u xml:id="i-0dc2bf45a9407713-134" next="i-0dc2bf45a9407713-164" who="Q4970993">
            <seg xml:id="i-RgtNDtXCD8RKeAAKpRSG18">
              Herr talman! Jag vill börja med att yrka bifall till reservation
              1 om att göra barnkonventionen till svensk lag och till reservation
              3 om en handlingsplan mot barnfattigdom. I övrigt yrkar jag bifall
              till utskottets förslag.
            </seg>
          </u>
          <u xml:id="i-0dc2bf45a9407713-135" prev="i-0dc2bf45a9407713-134" who="Q4970993">
            <seg xml:id="i-7U2LkVAe2LyyQyDevFCqPC">
              Det har varit en ganska livlig diskussion här om barnkonventionen
              ska göras till svensk lag eller inte. Det tror jag beror på frågans
              politiska tyngd. Vi har barnrättsorganisationerna Rädda Barnen,
              Bris och Unicef som driver frågan. Och Barnombudsmannen, som efter
              att ha funderat en hel del och tagit del av erfarenheter från
              andra länder, säger nu att han är övertygad om att det är det
              rätta att göra.
            </seg>
          </u>
          <u xml:id="i-0dc2bf45a9407713-136" prev="i-0dc2bf45a9407713-134" who="Q4970993">
            <seg xml:id="i-TM9z828Pjy7fsvcANrC6o9">
              I Norge har man gjort detta, och de norska erfarenheterna är
              som tidigare sagts goda. Man har sett att barnrättsfrågorna fått
              större tyngd och genomslag, inte minst i grupper och myndigheter
              som inte hade så stor uppmärksamhet på detta tidigare.
            </seg>
          </u>
          <u xml:id="i-0dc2bf45a9407713-137" prev="i-0dc2bf45a9407713-134" who="Q4970993">
            <seg xml:id="i-3zqMs1NQg2J8sQ5Sh7RWZT">
              Det har argumenterats länge från Moderaterna och Centerpartiet
              varför de inte tar ställning till denna fråga utan överlåter åt
              en kommande rödgrön regering att ta detta historiska beslut. De
              har satt upp en motsättning mellan att vi i Sverige anpassar vår
              lagstiftning och lägger in barns rättigheter i alla olika lagstiftningar
              och att göra barnkonventionen till svensk lag. De menar också
              att vår lagstiftning skiljer sig från USA:s och andra länders.
            </seg>
          </u>
          <u xml:id="i-0dc2bf45a9407713-138" prev="i-0dc2bf45a9407713-134" who="Q4970993">
            <seg xml:id="i-M6SzmzRFLEbTjazL1TATCd">
              Jag har dock aldrig träffat någon som har sagt att vi ska göra
              barnkonventionen till svensk lag och inte anpassa den svenska
              lagstiftningen. Den modell vi förespråkar är den norska där man
              gör både och så att man kan gå längre än barnkonventionen och
              förtydliga.
            </seg>
          </u>
          <u xml:id="i-0dc2bf45a9407713-139" prev="i-0dc2bf45a9407713-134" who="Q4970993">
            <seg xml:id="i-Vh5VHYKBoJckt2z2eKA15T">
              Vi behöver alltså inte hamna i den osäkerhetssituation som Moderaternas
              Helena Bouveng talade om när hon sade att det är otydligt och
              inte finns några förarbeten på delar av barnkonventionen. Nej,
              men vi kan ha en svensk lagstiftning som är tydligare och går
              längre. Det är fullt möjligt.
            </seg>
          </u>
          <u xml:id="i-0dc2bf45a9407713-140" prev="i-0dc2bf45a9407713-134" who="Q4970993">
            <seg xml:id="i-enTUdm841kirPCQHr2B66">
              Vänsterpartiet har längre drivit frågan att göra barnkonventionen
              till svensk lag. I en rödgrön regering är alla överens om att
              göra det medan nuvarande regering är splittrad. Jag ser fram emot
              att det efter höstens val kommer att bli en lagstiftning.
            </seg>
          </u>
          <u xml:id="i-0dc2bf45a9407713-141" prev="i-0dc2bf45a9407713-134" who="Q4970993">
            <seg xml:id="i-QsUDGa1MzxHkRd7FWq4PLS">
              Herr talman! Det har varit ganska mycket debatt om barnfattigdom.
              En del politiker säger att det inte finns i välfärdslandet Sverige
              utan att vi måste titta på de allra fattigaste länderna i världen
              om vi ska tala om det. En del vill inte tala om frågan, men det
              lär bli svårt eftersom Rädda Barnen har valt just barnfattigdom
              till sin valfråga i valrörelsen 2014.
            </seg>
          </u>
          <u xml:id="i-0dc2bf45a9407713-142" prev="i-0dc2bf45a9407713-134" who="Q4970993">
            <seg xml:id="i-YKqMCKDmKkzaABbV6CDwM2">
              Låt mig citera Rädda Barnen som skriver så här:
            </seg>
          </u>
          <u xml:id="i-0dc2bf45a9407713-143" prev="i-0dc2bf45a9407713-134" who="Q4970993">
            <seg xml:id="i-PksPYXHRfz8aKhiomV96k9">
              Barnfattigdom i Sverige har sin grund i ojämlika förhållanden.
              Det kan handla om att vissa barn inte kan vara med på samma fritidsaktiviteter
              som kompisarna eller att de inte kan få nya glasögon trots att
              de behöver.
            </seg>
          </u>
          <u xml:id="i-0dc2bf45a9407713-144" prev="i-0dc2bf45a9407713-134" who="Q4970993">
            <seg xml:id="i-3f8YBLhrbWPZMh8xrTKh9x">
              Barn påverkas också av föräldrarnas oro för ekonomin och den
              osäkerhet som det innebär att leva utan marginaler.
            </seg>
          </u>
          <u xml:id="i-0dc2bf45a9407713-145" prev="i-0dc2bf45a9407713-134" who="Q4970993">
            <seg xml:id="i-2hXWfdaimzEDQK16u5hvdY">
              Rädda Barnens senaste rapport om barnfattigdom visade att 232
              000 barn i Sverige lever i ekonomiskt utsatta familjer och i vår
              undersökning Ung röst uppgav 13 procent av barnen att de under
              förra året oroat sig för att familjens pengar inte ska räcka till.
            </seg>
          </u>
          <u xml:id="i-0dc2bf45a9407713-146" prev="i-0dc2bf45a9407713-134" who="Q4970993">
            <seg xml:id="i-CQR5EHewoduZaLZbJQc66E">
              Särskilt utsatta är barn till föräldrar med utländsk bakgrund
              och barn till ensamstående föräldrar. Särskilt illa blir en kombination
              av detta. Ungefär 50 procent av barnen som har en ensamstående
              förälder med utländsk bakgrund lever nämligen i ekonomisk utsatthet
              jämfört med bara 2,1 procent av barnen som bor med sina två svenskfödda
              föräldrar. Så här ska det inte behöva vara. Det måste dock finnas
              en politisk vilja att ändra på detta.
            </seg>
          </u>
          <u xml:id="i-0dc2bf45a9407713-147" prev="i-0dc2bf45a9407713-134" who="Q4970993">
            <seg xml:id="i-JzA9EVx236A3EKK4zh5hQW">
              Som Miljöpartiet sade förut har vi en myndighet som tittar på
              detta varje år. Försäkringskassans årliga rapport visar på de
              ökade skillnaderna mellan barnhushållen vad gäller att ta del
              av den ekonomiska utvecklingen. De 10 procent av barnfamiljerna
              som har det sämst har inte hängt med alls; där står det still.
              Allra värst är kanske, som Magnus Ehrencrona också sade, att det
              för ensamstående med barn i denna grupp till och med har blivit
              lite sämre.
            </seg>
          </u>
          <u xml:id="i-0dc2bf45a9407713-148" prev="i-0dc2bf45a9407713-134" who="Q4970993">
            <seg xml:id="i-8r1u9HTwcNXeEGnjJBZGxr">
              Trots Försäkringskassans snåriga och lite torra rapport kan det
              inte beskrivas tydligare än så. Regeringens politik har mycket
              medvetet ökat klyftorna. Det handlar om de senare årens nedmontering
              av trygghetssystem såsom a-kassa och sjukförsäkring. Detta har
              drastiskt försämrat situationen för många vuxna, vilket självklart
              påverkar barnen i dessa familjer. Föräldrarnas ekonomiska utsatthet
              blir barnens krassa uppväxtvillkor.
            </seg>
          </u>
          <u xml:id="i-0dc2bf45a9407713-149" prev="i-0dc2bf45a9407713-134" who="Q4970993">
            <seg xml:id="i-Nv4mJe7RKy3A2K4keq7JRX">
              Detta påverkar barnens livsmöjligheter. Vi hör det när barn själva
              berättar hur det är att inte veta om pengarna räcker till mat,
              hyra och annat till familjen och hur det är att inte kunna ta
              hem kompisar eller följa med kompisar på aktiviteter som kostar.
              Forskningen visar också att barn som växer upp i ekonomiskt utsatta
              familjer löper större risk att som vuxna själva hamna i ekonomisk
              utsatthet.
            </seg>
          </u>
          <u xml:id="i-0dc2bf45a9407713-150" prev="i-0dc2bf45a9407713-134" who="Q4970993">
            <seg xml:id="i-8t2b2rLg6gLDjGyjCBQGbP">
              Det behövs en helt annan politik som sätter alla barns uppväxtvillkor
              i centrum och som bygger på solidaritet mellan människor. Då behövs
              det generella insatser. Det gäller arbete för alla och arbete
              på heltid. Det gäller en arbetslöshetsförsäkring som gör att man
              klarar sig under perioder av arbetslöshet. Det gäller en sjukförsäkring
              som inte gör att sjukdom leder till fattigdom.
            </seg>
          </u>
          <u xml:id="i-0dc2bf45a9407713-151" prev="i-0dc2bf45a9407713-134" who="Q4970993">
            <seg xml:id="i-Kay3REkpTdfVVeKqjq8u8H">
              Det gäller också speciellt riktade insatser till de ekonomiskt
              mest utsatta barnfamiljerna. Därför anser Vänsterpartiet att det
              behövs en handlingsplan mot barnfattigdom. Här tar vi upp saker
              som vi tycker är viktiga, och det är en hel del mer än de exempel
              jag kommer att ta.
            </seg>
          </u>
          <u xml:id="i-0dc2bf45a9407713-152" prev="i-0dc2bf45a9407713-134" who="Q4970993">
            <seg xml:id="i-QDYH7RsSPWUaj6aVvQHhrt">
              Den ekonomiska familjepolitikens omfördelande effekt har minskat
              de senaste åren. Det är ett av skälen till att de allra fattigaste
              barnfamiljerna har det dåligt ställt. Vi behöver se över detta
              och se till att den ekonomiska familjepolitiken faktiskt stöttar
              inte minst ensamstående föräldrar.
            </seg>
          </u>
          <u xml:id="i-0dc2bf45a9407713-153" prev="i-0dc2bf45a9407713-134" who="Q4970993">
            <seg xml:id="i-Uu6j2SKuDVdXFoaPsUzpNy">
              Det är ganska märkligt att man inte har lyft upp och gjort något
              åt de ensamstående föräldrarnas situation. Gruppen är inte så
              stor, och det skulle inte kosta oändligt mycket pengar. Dessa
              föräldrar utgör alltså en av huvudgrupperna när det gäller barn
              som lever i ekonomisk utsatthet.
            </seg>
          </u>
          <u xml:id="i-0dc2bf45a9407713-154" prev="i-0dc2bf45a9407713-134" who="Q4970993">
            <seg xml:id="i-ANpSz6n8ZC6p7Zq4buEf6B">
              Det är konstigt att man inte har satsat mer på att höja underhållsstödet.
              Vänsterpartiet föreslår en höjning med 400 kronor i månaden och
              med 600 kronor när barnet fyllt 13 år. Det ska också värdesäkras.
              Det har nästan inte höjts sedan 1994, och värdet har såklart minskat
              för varje år.
            </seg>
          </u>
          <u xml:id="i-0dc2bf45a9407713-155" prev="i-0dc2bf45a9407713-134" who="Q4970993">
            <seg xml:id="i-DjEbwkEdneKRCqN2DA1SQJ">
              Vänsterpartiet har också budgeterat för en höjning av riksnormen
              för försörjningsstöd till barnfamiljer med 300 kronor i månaden.
            </seg>
          </u>
          <u xml:id="i-0dc2bf45a9407713-156" prev="i-0dc2bf45a9407713-134" who="Q4970993">
            <seg xml:id="i-Bisi2XC3sLCHLw8s4Wgtx2">
              Det gäller givetvis att ge möjlighet för ensamstående föräldrar
              att lättare få jobb. Då måste det finnas barnomsorg på obekväm
              arbetstid. Fler och fler jobb som ensamstående föräldrar, oftast
              mammor, kan få är på obekväm arbetstid.
            </seg>
          </u>
          <u xml:id="i-0dc2bf45a9407713-157" prev="i-0dc2bf45a9407713-134" who="Q4970993">
            <seg xml:id="i-Y6mfgm7WYPXEkkY4sDnsHA">
              Vi föreslår också att man ska kunna få hjälp i hemmet om man
              är ensamstående förälder och barnet är sjukt mycket. Man kan ju
              inte dela det på två utan får alltid själv vara hemma. Arbetsgivaren
              kan då välja bort en när man söker jobb.
            </seg>
          </u>
          <u xml:id="i-0dc2bf45a9407713-158" prev="i-0dc2bf45a9407713-134" who="Q4970993">
            <seg xml:id="i-Kmgb7mPStXHexFhBEN2FzF">
              Många barn berättar om skolan. I den antologi som Rädda Barnen
              nyss publicerade beskriver Unga Kris ordförande hur det var när
              hans mamma som var ensamstående när pappan satt i fängelse var
              borta när han vaknade på morgonen eftersom hon var och städade
              för att få ihop pengar till familjen. Han fick gå ensam till skolan
              utan någon som stöttade. Frukost i grundskolan skulle betyda mycket
              för barn i den situationen.
            </seg>
          </u>
          <u xml:id="i-0dc2bf45a9407713-159" prev="i-0dc2bf45a9407713-134" who="Q4970993">
            <seg xml:id="i-GTwBRUMzd2hB2U3mrNhDey">
              Vidare vill vi förbjuda avgifter i skolan. De är ju inte helt
              förbjudna i dag om de inte är för stora. Med ett förbud slipper
              barn skämmas för att familjen inte har pengar, och de behöver
              inte sjukanmäla sig när det ska göras saker.
            </seg>
          </u>
          <u xml:id="i-0dc2bf45a9407713-160" prev="i-0dc2bf45a9407713-134" who="Q4970993">
            <seg xml:id="i-U9UBKLxCya9TLV7kYgyfvt">
              Vi vill ha maxtaxa i kulturskolan så att alla barn har råd att
              vara med där. På sikt borde även kulturskolan bli avgiftsfri.
            </seg>
          </u>
          <u xml:id="i-0dc2bf45a9407713-161" prev="i-0dc2bf45a9407713-134" who="Q4970993">
            <seg xml:id="i-3wwbMawos3G5gEwEXDAS1d">
              Subventionerade glasögon är en annan fråga, och läkemedel till
              barn ska självklart vara gratis.
            </seg>
          </u>
          <u xml:id="i-0dc2bf45a9407713-162" prev="i-0dc2bf45a9407713-134" who="Q4970993">
            <seg xml:id="i-CjYHn98JQLoD73Xuo8y8o1">
              Vräkningar av barnfamiljer togs tidigare upp här. Det är horribelt
              att vräka en barnfamilj om inget bra flyttalternativ för familjen
              finns. Vräkningar ska undvikas i möjligaste mån, men barn ska
              inte behöva hamna på vandrarhem, på hotellrum eller i tillfälliga
              bostäder när en vräkning ändå blir av.
            </seg>
          </u>
          <u xml:id="i-0dc2bf45a9407713-163" prev="i-0dc2bf45a9407713-134" who="Q4970993">
            <seg xml:id="i-9HH46DcZFGuk1pJNJ1yZiC">
              Det behövs en helt annan politik med andra grundvärderingar.
              Vi behöver ett samhälle som sätter barns jämlika uppväxtvillkor
              i centrum, där solidaritet och omtanke råder, där att vara ensamstående
              mamma inte ska vara en riskfaktor för fattigdom och där de fattigaste
              i vårt land inte lämnas utanför den ekonomiska standardutvecklingen.
              Inte en enda unge ska behöva leva i ekonomisk utsatthet och otrygghet.
              Därför behöver vi byta regering i höst, och därför behöver vi
              en stark vänster i riksdagen.
            </seg>
          </u>
          <u xml:id="i-0dc2bf45a9407713-164" prev="i-0dc2bf45a9407713-134" who="Q4970993">
            <seg xml:id="i-VSVhmkFuphB5MTjGvPLE4W">
              Låt mig önska glad sommar till dem som inte är med i nästa debatt.
            </seg>
          </u>
          <note type="speaker" xml:id="i-BSrvUgCmAW5X3cG51HdVyw">
            Anf. 7 HELENA BOUVENG (M) replik:
          </note>
          <u xml:id="i-0dc2bf45a9407713-165" next="i-0dc2bf45a9407713-168" who="Q4940303">
            <seg xml:id="i-XkVQenBPfBKTm7aSxjzPdA">
              Herr talman! Trots att jag överskred tiden tidigare kunde jag
              inte låta bli att ta replik.
            </seg>
          </u>
          <u xml:id="i-0dc2bf45a9407713-166" prev="i-0dc2bf45a9407713-165" who="Q4940303">
            <seg xml:id="i-NNQijKLkrtGdLicNE54ekQ">
              I gårdagens Brännpunkt kunde man läsa: Inga andra låginkomsttagare
              inom EU-15 har kunnat tillgodogöra sig en lika stor ökning av
              sina inkomster som de svenska sedan 2006. Det visar en unik och
              jämförbar sammanställning från EU:s statistikorgan Eurostat. Inkomstlyftet
              har skett trots att svenska låginkomsttagare ofta har bidragsinkomster
              som inte omfattats av jobbskatteavdraget. En person som är fattigare
              än 90 procent av alla vuxna har fått en inkomstökning med 14 000
              kronor per år efter hänsyn till inflation. Detta säger en adjungerad
              professor i nationalekonomi vid Kungliga Tekniska högskolan.
            </seg>
          </u>
          <u xml:id="i-0dc2bf45a9407713-167" prev="i-0dc2bf45a9407713-165" who="Q4940303">
            <seg xml:id="i-HeCe5a4fE7qqXwSFzQCnbC">
              Jag kan också konstatera att enligt Rädda Barnens statistik över
              relativ barnfattigdom var det en all time high 1997, men den har
              halverats fram till 2014. Jag anser att vi i Alliansen har banat
              vägen för att det går åt rätt håll. Ibland när Vänsterpartiet
              låter sig höras tror jag att det inte riktigt stämmer överens
              med vad statistiken säger.
            </seg>
          </u>
          <u xml:id="i-0dc2bf45a9407713-168" prev="i-0dc2bf45a9407713-165" who="Q4940303">
            <seg xml:id="i-R92mTCVir1CoMnBKiJ9hWp">
              Eva Olofsson var orolig för barns fritidsaktiviteter. Jag skulle
              vilja fråga henne: Hur kommer det sig då att ni för inte så länge
              sedan sade nej till fritidspengen, som skulle säkerställa att
              även barn som har det tufft kan delta i fritidsaktiviteter?
            </seg>
          </u>
          <note type="speaker" xml:id="i-PJP1iLXMau1wfts1cjGZFT">
            Anf. 8 EVA OLOFSSON (V) replik:
          </note>
          <u xml:id="i-0dc2bf45a9407713-169" next="i-0dc2bf45a9407713-171" who="Q4970993">
            <seg xml:id="i-2oxyGenXiJpYWgs3jAtg5C">
              Herr talman! Apropå statistiken kan jag säga att det finns två
              som jag har utgått från och som jag litar grundligt på. Det är
              professor Tapio Salonen, som i åratal har gjort Rädda Barnens
              sammanställning, och Försäkringskassan, som årligen går igenom
              och tittar på detta speciellt. Försäkringskassan är ansvarig för
              de ekonomiska familjestöden och följer upp vad som händer med
              barnfamiljerna.
            </seg>
          </u>
          <u xml:id="i-0dc2bf45a9407713-170" prev="i-0dc2bf45a9407713-169" who="Q4970993">
            <seg xml:id="i-4GStp3hdn4QGVgUjJNwwHL">
              Vi hade en jättekris under 90-talet. Ni kommer kanske ihåg hur
              räntan steg när Carl Bildt satt i regeringen – under den tiden
              rusade den upp. Efter 90-talskrisen, mellan 1997 och 2007, skedde
              enligt Tapio Salonen en generell välståndsökning i Sverige. Barnfattigdomen
              minskade från, som du sade, all time high: från 22,3 procent till
              10,9 procent. När vi sedan fick en borgerlig regering ökade den
              igen till 13,0 procent. Nu har den minskat till 12,1 procent.
              Vi kan alltså se att det skedde en ökning när vi fick en borgerlig
              regering.
            </seg>
          </u>
          <u xml:id="i-0dc2bf45a9407713-171" prev="i-0dc2bf45a9407713-169" who="Q4970993">
            <seg xml:id="i-4fgwDcvPEdRbFqXTaMtsbC">
              När du pratar om fritidsstödet, Hannah Bergstedt, har vi ett
              förslag som gynnar många fler barn. Det gynnar alla barn, inte
              bara dem i fjärde till nionde klass. Vi höjer normen för alla
              barn med 300 kronor i månaden, från noll år till dess att de blir
              vuxna. Vi låter familjerna och barnen tillsammans ha inflytande
              och makt över vad de ska använda pengarna till. Det tycker vi
              är en betydligt bättre lösning som gynnar många fler. Den gynnar
              alla barn vars familjer lever på försörjningsstöd.
            </seg>
          </u>
          <note type="speaker" xml:id="i-Q1C4tQ5XiwKaoRUsmWc7im">
            Anf. 9 HELENA BOUVENG (M) replik:
          </note>
          <u xml:id="i-0dc2bf45a9407713-172" next="i-0dc2bf45a9407713-175" who="Q4940303">
            <seg xml:id="i-39bCAfGu4LYVg11zYdYHJr">
              Herr talman! Jag har träffat Tapio Salonen och tycker att han
              gör väldigt bra undersökningar. Det finns indikationer, men vi
              kan ändå konstatera att det har gått väldigt mycket åt rätt håll.
              Den senaste undersökningen visade definitivt att den relativa
              barnfattigdomen har minskat.
            </seg>
          </u>
          <u xml:id="i-0dc2bf45a9407713-173" prev="i-0dc2bf45a9407713-172" who="Q4940303">
            <seg xml:id="i-G61cW8xxnMGmVhZGfH9KUa">
              Den senaste Eurostatundersökningen visar att från 2006 har de
              familjer som har lägre inkomst än 90 procent av alla andra ökat
              sin inkomst med 14 000 kronor per år. Det tycker jag är väldigt
              positivt. Det hjälper inte de familjer som fortfarande är kvar,
              men det är definitivt ändå åt rätt håll.
            </seg>
          </u>
          <u xml:id="i-0dc2bf45a9407713-174" prev="i-0dc2bf45a9407713-172" who="Q4940303">
            <seg xml:id="i-UdFLHiXUNM8xYX2yZzEfLz">
              Ibland kan man häpna lite över Eva Olofssons retorik. Tapio Salonen
              säger att det absolut viktigaste för att utrota fattigdom är att
              familjer har ett arbete att gå till. Jag kan konstatera att sedan
              2006 har 250 000 fler människor ett arbete att gå till. Och vi
              har högre mål än så.
            </seg>
          </u>
          <u xml:id="i-0dc2bf45a9407713-175" prev="i-0dc2bf45a9407713-172" who="Q4940303">
            <seg xml:id="i-Lt7EGocNsanoe6L6WquXDN">
              Jag förstår fortfarande inte Eva Olofssons retorik när det gäller
              fritidspengen. Hon vill låta barnen ta fortsatt ansvar för att
              pengar går till något annat än deras fritidsaktiviteter. Är det
              Eva Olofssons mening att barn som lever i utsatta barnfamiljer
              ska fortsätta att ta ett ansvar och känna sig skuldbelagda för
              att pengar går till deras fritidsaktiviteter i stället för till
              andra, skriande behov?
            </seg>
          </u>
          <note type="speaker" xml:id="i-3mYTTj6p3FjH3m4AZ9tnGz">
            Anf. 10 EVA OLOFSSON (V) replik:
          </note>
          <u xml:id="i-0dc2bf45a9407713-176" next="i-0dc2bf45a9407713-181" who="Q4970993">
            <seg xml:id="i-TQCrebBfWq5uzt61FSJuLe">
              Herr talman! Det fanns en tid när man i det sociala arbetet skulle
              kontrollera, styra och uppfostra de människor man uppfattade som
              underklass och som hade det sämst. Detta finns tyvärr fortfarande
              och har blivit starkare. Det är det som ligger i detta.
            </seg>
          </u>
          <u xml:id="i-0dc2bf45a9407713-177" prev="i-0dc2bf45a9407713-176" who="Q4970993">
            <seg xml:id="i-Txh1P6fRBmQugAaehnHLVw">
              Ni vågar inte låta familjen och barnen bestämma, om det behövs
              tillsammans med den socialarbetare som jobbar för att familjen
              ska klara sig utan försörjningsstöd. Just när man har försörjningsstöd
              ska ni in och styra och säga att pengarna ska användas till organiserade
              fritisaktiviteter, ingenting annat. Ni tror inte att föräldrar
              kan ta det ansvaret ihop med sina barn.
            </seg>
          </u>
          <u xml:id="i-0dc2bf45a9407713-178" prev="i-0dc2bf45a9407713-176" who="Q4970993">
            <seg xml:id="i-DixFXwqUTNs9vKYAqYACke">
              Det är självklart inte en utveckling vi vill se i det sociala
              arbetet. Vi tror på en helt annan form av socialt arbete. Vi tror
              på att föräldrar och familjer måste ta ansvar ihop med sina barn
              och kunna diskutera och påverka själva. Har man sociala problem
              ska det finnas tid hos socialsekreterare att jobba ihop. Vi tror
              inte på den gamla kontrollerande fattigvårdssynen på socialt arbete.
            </seg>
          </u>
          <u xml:id="i-0dc2bf45a9407713-179" prev="i-0dc2bf45a9407713-176" who="Q4970993">
            <seg xml:id="i-QUoRsAcsmM8KpQCnof3cNS">
              Ja, fler människor har fått jobb – Sveriges befolkning har blivit
              större. Men arbetslösheten är fortsatt hög – extremt hög bland
              ungdomar. För oss som vill ha ett jämlikt och solidariskt samhälle
              finns ingen motsättning mellan att satsa på arbete för människor
              och att satsa på att människor ska kunna leva ett värdigt liv
              också under perioder av arbetslöshet.
            </seg>
          </u>
          <u xml:id="i-0dc2bf45a9407713-180" prev="i-0dc2bf45a9407713-176" who="Q4970993">
            <seg xml:id="i-FwnPcRLhrN49ioxhv7Hrk3">
              För oss är det inget alternativ att de arbetslösa ska betala
              skattesänkningar för oss som har det bra ställt. Det ska inte
              heller de sjukskrivna göra. Man ska inte behöva må ännu sämre
              när man blir sjukskriven för att man vet att man kommer att få
              svårt att klara sig eller för att man kan bli utförsäkrad, och
              man ska inte behöva fundera på hur man ska kunna betala för sitt
              liv, sina barn, mat, hyra och annat.
            </seg>
          </u>
          <u xml:id="i-0dc2bf45a9407713-181" prev="i-0dc2bf45a9407713-176" who="Q4970993">
            <seg xml:id="i-AAWaT9hoV6dqbFq8n57xLm">
              Vi vill ha ett solidariskt och jämlikt samhälle, och det skäms
              vi inte för.
            </seg>
          </u>
          <note type="speaker" xml:id="i-9jfKD5a6VNZSp8K4vW2rRo">
            Anf. 11 MAGNUS SJÖDAHL (KD):
          </note>
          <u xml:id="i-0dc2bf45a9407713-182" next="i-0dc2bf45a9407713-197" who="Q10575345">
            <seg xml:id="i-9dBo2szMcW8PViKnEZpBJQ">
              Herr talman!
            </seg>
          </u>
          <note xml:id="i-PyyY9CeuKMeKBUCp8EBgY9">
            Sten Selander
          </note>
          <u xml:id="i-0dc2bf45a9407713-183" prev="i-0dc2bf45a9407713-182" who="Q10575345">
            <seg xml:id="i-7A9AuHb9djFCz6XAL9BDLX">
              När jag gick på mellanstadiet – vi pratar om sent 60-tal – hade
              vi en klok lärarinna. På svensklektionerna hade vi en sorts motsvarighet
              till Svensktoppen. Varje vecka fick vi rösta fram den dikt vi
              gillade mest. Vecka efter vecka vann denna dikt överlägset. Det
              fanns något i den som gjorde oss 10–12-åringar starkt berörda,
              och jag blir berörd än i dag när jag läser den.
            </seg>
          </u>
          <u xml:id="i-0dc2bf45a9407713-184" prev="i-0dc2bf45a9407713-182" who="Q10575345">
            <seg xml:id="i-8EGegDdmEbUu6Xwvny8QNq">
              Man skulle kunna vara lite krass och invända: Ja, men han gjorde
              ju inget fel. Han stal inte kulorna. Nej, det är sant. Men det
              finns annat. Det finns oskrivna lagar om hur man bör bete sig
              för att skapa ett gott samhälle. Det handlar väldigt mycket om
              vilka värderingar vi ska förmedla och leva efter. Att bemöta andra
              på samma sätt som man själv vill bli bemött är en lika enkel som
              genialisk regel.
            </seg>
          </u>
          <u xml:id="i-0dc2bf45a9407713-185" prev="i-0dc2bf45a9407713-182" who="Q10575345">
            <seg xml:id="i-J4kmiStYGDy7aNMn2G21Fe">
              Efter denna inledning ska jag gå in på den inte fullt lika poetiska
              skrivelsen från regeringen 2013/14:91. Den handlar om åtgärder
              för att stärka barns rättigheter och uppväxtvillkor. Det känns
              oerhört angeläget.
            </seg>
          </u>
          <u xml:id="i-0dc2bf45a9407713-186" prev="i-0dc2bf45a9407713-182" who="Q10575345">
            <seg xml:id="i-EHpifqJfqWUQzQo5s8DR6B">
              Det är alltid vanskligt att gradera vikten av olika frågor. Förhoppningsvis
              är inget av det vi debatterar och beslutar om här i riksdagen
              oviktigt. Men barnen är vår framtid, och hur de har det avgör
              i stor utsträckning hur Sverige kommer att se ut. Vi som själva
              har barn vet hur viktigt det är att barnen har det bra. Om våra
              barn inte mår bra mår man inte särskilt bra som förälder heller.
            </seg>
          </u>
          <u xml:id="i-0dc2bf45a9407713-187" prev="i-0dc2bf45a9407713-182" who="Q10575345">
            <seg xml:id="i-VV8XAsBNjDi2Hg68LMhRCB">
              Vi kristdemokrater har beslutat oss för att vi vill att Sverige
              ska bli världens bästa land att växa upp i.
            </seg>
          </u>
          <u xml:id="i-0dc2bf45a9407713-188" prev="i-0dc2bf45a9407713-182" who="Q10575345">
            <seg xml:id="i-RMjrqN8c9X66AXWz53jEqU">
              Jag ska bekänna att jag egentligen inte är så förtjust i den
              typen av målsättningar. De kan ju tolkas så att tillvaron är en
              sorts gigantisk tävling: Vi ska ligga i tio i topp eller fem i
              topp eller till och med vara bäst i världen. Den typen av målsättningar
              sätts upp inom väldigt många områden. Det mäts och det jämförs
              med andra hela tiden.
            </seg>
          </u>
          <u xml:id="i-0dc2bf45a9407713-189" prev="i-0dc2bf45a9407713-182" who="Q10575345">
            <seg xml:id="i-rarB3GN72nWdGVkg6sF43">
              Allting är relativt, sägs det, men jag tycker egentligen att
              det vore bättre om vi kunde tala om andra sätt att mäta. Jag,
              som växte upp med det relativa betygssystemet, vet vilket elände
              det var när jag jämfördes med mina klasskamrater. Man skulle också
              kunna tänka sig att vi skulle kunna nå målet att bli världens
              bästa land att växa upp i om barnen i omvärlden fick det avsevärt
              mycket sämre, men det är ju inte det vi vill.
            </seg>
          </u>
          <u xml:id="i-0dc2bf45a9407713-190" prev="i-0dc2bf45a9407713-182" who="Q10575345">
            <seg xml:id="i-RNenmp2HXtFFZEg5vVWhHv">
              Nåväl, jag tror inte att vi ska tolka detta så bokstavligt, utan
              vad vi menar är naturligtvis att vi ständigt ska sträva efter
              att barn i vårt land ska få det faktiskt bättre.
            </seg>
          </u>
          <u xml:id="i-0dc2bf45a9407713-191" prev="i-0dc2bf45a9407713-182" who="Q10575345">
            <seg xml:id="i-QrVMXJ6y9FFiNnrHnJL9og">
              De allra flesta barn har det bra – dock inte alla. Då är det
              vår uppgift att göra vad vi kan för att de som har det svårt ska
              lyftas. Barn är primärt föräldrarnas ansvar. Samhället ska stödja
              och hjälpa föräldrarna i deras viktiga uppgift.
            </seg>
          </u>
          <u xml:id="i-0dc2bf45a9407713-192" prev="i-0dc2bf45a9407713-182" who="Q10575345">
            <seg xml:id="i-C9ywRm8NdAyPSwA2T6CmTJ">
              Regeringen har gjort mycket på detta område, och en hel del redovisas
              i skrivelsen. Jag ska inte gå igenom allt, för det är en ganska
              diger lista med åtgärder, men jag vill nämna något:
            </seg>
          </u>
          <u xml:id="i-0dc2bf45a9407713-193" prev="i-0dc2bf45a9407713-182" who="Q10575345">
            <seg xml:id="i-KKBmztyNGSsi91PmaBdSJV">
              Vi vill naturligtvis fortsätta arbetet med att förbättra för
              barn och unga. Barns bästa måste vara med vid alla beslut. Inför
              ett beslut bör man alltid ställa sig frågan hur detta påverkar
              barn.
            </seg>
          </u>
          <u xml:id="i-0dc2bf45a9407713-194" prev="i-0dc2bf45a9407713-182" who="Q10575345">
            <seg xml:id="i-KBcRzBafwm1ZdSByZqbjTV">
              I många kommuner har man sedan länge infört barnkonsekvensanalys
              vid alla beslut. Det finns en ruta som man måste fylla i efter
              förslaget till beslut. Där ska det motiveras på vilket sätt beslutet
              gagnar barnen.
            </seg>
          </u>
          <u xml:id="i-0dc2bf45a9407713-195" prev="i-0dc2bf45a9407713-182" who="Q10575345">
            <seg xml:id="i-5xfjnbSrZPDqUHGJPRvy28">
              Från och med i höst gäller nya föreskrifter som innebär att socialnämnden
              är skyldig att utan dröjsmål inleda en utredning när det finns
              misstanke om att ett barn har blivit utsatt för våld eller har
              bevittnat våld av närstående. Det är alldeles utmärkt. Med de
              nya föreskrifterna ska det inte råda någon tvekan om att en utredning
              ska starta för att bedöma vilken hjälp barnet behöver. I dag händer
              det dess värre alltför ofta att det stannar vid en så kallad förhandsbedömning
              och att det inte blir någon utredning.
            </seg>
          </u>
          <u xml:id="i-0dc2bf45a9407713-196" prev="i-0dc2bf45a9407713-182" who="Q10575345">
            <seg xml:id="i-F7CRuAdX6xEwQrQqQVutj3">
              Herr talman! Det talas ofta om barnkonventionen som svensk lag,
              och det finns motioner från ledamöter från nästan alla partier
              om detta. Då kan man tycka att det är väldigt märkligt att vi
              inte beslutar om det.
            </seg>
          </u>
          <u xml:id="i-0dc2bf45a9407713-197" prev="i-0dc2bf45a9407713-182" who="Q10575345">
            <seg xml:id="i-Wjb3Qi8ncW4FziPETauxfW">
              Vi kristdemokrater vill ha det så. Det finns som tidigare nämnts
              en utredare som ska lämna sitt förslag i början av nästa år –
              lagar ska ju beredas i god ordning. Jag hoppas att vi kan fatta
              beslut om en inkorporering av barnkonventionen kanske redan under
              nästkommande år.
            </seg>
          </u>
          <note xml:id="i-SfXWRQhAWbGsQ8cvV67B1Q">
            Jag vill yrka bifall till utskottets förslag bortsett från punkt
            6.
          </note>
          <note type="speaker" xml:id="i-Acd9WDDEGPfNX9RJxYswCe">
            Anf. 12 ANN ARLEKLO (S) replik:
          </note>
          <u xml:id="i-0dc2bf45a9407713-198" next="i-0dc2bf45a9407713-202" who="Q3375500">
            <seg xml:id="i-7QQupRNvDSkfQNVBEQazJh">
              Herr talman! Regeringen anger i skrivelsen att en fortsatt anpassning
              av lagstiftningen till barnkonventionen är en utgångspunkt för
              regeringen. Som vi har hört från flera har en särskild utredare
              fått ett uppdrag, och uppdraget ska redovisas i mars 2015. Vår
              motion om att inkorporera barnkonventionen i svensk lagstiftning
              avstyrks därmed.
            </seg>
          </u>
          <u xml:id="i-0dc2bf45a9407713-199" prev="i-0dc2bf45a9407713-198" who="Q3375500">
            <seg xml:id="i-MXw5zYrkokTy6ad7b33sFx">
              Samtidigt går barn- och äldreminister Maria Larsson ut med uttalanden.
              Jag ska citera från tidningen HVB &amp; LSS-Världen: Mot slutet av
              sitt tal har Maria Larsson en egen önskning; hon vill se barnkonventionen
              införlivad i svensk lag. En särskilt utredning arbetar nu med
              att se över detta.
            </seg>
          </u>
          <u xml:id="i-0dc2bf45a9407713-200" prev="i-0dc2bf45a9407713-198" who="Q3375500">
            <seg xml:id="i-XsusGQGy4Wwacr3qarqXzX">
              I tidningen Barn från Rädda Barnen, som vi fick i våra postfack
              i går, säger Maria Larsson följande i en intervju: Barnkonventionen
              vill jag däremot se att den äntligen förs in i svensk lag. Det
              har varit trögt. Jag har mött motstånd inom regeringen. Men nu
              är i alla fall en utredning på plats.
            </seg>
          </u>
          <u xml:id="i-0dc2bf45a9407713-201" prev="i-0dc2bf45a9407713-198" who="Q3375500">
            <seg xml:id="i-NNHNfcjNnry3XR442DJbJH">
              Min fråga är: Vad är det som bromsas upp? Varför bromsar man
              i regeringen? Varför dras den här frågan i långbänk? Man säger
              att det ska beredas i god ordning. Men det är 20 år vi pratar
              om, och ni har suttit åtta år i majoritet nu.
            </seg>
          </u>
          <u xml:id="i-0dc2bf45a9407713-202" prev="i-0dc2bf45a9407713-198" who="Q3375500">
            <seg xml:id="i-SF7DBf11fQP8c6byi5qtts">
              Min fråga är: Vad är det som bromsar och gör att åren springer
              i väg?
            </seg>
          </u>
          <note type="speaker" xml:id="i-HSbS54tfG4vt87ThTaua9g">
            Anf. 13 MAGNUS SJÖDAHL (KD) replik:
          </note>
          <u xml:id="i-0dc2bf45a9407713-203" next="i-0dc2bf45a9407713-206" who="Q10575345">
            <seg xml:id="i-9Jt3JZCDRs5btJXEk2Ezvx">
              Herr talman! Som bekant är vi fyra partier i regeringen. De andra
              företrädarna har lagt ut texten en del om detta i sina anföranden
              tidigare.
            </seg>
          </u>
          <u xml:id="i-0dc2bf45a9407713-204" prev="i-0dc2bf45a9407713-203" who="Q10575345">
            <seg xml:id="i-Wz1TA1cNavNdEhUroJnRWX">
              Från Kristdemokraternas sida är jag och Maria Larsson tydliga.
              Vi strävar mot att inkorporera barnkonventionen i svensk lag.
              Det finns ingen tvekan om det. Vi är helt eniga i partiet, i Kristdemokraterna,
              om att vi vill ha det så. Men det finns invändningar och frågetecken.
              Vi har hört en del av dem i debatten i dag.
            </seg>
          </u>
          <u xml:id="i-0dc2bf45a9407713-205" prev="i-0dc2bf45a9407713-203" who="Q10575345">
            <seg xml:id="i-UajKTUGhFRH5CPrpxaes1m">
              Vi har som sagt en utredning. Den ska lägga fram sitt förslag
              i början av nästa år, för att räta ut eventuella frågetecken,
              om det finns nackdelar, om det finns något som inte enbart skulle
              vara fördelar. Men som vi bedömer det finns det klart mest fördelar.
            </seg>
          </u>
          <u xml:id="i-0dc2bf45a9407713-206" prev="i-0dc2bf45a9407713-203" who="Q10575345">
            <seg xml:id="i-KBoxnkD8TkFJZbPhH3wG34">
              Från Kristdemokraternas sida är vi tydliga.
            </seg>
          </u>
          <note type="speaker" xml:id="i-NVdj446CGKt7xRZDrWBG9v">
            Anf. 14 ANN ARLEKLO (S) replik:
          </note>
          <u xml:id="i-0dc2bf45a9407713-207" next="i-0dc2bf45a9407713-208" who="Q3375500">
            <seg xml:id="i-GcvLpTArVAPuwsrZGL923b">
              Herr talman! Jag kan konstatera att regeringens angreppssätt
              följer den tradition som har funnits i 20 år. Sverige har hitintills
              valt att införliva barnkonventionen genom transformering. Något
              ställningstagande för att gå längre och göra barnkonventionen
              till svensk lag finns inte i nuläget – inte från regeringens sida.
            </seg>
          </u>
          <note xml:id="i-GQcHydPzhnq4pQdgg3U8Ab">
            Finland inkorporerade barnkonventionen 1991, då den ratificerades,
            och den har nu ställning som lag. Norge inkorporerade barnkonventionen
            genom ett tillägg i människorättslagen 2003. Det norska exemplet
            2003 innebar att barnkonventionen inkorporerades i norsk rätt
            och gjordes till norsk lag. Anpassningen av norska lagar till
            konventionen genom så kallad transformering har fortsatt parallellt,
            som det har pratats om tidigare. Enligt norsk lag ska barnkonventionen
            ha företräde vid konflikt med andra lagar.
          </note>
          <note xml:id="i-ES6z873J2XSJ526HC5coQZ">
            Under hösten 2009 gjordes en utvärdering av norsk lag och praxis
            i förhållande till barnkonventionen. Utredningen visade att barnkonventionen
            generellt sett har stärkt barnens rättsliga ställning och gett
            konventionen högre juridisk status.
          </note>
          <u xml:id="i-0dc2bf45a9407713-208" prev="i-0dc2bf45a9407713-207" who="Q3375500">
            <seg xml:id="i-BqbakvFyq5CtmG7Qvdzrsk">
              Med det, herr talman, hoppas jag för barnens skull att vi inom
              en mycket snar framtid kan säga att vi i Sverige har gjort barnkonventionen
              till svensk lag.
            </seg>
          </u>
          <note type="speaker" xml:id="i-U9okZjW9e2S1d23Bs1NbpH">
            Anf. 15 MAGNUS SJÖDAHL (KD) replik:
          </note>
          <u xml:id="i-0dc2bf45a9407713-209" who="Q10575345">
            <seg xml:id="i-E1rnitnKvZ5S4oB9CJ5AvR">
              Herr talman! Jag kan bara instämma. Jag delar din förhoppning.
              Från Kristdemokraternas sida är vi tydliga med det – så vill vi
              ha det. Jag ser fram emot att vi ska kunna besluta om det, dock
              inte innan utredningen har lagt fram sitt förslag i mars, när
              jag tror att det är deadline. Det blir kanske redan under 2015.
              Jag hoppas att det blir så.
            </seg>
          </u>
          <note type="speaker" xml:id="i-pGnwmbUMScNtqPYAXUL3n">
            Anf. 16 EVA OLOFSSON (V) replik:
          </note>
          <u xml:id="i-0dc2bf45a9407713-210" next="i-0dc2bf45a9407713-216" who="Q4970993">
            <seg xml:id="i-eEcBujLNRyZpfZWbiiC8v">
              Herr talman! Jag är väldigt glad att vi är fem partier i riksdagen
              som är för att göra barnkonventionen till svensk lag: vi tre rödgröna
              partier, Folkpartiet och Kristdemokraterna. Men det var en annan
              fråga som jag ville ta upp med Magnus Sjödahl.
            </seg>
          </u>
          <u xml:id="i-0dc2bf45a9407713-211" prev="i-0dc2bf45a9407713-210" who="Q4970993">
            <seg xml:id="i-DzQBAvDskVX4nF3UxxuGhS">
              Det har hänt tragiska saker inom socialtjänstens jobb med barn:
              barn som har avlidit.
            </seg>
          </u>
          <u xml:id="i-0dc2bf45a9407713-212" prev="i-0dc2bf45a9407713-210" who="Q4970993">
            <seg xml:id="i-6Him5dPbJrR9KLLLukW4Wz">
              Där finns det en stor debatt inom socialtjänsten och bland socialarbetarna
              runt om i Sverige. Man säger: Det här kunde ha hänt hos oss. Våra
              arbetsförhållanden är sådana att vi inte kan garantera att vi
              kan stötta utsatta barn på bästa möjliga sätt och alltid ingripa
              i tid.
            </seg>
          </u>
          <u xml:id="i-0dc2bf45a9407713-213" prev="i-0dc2bf45a9407713-210" who="Q4970993">
            <seg xml:id="i-B7jvCqusntgGzsyFgP1uk7">
              Akademikerförbundet SSR uppvaktade departementet och träffade
              statssekreterare Ragnwi Marcelind, enligt vad jag har sett på
              deras hemsida. De vill ha en form av nationell samling och en
              handlingsplan för att titta på möjligheterna för socialsekreterarna
              att göra ett bra jobb.
            </seg>
          </u>
          <u xml:id="i-0dc2bf45a9407713-214" prev="i-0dc2bf45a9407713-210" who="Q4970993">
            <seg xml:id="i-ShfDW9neoFUnEQ7NC3kGtT">
              Det socialsekreterarna tar upp är bland annat att det är för
              hög arbetsbelastning. De har fått tyngre och fler ärenden, men
              det blir inte fler anställda i förhållande till det. Man är övervältrad
              av ärenden på grund av att a-kassan och sjukförsäkringen inte
              fungerar och att det kommer in nya ärenden gällande försörjningsstöd.
              På en del enheter är det en så stor personalrörlighet att det
              är väldigt få som har jobbat en längre tid, och många är nyutbildade.
              Cheferna som ska stötta har inte heller alltid jobbat så länge.
              När det är som värst får ganska nyanställda ge introduktion till
              sådana som kommer som helt nyanställda.
            </seg>
          </u>
          <u xml:id="i-0dc2bf45a9407713-215" prev="i-0dc2bf45a9407713-210" who="Q4970993">
            <seg xml:id="i-RwQPmt3oCLAkbb6ZLthmjE">
              Här finns möjligheter att stärka kraven på introduktion så att
              man så småningom kan anta tuffare arbetsuppgifter samt stärka
              kraven på specialistsocialsekreterare.
            </seg>
          </u>
          <u xml:id="i-0dc2bf45a9407713-216" prev="i-0dc2bf45a9407713-210" who="Q4970993">
            <seg xml:id="i-3C8QjxTzkjn4TKr4hd8qTa">
              Vad vill KD göra åt detta?
            </seg>
          </u>
          <note type="speaker" xml:id="i-YGP8Z9PqfQyNSr7mNHGXNt">
            Anf. 17 MAGNUS SJÖDAHL (KD) replik:
          </note>
          <u xml:id="i-0dc2bf45a9407713-217" next="i-0dc2bf45a9407713-219" who="Q10575345">
            <seg xml:id="i-8d94mYFPa5SZiQx2tf6QvJ">
              Herr talman! Det är väldigt allvarligt om barn far illa. Det
              värsta och det som berör mig mest är när jag får kunskap om att
              barn inte har det bra. Jag nämnde kanske i en bisats i mitt anförande
              att våldsutsatta barns rättigheter ska stärkas från och med i
              höst. Enligt nya föreskrifter måste socialnämnden utan dröjsmål
              starta en utredning; ingen tvekan om det när man får kännedom
              om att barn far illa.
            </seg>
          </u>
          <u xml:id="i-0dc2bf45a9407713-218" prev="i-0dc2bf45a9407713-217" who="Q10575345">
            <seg xml:id="i-XX8q4DTAMoHmfd4ajm1hAm">
              När det gäller socialsekreterare är det som bekant kommunerna
              som anställer dem och har ansvar för att det finns tillräcklig
              bemanning på socialkontoren för att man ska kunna klara den arbetslastning
              man har. Jag har svårt att se hur jag skulle kunna styra personalbemanningen
              på enskilda socialkontor runt om i landet.
            </seg>
          </u>
          <u xml:id="i-0dc2bf45a9407713-219" prev="i-0dc2bf45a9407713-217" who="Q10575345">
            <seg xml:id="i-7DXVMzgxFXNyxan8ZatbmP">
              När det gäller att stärka barns rättigheter och barn som far
              illa har vi gjort mycket. Vi avser att gå vidare och se till att
              barn inte ska råka illa ut. Den nya föreskriften tror jag kan
              komma att vara till stor hjälp. Barn ska inte få behandlas illa,
              utan så fort man får kännedom om något sådant ska det inledas
              en utredning utan dröjsmål.
            </seg>
          </u>
          <note type="speaker" xml:id="i-FmguPiu1Rb4E9z1fR6gUpc">
            Anf. 18 EVA OLOFSSON (V) replik:
          </note>
          <u xml:id="i-0dc2bf45a9407713-220" next="i-0dc2bf45a9407713-223" who="Q4970993">
            <seg xml:id="i-49YJUD3jYQA9LbJJCri2TA">
              Herr talman! Jag tror nog att socialsekreterarna är väl medvetna
              om vad de egentligen ska göra, men på många håll har de inte förutsättningarna.
              Det är det som de har tagit upp. Det är klart att detta är en
              kommunal fråga, men det är självklart också en nationell fråga,
              anser jag. Det är nationell politik som leder till att socialkontoren
              får mycket fler ärenden därför att människor i stället för a-kassa
              och sjukförsäkring får gå på försörjningsstöd. Ökade klyftor leder
              till tuffare barnärenden, och det är också en följd av nationell
              politik.
            </seg>
          </u>
          <u xml:id="i-0dc2bf45a9407713-221" prev="i-0dc2bf45a9407713-220" who="Q4970993">
            <seg xml:id="i-VNzcFczuoumv8ErPYsxaKd">
              Det finns andra områden där man nationellt går in och säger att
              det inte bara är kommunernas ansvar. Ett sådant område är till
              exempel skolan. Att fackföreningar, folk från departement, folk
              som är aktiva inom socialtjänst, forskare etcetera sätter sig
              nationellt tillsammans för att titta på vad man ska göra är en
              möjlighet som har utnyttjats inom andra områden.
            </seg>
          </u>
          <u xml:id="i-0dc2bf45a9407713-222" prev="i-0dc2bf45a9407713-220" who="Q4970993">
            <seg xml:id="i-2fasAkjqF44ek3Pcp8LqNp">
              Vi har från Vänsterpartiet föreslagit att kravet på en yrkesintroduktion
              ska tydliggöras. Man ska få en rejäl yrkesintroduktion när man
              börjar men också en introduktion där man under ledning av erfarna
              chefer, handledare eller socialsekreterare får växa in i jobbet
              och inte behöver börja med svåra ärenden nästan direkt utan får
              stöd för att växa in i jobbet. Det ingår inte i själva socionomutbildningen.
            </seg>
          </u>
          <u xml:id="i-0dc2bf45a9407713-223" prev="i-0dc2bf45a9407713-220" who="Q4970993">
            <seg xml:id="i-CEshpyncTtmW6sizzU1EXD">
              Vi har också föreslagit att det ska vara en specialisttjänst
              när det gäller att ta hand om utsatta barn som kommunerna så småningom
              ska bli ansvariga för, en nationell utbildning. Sveriges Kommuner
              och Landsting har sagt att en vidareutbildning, en specialistutbildning
              för att jobba med utsatta barn, är någonting man i allra högsta
              grad önskar. Men det är en nationell fråga. Det borde regeringen
              ta ställning till. Vi har förslag, men vad har ni för några förslag,
              Magnus Sjödahl?
            </seg>
          </u>
          <note type="speaker" xml:id="i-Rg7E5W4tStC5nnBjsfq3dg">
            Anf. 19 MAGNUS SJÖDAHL (KD) replik:
          </note>
          <u xml:id="i-0dc2bf45a9407713-224" next="i-0dc2bf45a9407713-226" who="Q10575345">
            <seg xml:id="i-LdhawqEhbQmm5AoPRtZVGw">
              Herr talman! Det låter som en utmärkt idé. Det måste naturligtvis
              finnas hög kompetens hos socialarbetare så att det finns människor
              som direkt kan ta sig an barn som far illa. Jag kan inte konkret
              ta ställning till det du säger, Eva Olofsson, men jag tycker att
              det är viktigt att det finns tillräckligt med personal, personal
              som har utbildning och kompetens att ta sig an barn som far illa.
              Det känns väldigt viktigt.
            </seg>
          </u>
          <u xml:id="i-0dc2bf45a9407713-225" prev="i-0dc2bf45a9407713-224" who="Q10575345">
            <seg xml:id="i-MyXtbmw5vUNA95NmzDZQ2C">
              Det handlar även om andra saker. Man skulle önska att barn inte
              levde i ekonomisk utsatthet. Det handlar naturligtvis om arbete.
              Jag kan notera att Vänstern motsätter sig i stort sett alla förslag
              som vi har för att skapa arbetstillfällen. Det leder knappast
              till att barn får det bättre.
            </seg>
          </u>
          <u xml:id="i-0dc2bf45a9407713-226" prev="i-0dc2bf45a9407713-224" who="Q10575345">
            <seg xml:id="i-XAtDi6uiXqbREAFovf8zjX">
              Jämfört med många andra länder har barn i Sverige det väldigt
              bra. Det är jämförelsevis få barn i Sverige som lever i ekonomisk
              utsatthet. Jag gillar egentligen inte sådana jämförelser, som
              jag sagt. Alla barn ska tas på allvar, och de barn som far illa
              måste vi ta hand om på ett bra sätt. Men att utmåla det som att
              vi i Sverige har en situation där barn har det sämre än på de
              flesta andra ställen motsätter jag mig bestämt. Det är fel.
            </seg>
          </u>
          <note xml:id="i-XC5rjRGab8ZnwV5xNdnPtd">
            Överläggningen var härmed avslutad.
          </note>
          <note xml:id="i-3nd2ybp4443DYuYEk9mnwK">
            5 § Patientlag
          </note>
          <note type="speaker" xml:id="i-WoevSr1i5SZ9p4XP72i8Sq">
            Anf. 20 PER RAMHORN (SD):
          </note>
          <u xml:id="i-0dc2bf45a9407713-227" next="i-0dc2bf45a9407713-234" who="Q6062372">
            <seg xml:id="i-VbEZTbfBW66azFU9vweyQ8">
              Herr talman! I dag har vi propositionen om en ny patientlag framför
              oss. I propositionen föreslår man att en ny lag införs. Syftet
              med lagen är att stärka och tydliggöra patientens ställning men
              också att främja patientens integritet, självbestämmande och delaktighet.
            </seg>
          </u>
          <u xml:id="i-0dc2bf45a9407713-228" prev="i-0dc2bf45a9407713-227" who="Q6062372">
            <seg xml:id="i-WgrN5d5crZ489vNuedDs4D">
              Den nuvarande informationsplikten gentemot patienten ska utvidgas
              och förtydligas, och patientens möjlighet att få en ny medicinsk
              bedömning ska utvidgas. Det här är bra och behövligt, och vi ställer
              oss bakom dessa förslag till förbättring för patienterna.
            </seg>
          </u>
          <u xml:id="i-0dc2bf45a9407713-229" prev="i-0dc2bf45a9407713-227" who="Q6062372">
            <seg xml:id="i-KuoB4FrNFn5BMdiQH1mb7o">
              Men vi ser det som mycket olyckligt att tandvårdens patienter
              enligt det här förslaget inte ska omfattas av den nya patientlagen.
              Patienters rätt till information om sitt hälsotillstånd och sin
              behandling samt det förhållandet att vård inte får ges utan patientens
              samtycke är lika viktiga i tandvården som i övriga hälso- och
              sjukvården.
            </seg>
          </u>
          <u xml:id="i-0dc2bf45a9407713-230" prev="i-0dc2bf45a9407713-227" who="Q6062372">
            <seg xml:id="i-JE3waF2rhp7QvbtMyVEXUU">
              Tandvårdens patienter har förvisso rätt till information och
              delaktighet enligt tandvårdslagen. Men tanken med den nya patientlagen
              var att samla bestämmelser som tydliggör patientens möjlighet
              till inflytande i hälso- och sjukvården för att på det viset stärka
              och tydliggöra patientens ställning.
            </seg>
          </u>
          <u xml:id="i-0dc2bf45a9407713-231" prev="i-0dc2bf45a9407713-227" who="Q6062372">
            <seg xml:id="i-QR5WHZ7EEBUi1NUMbiJ6wi">
              Med den bakgrunden är det olyckligt att tandvårdens patienter
              inte omfattas av den nya lagen. Patienter är patienter även inom
              tandvården. Varje patient utan åtskillnad och i alla former av
              vård har rätt till information, delaktighet och samtycke.
            </seg>
          </u>
          <u xml:id="i-0dc2bf45a9407713-232" prev="i-0dc2bf45a9407713-227" who="Q6062372">
            <seg xml:id="i-JKXP4hc8nXvAFjvAWFY87k">
              I en nyligen genomförd nationell utvärdering konstaterar man
              att bland personer som besöker tandvården för omfattande behandling
              är andelen som upplever att de inte fått tillräcklig information
              om behandlingsalternativ och kostnader väldigt stor. Vi anser
              att information om behandlingsalternativ är minst lika viktig
              inom tandvården för att patienten fullt ut ska kunna vara delaktig
              i beslutet om åtgärder.
            </seg>
          </u>
          <u xml:id="i-0dc2bf45a9407713-233" prev="i-0dc2bf45a9407713-227" who="Q6062372">
            <seg xml:id="i-3kuP126YbN6maJbabfetuq">
              Utgångspunkten måste vara att man enligt en övergripande patientlag
              som patient ska ha samma ställning oavsett vem man är eller var
              i hälso- och sjukvården man befinner sig. Allt annat är orimligt
              enligt oss.
            </seg>
          </u>
          <u xml:id="i-0dc2bf45a9407713-234" prev="i-0dc2bf45a9407713-227" who="Q6062372">
            <seg xml:id="i-RssabjL6VicSg4C868EBzr">
              Därför yrkar jag bifall till vår reservation 1.
            </seg>
          </u>
          <note type="speaker" xml:id="i-JZzrAxzaFDVuqY2FNrrvGv">
            Anf. 21 EVA OLOFSSON (V):
          </note>
          <u xml:id="i-0dc2bf45a9407713-235" next="i-0dc2bf45a9407713-251" who="Q4970993">
            <seg xml:id="i-N7d6gTfQgxaCdGGt5E1mGQ">
              Herr talman! Jag vill börja med att yrka bifall till reservation
              2.
            </seg>
          </u>
          <u xml:id="i-0dc2bf45a9407713-236" prev="i-0dc2bf45a9407713-235" who="Q4970993">
            <seg xml:id="i-QUKUBaju42akxnJyAUMdZr">
              Vi diskuterar som sagt förslag till ny patientlag. Det handlar
              bland annat om utvidgad informationsplikt gentemot patienterna
              och ett förtydligande om att vård inte får ges utan patienternas
              samtycke. Möjligheter till en ny medicinsk bedömning utvidgas
              också enligt förslaget. Det här är delar vi i Vänsterpartiet kan
              tycka är bra, även om vi tror att det behöver göras mycket mer
              för att stärka patientens makt. Då pratar vi alltså om patientmakt,
              och den utredning som ligger till grund för förslaget hette Patientmaktsutredningen.
            </seg>
          </u>
          <u xml:id="i-0dc2bf45a9407713-237" prev="i-0dc2bf45a9407713-235" who="Q4970993">
            <seg xml:id="i-Chm4SbMS7YYrBCgwV2XTLj">
              Detta innehåller också förslag om att en patient kommer att fritt
              kunna välja utförare av offentligfinansierad öppen vård i hela
              landet och att hemlandstinget är skyldigt att ersätta vald utförare.
              All vård där patienten inte är inlagd omfattas, oavsett om den
              ges på vårdcentral, sjukhus, särskilda mottagningar eller kliniker.
              Det handlar med andra ord om att införa ett nationellt vårdvalssystem,
              såväl i primärvården som i hela den öppna, specialiserade vården.
              Det är detta vi från Vänsterpartiet yrkar avslag på.
            </seg>
          </u>
          <u xml:id="i-0dc2bf45a9407713-238" prev="i-0dc2bf45a9407713-235" who="Q4970993">
            <seg xml:id="i-9auFzec3fnMLDUb5D9jADZ">
              Vi ser här en risk att ojämlikheten ökar när det gäller hälsa.
              Människor har olika förutsättningar att själva fatta de livsavgörande
              beslut det ofta handlar om i sjukvård. Patientcentrerad vård innebär
              inte ett fritt vårdval som sådant utan att patientens behov är
              utgångspunkten i dialogen mellan patient och vårdgivare, där man
              tar hänsyn till patientens och eventuella anhörigas önskemål.
              Man tar dem på allvar och har tid att lyssna. Detta kräver tillräcklig
              både tid och kontinuitet i vårdkontakten. Det handlar om att patienten
              ska vara en partner under hela processen, vilket ju är det patientcentrerad
              vård handlar om.
            </seg>
          </u>
          <u xml:id="i-0dc2bf45a9407713-239" prev="i-0dc2bf45a9407713-235" who="Q4970993">
            <seg xml:id="i-H6PMYYEzbn5EdE787LndG3">
              I samband med utredningen och lagförslagen tycker jag att det
              var en intressant debatt i Dagens Nyheter om de här frågorna.
              Det var flera inlägg.
            </seg>
          </u>
          <u xml:id="i-0dc2bf45a9407713-240" prev="i-0dc2bf45a9407713-235" who="Q4970993">
            <seg xml:id="i-AjJ6xYfBwEeVJtt8CeReyE">
              Bland annat statsvetaren Olof Petersson tyckte att utredningen
              hade ett alldeles för snävt synsätt. Han pekade på frågan om att
              individen till exempel skulle välja vård i ett annat landsting,
              där huvudlinjen blev att patienten betraktades som en kund med
              rätt till information, valfrihet och möjlighet att klaga på produkten
              sjukvård. Han konstaterade att frågan om att rösta med fötterna
              får huvudtyngdpunkt i utredningen och inte i lika hög grad frågan
              om att påverka vård och behandling just där man befinner sig.
            </seg>
          </u>
          <u xml:id="i-0dc2bf45a9407713-241" prev="i-0dc2bf45a9407713-235" who="Q4970993">
            <seg xml:id="i-Kpw4G9pdix6Lm4n2oHibdK">
              I Göteborg har man ett forskningscenter om personcentrerad vård
              och arbetar systematiskt med detta på ett antal avdelningar. Därifrån
              skrev forskare och läkare i en debattartikel att förslaget till
              ny patientlag sitter fast i gamla vanor: Patienten är en kund
              som konsumerar tjänster, och sjukvården är produkten. De lyfte
              fram en verkligt personcentrerad vård som är både kostnadseffektiv
              och humanistisk.
            </seg>
          </u>
          <u xml:id="i-0dc2bf45a9407713-242" prev="i-0dc2bf45a9407713-235" who="Q4970993">
            <seg xml:id="i-F1MeTiqnMLTQTFwhPDmE2C">
              Slutligen skrev professor Katarina Hamberg om förslaget till
              ny patientlag, vilket hon gjorde utifrån utgångspunkten om en
              jämlik och jämställd vård. Hon påpekade att detta riskerar att
              öka ojämlikheten i stället för att minska den och att jämställdhetsfrågorna
              inte alls fanns med. Förslaget innebär ökad segregering i tillgången
              på vård och att staten accepterar att vissa patienter får sämre
              vård, skrev professor Katarina Hamberg. Hon menar att utredningen
              sjunger en slagdänga om fritt vårdval och att sjukvårdens eget
              ansvar minskar. Man lägger större krav på patienten att själv
              informera sig, ta reda på och leta upp den allra bästa vården.
              Hon anser att förslaget därför måste förkastas.
            </seg>
          </u>
          <u xml:id="i-0dc2bf45a9407713-243" prev="i-0dc2bf45a9407713-235" who="Q4970993">
            <seg xml:id="i-2YH6vR6ARofbXcP2TzK8wF">
              Från Vänsterpartiets sida delar vi alla de synpunkter på och
              den kritik av förslaget som har kommit fram i debattartiklarna.
              Vi ser att fritt vårdval i andra landsting, där hemlandstinget
              ska betala, är en del i en fortsatt syn på patienten som kund
              och en fortsatt marknadsanpassning av sjukvården. Det leder till
              en ökad ojämlikhet – det är de med de utbildningsmässigt och ekonomiskt
              största resurserna som har möjlighet att flytta på sig och som
              kommer att gynnas. Söker man vård någon annanstans betalas nämligen
              vården, men man får själv bekosta resor och betala om man behöver
              sova över etcetera.
            </seg>
          </u>
          <u xml:id="i-0dc2bf45a9407713-244" prev="i-0dc2bf45a9407713-235" who="Q4970993">
            <seg xml:id="i-GFBjs6GLzYpUjnWxQNunaq">
              Man kan också fundera kring det politiska ansvaret, demokratin
              och dialogen mellan medborgare och de politiker som är ansvariga
              för hälso- och sjukvården. Vi tycker att det är oerhört viktigt
              att man har en bred dialog och att man har möjlighet att prioritera
              utifrån hur det ser ut och vilka behov som finns i det egna landstinget
              och den egna regionen. Det ska ske i dialog med de människor som
              bor där. Här blir ansvaret betydligt otydligare, och det blir
              också svårare att styra och helt greppa den egna ekonomin och
              utvecklingen ute i landstingen.
            </seg>
          </u>
          <u xml:id="i-0dc2bf45a9407713-245" prev="i-0dc2bf45a9407713-235" who="Q4970993">
            <seg xml:id="i-EUvqjqiE8bTBhare2doffq">
              Vi kan till exempel fundera kring hur det blir runt Stockholm.
              Stockholm är starkt privatiserat, med många vårdföretag. Man har
              inte bara vårdval inom primärvården utan har snart lagt ut hela
              den öppna, specialiserade sjukvården. Den flyttas ut från sjukhusen
              till privata företag. Det skulle naturligtvis vara väldigt lockande
              för dem att få en ännu större marknad än Stockholm; man kunde
              inrikta sig på Södermanland och andra närliggande landsting, naturligtvis
              för att få de patienter som är lönsamma. Man är nämligen ett vinstsyftande
              företag och inte intresserad av de patienter som inte är så lönsamma.
            </seg>
          </u>
          <u xml:id="i-0dc2bf45a9407713-246" prev="i-0dc2bf45a9407713-235" who="Q4970993">
            <seg xml:id="i-QRy5nmbo1crTA9Qi6xVvcz">
              Det här är en utveckling vi inte vill se. Det kommer att skapa
              större hälsoklyftor, där rika får bättre tillgång till vård på
              bekostnad av resurssvaga grupper. Resurssvaga grupper är många
              gånger gamla och sköra personer. Det är personer med lägre utbildning,
              och det är personer med dålig ekonomi. Det kan vara människor
              som har kommit hit från andra länder och inte kan ta till sig
              information på riktigt samma sätt. Det handlar också om människor
              som har långa avstånd, alltså människor som bor på landsbygden
              och inte har nära till andra vårdmöjligheter.
            </seg>
          </u>
          <u xml:id="i-0dc2bf45a9407713-247" prev="i-0dc2bf45a9407713-235" who="Q4970993">
            <seg xml:id="i-49DMuE497cxnGLUP3oXBSs">
              Vi vill i stället se en jämlik, jämställd sjukvård som styrs
              utifrån behov och inte utifrån girighet och vinstintresse. Vi
              vill se ett verkligt patientinflytande. Det finns tid och resurser
              för en patientcentrerad vård där patienten och de anhöriga är
              en partner under hela processen.
            </seg>
          </u>
          <u xml:id="i-0dc2bf45a9407713-248" prev="i-0dc2bf45a9407713-235" who="Q4970993">
            <seg xml:id="i-8aRv6A2de7NEhc27qTENCM">
              De som jobbar med det här i Göteborg säger att många tror att
              de jobbar personcentrerat men egentligen inte gör det. Man avsätter
              inte tid till kanske en timmes samtal med patienten, där man går
              igenom allt sjukvården står för men också tar reda på hur patienten
              har det i helhet – socialt, om det finns några hinder för behandlingen
              eller något som påverkar samt vad patientens mål är när det gäller
              hur livet ska se ut efter att sjukvården har gjort sina insatser.
            </seg>
          </u>
          <u xml:id="i-0dc2bf45a9407713-249" prev="i-0dc2bf45a9407713-235" who="Q4970993">
            <seg xml:id="i-EXhdZzqd7LWnUxGyekSYnG">
              Deras erfarenhet är att man får en bättre sjukvård när man gör
              detta. Man har också fått kortare vårdtider. Det är så vi skulle
              vilja att det fungerade. Det förutsätter dock att det finns personal.
              Det ska finnas läkare och team, för det här är ett teamarbete.
              Det förutsätter också att personalrörligheten inte är så stor,
              alltså att människor inte flyttar sig hela tiden, och att man
              kan ha fasta vårdkontakter som följer och jobbar med patienten.
            </seg>
          </u>
          <u xml:id="i-0dc2bf45a9407713-250" prev="i-0dc2bf45a9407713-235" who="Q4970993">
            <seg xml:id="i-THhR6a9SWXHQJ5HmDZLPB5">
              Vi vill se en sjukvård där man har arbetsvillkor så att de anställda
              faktiskt stannar kvar. Sjuksköterskorna ska inte sticka till Norge,
              och ska man ha barn i Uppsala ska man inte bli tvingad att vända
              sig någon annanstans därför att barnmorskorna inte står ut med
              arbetsvillkoren där. Vi måste också se till att professionen känner
              att deras kunskaper tas till vara och att de kan jobba på rätt
              sätt. Det är dags att lämna styrsystem som New Public Management,
              vilket kommer från industrin. De har gjort sitt i svensk sjukvård.
            </seg>
          </u>
          <u xml:id="i-0dc2bf45a9407713-251" prev="i-0dc2bf45a9407713-235" who="Q4970993">
            <seg xml:id="i-YGHzgngLJsqPwxJLmFLdoG">
              Det är också dags att sluta driva marknadsliberala lösningar
              i sjukvård och i stället se till att vi har en god, jämlik och
              jämställd sjukvård för alla patienter. Det är därför vi i Vänsterpartiet
              säger nej till förslaget till nationellt vårdval mellan landstingen.
            </seg>
          </u>
          <note type="speaker" xml:id="i-GqvN6Moo7LVnzGMYx7LnM9">
            Anf. 22 MEERI WASBERG (S):
          </note>
          <u xml:id="i-0dc2bf45a9407713-252" next="i-0dc2bf45a9407713-260" who="Q4990215">
            <seg xml:id="i-Up5UEuDHQYMXzmYt1fb6BY">
              Herr talman! Patientens ställning i vården får genom den här
              lagen en ny inramning. Vi socialdemokrater uppskattar regeringens
              ambitioner när det gäller att lyfta fram patientens ställning
              och främja dennes integritet, självbestämmande och delaktighet.
            </seg>
          </u>
          <u xml:id="i-0dc2bf45a9407713-253" prev="i-0dc2bf45a9407713-252" who="Q4990215">
            <seg xml:id="i-RvQVv7EYujQ7QigGTc48nP">
              Det är helt riktigt att den nuvarande informationsplikten gentemot
              patienten utvidgas och förtydligas och att det klargörs att patientens
              samtycke måste vara en huvudregel när det kommer till vilken hälso-
              och sjukvård som ska ges. Därutöver utvidgas patientens möjlighet
              att få en ny medicinsk bedömning något. Den som har en livshotande
              eller särskilt allvarlig sjukdom eller skada ska få möjlighet
              att inom eller utom det egna landstinget få en ny bedömning.
            </seg>
          </u>
          <u xml:id="i-0dc2bf45a9407713-254" prev="i-0dc2bf45a9407713-252" who="Q4990215">
            <seg xml:id="i-6DExEnbgCrnWhAFJiSXDDd">
              Det är glädjande att barns inflytande över sin vård finner sin
              plats i den här propositionen, trots att regeringen hårdnackat
              håller fast vid sitt motstånd att göra barnkonventionen till svensk
              lag, vilket senast framgick av den föregående debatten.
            </seg>
          </u>
          <u xml:id="i-0dc2bf45a9407713-255" prev="i-0dc2bf45a9407713-252" who="Q4990215">
            <seg xml:id="i-8aruRXH3bgLDo5UiVmX9KY">
              Herr talman! När det gäller patientens möjlighet till ett fritt
              val av utförare i öppenvård tycker jag att det är värt att notera
              att propositionen faktiskt lägger tyngdpunkten på just patientens
              möjlighet att välja utförare och inte på vårdinrättningars möjlighet
              att fritt etablera sig och på sätt och vis välja patienter, som
              den så kallade lagen om valfrihetssystem tar sikte på.
            </seg>
          </u>
          <u xml:id="i-0dc2bf45a9407713-256" prev="i-0dc2bf45a9407713-252" who="Q4990215">
            <seg xml:id="i-38m8mH6x9rJRQHbAAdUhky">
              Patienten kan välja bland de utförare som finns samtidigt som
              landstingen kommer att ha kvar sin möjlighet att styra upp hälso-
              och sjukvården genom de remissregler man väljer att ställa upp.
              Hemlandstinget ska bekosta den vård som patienten får i ett annat
              landsting, men det är under förutsättning att hemlandstingets
              remissregler följs.
            </seg>
          </u>
          <u xml:id="i-0dc2bf45a9407713-257" prev="i-0dc2bf45a9407713-252" who="Q4990215">
            <seg xml:id="i-RBpe4Mik8arQLkAuYHzPMn">
              I förlängningen kan man naturligtvis undra hur mycket frihet
              att välja det egentligen blir, för som Eva Olofsson lyfte fram
              i sitt anförande tar hemlandstinget inte alla kostnader. Förhoppningsvis
              kanske det ändå kan leda till att vi sammantaget, tillsammans,
              i alla landsting kan ge en bättre vård som tar sin utgångspunkt
              i patientens behov, vilja och delaktighet.
            </seg>
          </u>
          <u xml:id="i-0dc2bf45a9407713-258" prev="i-0dc2bf45a9407713-252" who="Q4990215">
            <seg xml:id="i-TVBYx2fWnKikGRAnn4XfQT">
              Allt detta kommer dock att ställa höga krav på många områden,
              bland annat på god dokumentation och möjlighet till ett bra informationsutbyte
              mellan olika landsting och enskilda vårdgivare. Där finns det
              minst sagt en hel del kvar att göra. Det är inte rimligt att den
              enskilde så att säga ska bära med sig sin egen journal mellan
              olika vårdgivare. Den nya lagstiftningen understryker bara det
              behov som funnits under en längre tid. Inte minst gäller det den
              som är lite äldre och kanske har drabbats av flera sjukdomar och
              dessutom kanske börjar få svårt med minnet. En sådan person skulle
              ha mycket att vinna på att det var ordning och reda på informationen
              och att informationsutbudet fungerade väl mellan landstingen,
              mellan kommun och landsting och andra vårdgivare.
            </seg>
          </u>
          <u xml:id="i-0dc2bf45a9407713-259" prev="i-0dc2bf45a9407713-252" who="Q4990215">
            <seg xml:id="i-Nyr2Nk4myKqDRwe2BXrtWG">
              Det är viktigt att vården och de institutioner som vården består
              av inte abdikerar från sitt ansvar utan verkligen ger patienten
              den information och det stöd som behövs under hela vårdprocessen.
              Därför vill vi fortfarande se ett patientkontrakt där vägen i
              vården tydliggörs. Om patientens inflytande och delaktighet ska
              kunna bli verklighet kommer det således att behöva anställas fler
              personer i vården. Det vilar ett stort ansvar på den som ger informationen
              att så långt som möjligt försäkra sig om att mottagaren har förstått
              innehållet och betydelsen av den lämnade informationen. Då måste
              det också finnas tid att ge information på ett sådant sätt att
              det passar respektive patient, så att det blir patientcentrerat,
              med patienten i fokus. Särskilt viktigt är det kanske när det
              gäller just barnen.
            </seg>
          </u>
          <u xml:id="i-0dc2bf45a9407713-260" prev="i-0dc2bf45a9407713-252" who="Q4990215">
            <seg xml:id="i-DLKb1bVAg3QtxSZJEA3rjT">
              Herr talman! Trots att det finns ett antal utmaningar som måste
              mötas med en annan politik tycker vi socialdemokrater att den
              här lagen är ett steg i riktning mot ett ökat patientinflytande,
              även om den innehåller ett stort antal bestämmelser som, åtminstone
              till sitt sakliga innehåll, redan i dag återfinns i andra lagar.
            </seg>
          </u>
          <note xml:id="i-LuWaaQ8K2fK6Rbc34M9dCx">
            I detta anförande instämde Ann Arleklo, Catharina Bråkenhielm
            och Christer Engelhardt (alla S).
          </note>
          <note type="speaker" xml:id="i-7QPdxk3tv7s1MsmjTe7nuy">
            Anf. 23 EVA OLOFSSON (V) replik:
          </note>
          <u xml:id="i-0dc2bf45a9407713-261" next="i-0dc2bf45a9407713-263" who="Q4970993">
            <seg xml:id="i-93QLhf1Tb66ytu5UMJMWTr">
              Herr talman! Jag har uppfattat det så att vi har en gemensam
              syn om vikten av en jämlik och jämställd hälso- och sjukvård.
              I den diskussion som jag lite grann redogjorde för pekar man på
              att det finns stor risk för att den här lagändringen ökar klyftorna
              i stället för jämnar ut dem. Det kan ske dels genom att det ekonomiskt
              blir omöjligt för en del människor att använda sig av den möjligheten
              eftersom man själv får stå för en del av kostnaderna, dels genom
              att det gynnar patienter som är rörliga, välutbildade, kan söka
              den kunskap som behövs. Man anpassar patientmakten till den enskilda
              patientens eller kundens möjligheter att söka rätt. Det fokuserar
              inte alls på att man ska sätta ned foten ordentligt och se till
              att få en jämlik hälso- och sjukvård överallt.
            </seg>
          </u>
          <u xml:id="i-0dc2bf45a9407713-262" prev="i-0dc2bf45a9407713-261" who="Q4970993">
            <seg xml:id="i-FssWmeeg5uz85VcA9ADe3W">
              Risken är att det kommer att gynna välutbildade med god inkomst
              och dem som bor i större städer medan andra missgynnas genom att
              inte kunna använda sig av det. Dessutom är det en variant som
              innebär att vårdföretag kan skapa en marknad där de inriktar sig
              på de patienter som är lönsamma, eftersom vårdföretag ju har som
              mål att göra vinst på sin verksamhet. Jag skulle vilja höra Meeri
              Wasbergs syn på det och vad man ska göra för att bromsa det så
              mycket som möjligt.
            </seg>
          </u>
          <u xml:id="i-0dc2bf45a9407713-263" prev="i-0dc2bf45a9407713-261" who="Q4970993">
            <seg xml:id="i-Qh7koVVayBkM4UuysMEXWR">
              Vi i Vänsterpartiet har valt att säga nej till lagförslaget,
              medan Socialdemokraterna har valt att säga ja. Jag uppfattar att
              vi har ett gemensamt mål om en jämlik sjukvård. Vad vill Meeri
              Wasberg göra för att det inte ska bli så illa som jag befarar
              med det här förslaget?
            </seg>
          </u>
          <note type="speaker" xml:id="i-WjMW34qiVkNTVk4kCMyaQu">
            Anf. 24 MEERI WASBERG (S) replik:
          </note>
          <u xml:id="i-0dc2bf45a9407713-264" next="i-0dc2bf45a9407713-266" who="Q4990215">
            <seg xml:id="i-RuG3pnwXmHegvLsn6QFbpZ">
              Herr talman! Jag tror absolut inte att man ska underskatta de
              problem som Eva Olofsson lyfter fram, men jag tror heller inte
              att lösningen ligger i att säga nej till just de här förändringarna,
              eller till sammanställningen av de bestämmelser som finns på andra
              håll i hälso- och sjukvårdslagstiftningen. Det finns kanske andra
              saker som vi behöver göra för att komma till rätta med ojämlikheterna
              i vården. En av dem är att se till att vi har nationella riktlinjer
              som fungerar på ett annat sätt än i dag, som säkerställer en minsta
              gemensam nämnare för vården. Det är också oerhört viktigt att
              respektive landsting ser över sina olika remissinstitut, remissmöjligheter,
              och hur regelverken ser ut.
            </seg>
          </u>
          <u xml:id="i-0dc2bf45a9407713-265" prev="i-0dc2bf45a9407713-264" who="Q4990215">
            <seg xml:id="i-VwtS4aPL9fH77yXXcamXC2">
              Självklart blir det mycket fokus på Stockholm, för det som sker
              i Stockholms läns landsting är långt ifrån bra. Det gäller både
              ur ett patientperspektiv och ur ett skattebetalarperspektiv, skulle
              jag säga. Däremot finns det andra delar av landet där möjligheten
              att välja vård i ett annat landsting kan vara betydligt enklare
              för den enskilda patienten beroende på hur våra länsgränser ser
              ut och var de olika vårdcentralerna finns. Det finns alltså både
              plus och minus i förslaget.
            </seg>
          </u>
          <u xml:id="i-0dc2bf45a9407713-266" prev="i-0dc2bf45a9407713-264" who="Q4990215">
            <seg xml:id="i-ShYhc2d7eE1GSwYzLnFnRZ">
              Problemen med vården och en ojämlik vård kommer vi inte åt genom
              att säga nej till just den här lagstiftningen. Däremot finns det
              andra saker som vi behöver ta tag i för att säkerställa att vi
              får en god och jämlik vård i hela landet.
            </seg>
          </u>
          <note type="speaker" xml:id="i-VTvTUwb44AZidWrvV3tkkH">
            Anf. 25 EVA OLOFSSON (V) replik:
          </note>
          <u xml:id="i-0dc2bf45a9407713-267" next="i-0dc2bf45a9407713-270" who="Q4970993">
            <seg xml:id="i-DKzexVHSYcsMGGVnF1G3zs">
              Herr talman! Landstingen ska kunna styra remisserna, säger Meeri
              Wasberg. Jag vet att många landsting, till exempel i Stockholms
              län, inte har något remisstvång alls. Det finns ett starkt önskemål
              från många patienter att inte ha remisser på alla möjliga områden.
              Att styra det genom att göra remisstvånget starkare än det är
              i dag tror jag inte uppfattas som en positiv utveckling när det
              gäller hur man själv ska kunna påverka sin vård.
            </seg>
          </u>
          <u xml:id="i-0dc2bf45a9407713-268" prev="i-0dc2bf45a9407713-267" who="Q4970993">
            <seg xml:id="i-aG3BEmUmX6ibQToAKbY4g">
              Det är sant att om man bor nära varandra, vid länsgränserna,
              har man naturligtvis ett intresse av att utnyttja varandra. Ibland
              kanske man till och med har närmare till hälso- och sjukvården
              på andra sidan länsgränsen, eller landstingsgränsen ska vi väl
              säga. Det har man löst genom speciella avtal mellan landstingen.
              Det kan göras utan att införa ett nationellt fritt vårdvalssystem.
            </seg>
          </u>
          <u xml:id="i-0dc2bf45a9407713-269" prev="i-0dc2bf45a9407713-267" who="Q4970993">
            <seg xml:id="i-S6g22JD88feCYEPAigVGTb">
              Katarina Hamberg påpekar tydligt att det kommer att gynna en
              viss typ av patienter. Det som alla tar upp är att man väljer
              exit, alltså att man som patient väljer fritt och att det sedan
              ska finnas någon form av konkurrens där man kan välja bort de
              dåliga. Ett sådant synsätt på det hela tror inte vi på. Det stämmer
              rätt bra med att välja friskola, och det har ju visat sig att
              det inte ökar kvaliteten.
            </seg>
          </u>
          <u xml:id="i-0dc2bf45a9407713-270" prev="i-0dc2bf45a9407713-267" who="Q4970993">
            <seg xml:id="i-T36JTwzc5ozUhEm6jjFoH6">
              Vi anser att alla skolor ska vara bra för alla barn, och all
              sjukvård ska vara bra för dem som använder sjukvården. Då gäller
              det att stärka patientens makt där han eller hon befinner sig.
              Särskilt gäller det att stärka makten för dem som är mest utsatta,
              sköra och svaga. Jag skulle vilja höra om Meeri Wasberg anser
              att den nu föreslagna reformen gynnar dem. Eller kommer de inte
              att kunna dra nytta av reformen, så att den tvärtom ökar ojämlikheten
              i sjukvården?
            </seg>
          </u>
          <note type="speaker" xml:id="i-ReabTkAidUBJCDLq3XJDG2">
            Anf. 26 MEERI WASBERG (S) replik:
          </note>
          <u xml:id="i-0dc2bf45a9407713-271" next="i-0dc2bf45a9407713-273" who="Q4990215">
            <seg xml:id="i-HvkgoqLPbJRpd2xAPZyu8m">
              Herr talman! Reformen kommer kanske varken att gynna eller missgynna
              dem. Jag tror att problemen i sjukvården över hela landet beror
              på helt andra saker, inte minst på resursfrågan. Det handlar om
              hur man fördelar resurserna och hur man organiserar vården i respektive
              landsting.
            </seg>
          </u>
          <u xml:id="i-0dc2bf45a9407713-272" prev="i-0dc2bf45a9407713-271" who="Q4990215">
            <seg xml:id="i-X65xGPTg5tuu9wxYwLeDph">
              Jag tror att vi har en jättestor utmaning i att se till att vi
              får en sjukvård som är bra i hela landet och som är jämlik. Det
              hänger inte minst på om vi har tillräckligt med personal. Om personalens
              arbetssituation är rimlig och bra tror jag att den här lagstiftningen,
              som egentligen inte innebär så många nyheter, kan komma att göra
              det möjligt för patienter att ställa krav på sina respektive landsting
              om att ge bättre vård.
            </seg>
          </u>
          <u xml:id="i-0dc2bf45a9407713-273" prev="i-0dc2bf45a9407713-271" who="Q4990215">
            <seg xml:id="i-975hV2xoeTs77AYkigp52h">
              Men det hänger ihop med vilka resurser respektive landsting har
              till sitt förfogande. Där ser vi problem i många landsting. Stockholms
              läns landsting är stort, och det finns relativt mycket pengar
              där. Men som man bedriver vården i dag används kanske inte pengarna
              på det mest effektiva sättet. Detta måste landstingen ta ansvar
              för, så att de kan ge sina invånare den bästa vården.
            </seg>
          </u>
          <note type="speaker" xml:id="i-TWgWNTyvvqZu282AediS9U">
            Anf. 27 SAILA QUICKLUND (M):
          </note>
          <u xml:id="i-0dc2bf45a9407713-274" next="i-0dc2bf45a9407713-292" who="Q4973765">
            <seg xml:id="i-KfmpaELmFNoeb4685LZWCk">
              Herr talman! Jag inleder med att yrka bifall till förslaget i
              betänkandet och avslag på samtliga motioner.
            </seg>
          </u>
          <u xml:id="i-0dc2bf45a9407713-275" prev="i-0dc2bf45a9407713-274" who="Q4973765">
            <seg xml:id="i-UY8XxPgrruveGKe4ZKCPVo">
              Jag är stolt över att i dag kunna presentera ett förslag till
              en ny patientlag. Lagen syftar till att inom hälso- och sjukvårdsverksamheten
              stärka och tydliggöra patientens ställning samt till att främja
              patientens integritet, självbestämmande och delaktighet.
            </seg>
          </u>
          <u xml:id="i-0dc2bf45a9407713-276" prev="i-0dc2bf45a9407713-274" who="Q4973765">
            <seg xml:id="i-23vx3S45TQJor98PgL8NcP">
              Lagen innehåller bestämmelser som rör patientens möjlighet till
              inflytande i hälso- och sjukvården eller som har direkt betydelse
              för vårdens utformning. Patientlagen innehåller inga utkrävbara
              rättigheter i den meningen att beslut som fattas inom vården ska
              kunna överprövas i domstol. Det betyder att patientlagstiftningen
              i huvudsak ska bygga på de skyldigheter som vårdgivarna och hälso-
              och sjukvårdspersonalen har gentemot patienterna.
            </seg>
          </u>
          <u xml:id="i-0dc2bf45a9407713-277" prev="i-0dc2bf45a9407713-274" who="Q4973765">
            <seg xml:id="i-WMuwyNSwAyhGVzKhS5espT">
              Det är av stort värde för såväl patienter och närstående som
              hälso- och sjukvårdspersonalen att patientlagen innehåller de
              mest grundläggande bestämmelserna av generell karaktär som har
              direkt betydelse för vårdens beskaffenhet eller som tydliggör
              patientens möjligheter till inflytande. Patienten ska även kunna
              få information om möjligheterna att hos Försäkringskassan få upplysning
              om vård i ett annat EES-land eller i Schweiz. Informationen till
              mottagaren ska vara anpassad till hans eller hennes ålder, mognad,
              erfarenhet, språkliga bakgrund och andra individuella förutsättningar.
            </seg>
          </u>
          <u xml:id="i-0dc2bf45a9407713-278" prev="i-0dc2bf45a9407713-274" who="Q4973765">
            <seg xml:id="i-3HbtNRpoxYP6QmuCZ8A2iY">
              Herr talman! Jag väljer nu att nämna några exempel på vad den
              nya patientlagen innebär.
            </seg>
          </u>
          <u xml:id="i-0dc2bf45a9407713-279" prev="i-0dc2bf45a9407713-274" who="Q4973765">
            <seg xml:id="i-V8PodLwH3VuXgWYZMWXd5A">
              Regeringen anser att informationspliktens omfattning och innehåll
              behöver förtydligas i den svenska lagstiftningen och föreslår
              därför att patienten ska få information om bland annat sitt hälsotillstånd,
              de metoder som finns för undersökning, vård och behandling samt
              vid vilken tidpunkt han eller hon kan förvänta sig att få vård.
              Regeringen föreslår också att det ska framgå av patientlagen att
              hälso- och sjukvård inte får ges utan patientens samtycke om inte
              annat följer av lag. Om patienten avstår från viss vård eller
              behandling ska information ges om vilka konsekvenser detta kan
              medföra.
            </seg>
          </u>
          <u xml:id="i-0dc2bf45a9407713-280" prev="i-0dc2bf45a9407713-274" who="Q4973765">
            <seg xml:id="i-YUyUPfZEMVTQ1w8wZaqXQZ">
              Ett annat viktigt område i patientlagen berör barnens inflytande
              över sin vård. När hälso- och sjukvård ges till barn ska barnets
              bästa särskilt beaktas. Vad som är barnets bästa måste avgöras
              i varje enskilt fall.
            </seg>
          </u>
          <u xml:id="i-0dc2bf45a9407713-281" prev="i-0dc2bf45a9407713-274" who="Q4973765">
            <seg xml:id="i-GV31tT9C78XSTBHZiVatsU">
              Enligt regeringens förslag ska en patients medverkan i hälso-
              och sjukvården där han eller hon själv vidtar vissa vård- eller
              behandlingsåtgärder utgå från patientens önskemål och individuella
              förutsättningar.
            </seg>
          </u>
          <u xml:id="i-0dc2bf45a9407713-282" prev="i-0dc2bf45a9407713-274" who="Q4973765">
            <seg xml:id="i-Ey7M2QVEVu3AE5E7NfRBBP">
              När det finns flera behandlingsalternativ som står i överensstämmelse
              med vetenskap och beprövad erfarenhet ska patienten enligt regeringens
              förslag få möjlighet att välja det alternativ som han eller hon
              föredrar. Patienten ska få den valda behandlingen om det framstår
              som befogat med hänsyn till den aktuella sjukdomen eller skadan
              samt kostnaderna för behandlingen.
            </seg>
          </u>
          <u xml:id="i-0dc2bf45a9407713-283" prev="i-0dc2bf45a9407713-274" who="Q4973765">
            <seg xml:id="i-GcRL99kshRSE6jdzeCQTSP">
              Regeringen föreslår att det i patientlagen införs en bestämmelse
              om att en patient som omfattas av ett landstings ansvar för hälso-
              och sjukvård ska få möjlighet att inom eller utom detta landsting
              välja utförare av offentligt finansierad öppen vård. Med öppen
              vård avses i detta sammanhang primärvård och specialiserad vård
              som inte kräver intagning vid vårdinrättning.
            </seg>
          </u>
          <u xml:id="i-0dc2bf45a9407713-284" prev="i-0dc2bf45a9407713-274" who="Q4973765">
            <seg xml:id="i-K4aUhFmnHjaV54Yz6rS6xa">
              Regeringen föreslår även att det i HSL fastslås att landstinget
              ska erbjuda öppen vård åt patienter som omfattas av ett annat
              landstings ansvar för hälso- och sjukvård. Dessa patienter omfattas
              inte av landstingets vårdgaranti. I övrigt ska vården ges på samma
              villkor som den som gäller för de egna invånarna. En patient kommer
              att kunna välja utförare, antingen en offentlig aktör eller en
              privat utförare som har avtal med det aktuella landstinget.
            </seg>
          </u>
          <u xml:id="i-0dc2bf45a9407713-285" prev="i-0dc2bf45a9407713-274" who="Q4973765">
            <seg xml:id="i-6E9kXBzWWvW5w6GcuyuZ2r">
              Herr talman! Valfrihet ger den enskilde inflytande över vården,
              och genom att patienter får möjlighet att utifrån egna behov och
              önskemål välja utförare stärks deras ställning. Om patienterna
              ska kunna tillvarata rätten till ett fritt och individuellt val
              inom hälso- och sjukvården är det helt nödvändigt att vården präglas
              av öppenhet och mångfald i fråga om innehåll, form och utförare.
              En mångfald av utförare inom den offentligt finansierade vården
              kan stimulera utvecklingen av nytänkande och kostnadseffektiva
              lösningar samt bidra till förbättrad kvalitet och tillgänglighet.
            </seg>
          </u>
          <u xml:id="i-0dc2bf45a9407713-286" prev="i-0dc2bf45a9407713-274" who="Q4973765">
            <seg xml:id="i-9ok31RxyAJ6Wk7BAW4NwJL">
              Under de senaste åren har patienternas valfrihet i hälso- och
              sjukvården stärkts. Från och med den 1 januari 2010 är alla landsting
              skyldiga att införa vårdvalssystem i primärvården, med den bärande
              principen att patienten fritt kan välja utförare av hälso- och
              sjukvårdstjänster.
            </seg>
          </u>
          <u xml:id="i-0dc2bf45a9407713-287" prev="i-0dc2bf45a9407713-274" who="Q4973765">
            <seg xml:id="i-SKq91mNz3JLTtadL7BkaHP">
              I och med vårdvalets införande i primärvården har tillgängligheten
              förbättrats betydligt. Sedan införandet har antalet vårdcentraler
              ökat med 15 procent, och 2012 fanns det 1 172 vårdcentraler. De
              flesta invånare kan dessutom välja mellan minst två vårdcentraler
              inom ett nära avstånd. Åtta av tio invånare i Sverige har en annan
              vårdcentral än den närmaste på högst fem minuters bilväg därifrån.
              Den ökade tillgängligheten är något vi inom Alliansen är väldigt
              stolta över.
            </seg>
          </u>
          <u xml:id="i-0dc2bf45a9407713-288" prev="i-0dc2bf45a9407713-274" who="Q4973765">
            <seg xml:id="i-YER5Jb4ddxhKzMyrzq7cL4">
              De flesta remissinstanser stöder nu förslaget till en ny patientlag
              med hänvisning till att det kommer att stärka patientens ställning
              i hälso- och sjukvården. Till dessa hör exempelvis Sveriges läkarförbund,
              Legitimerade Sjukgymnasters Riksförbund, Reumatikerförbundet och
              Statens medicinsk-etiska råd, Smer.
            </seg>
          </u>
          <u xml:id="i-0dc2bf45a9407713-289" prev="i-0dc2bf45a9407713-274" who="Q4973765">
            <seg xml:id="i-235diXQS9CNCbwQFc8KUvj">
              Regeringen anser att patientens ställning i vården behöver stärkas
              ytterligare och att patientens möjligheter att själv välja utförare
              både inom och utom det egna landstinget därför bör utökas. Utredningen
              fick som sagt i uppdrag att föreslå ett fritt val över hela Sverige.
            </seg>
          </u>
          <u xml:id="i-0dc2bf45a9407713-290" prev="i-0dc2bf45a9407713-274" who="Q4973765">
            <seg xml:id="i-9a7d3FKskG5T7XwdRUQLGk">
              Jag ska kommentera en av de två följdmotionerna, nämligen den
              från Vänsterpartiet. Denna motion tar upp partiets negativa syn
              på att patienter ska få välja utförare i den öppna vården. Utskottet
              och remissinstanserna har lämnat sin åsikt. Man anser att förslaget
              ger valfrihet till den enskilde och inflytande över vården. Genom
              att patienter får möjlighet att utifrån egna behov och önskemål
              välja utförare stärks deras ställning. Utskottet anser att patientens
              ställning i vården behöver stärkas ytterligare och att patientens
              möjlighet att själv välja utförare både inom och utom det egna
              landstinget därför bör utökas ytterligare. Jag vill i detta sammanhang
              även erinra om att berörda myndigheter enligt regeringens bedömning
              ska ges i uppdrag att följa upp genomförandet och självklart också
              konsekvenserna av regeringens förslag.
            </seg>
          </u>
          <u xml:id="i-0dc2bf45a9407713-291" prev="i-0dc2bf45a9407713-274" who="Q4973765">
            <seg xml:id="i-GhJntFAy4PWurPEt3Zbaxk">
              Vänsterpartiets motstånd mot att något företag ska få göra vinst
              inom sjukvården utgör nu en verklig riskfaktor för de 160 000
              anställda inom den privata sektorn. Av 11 000 företag är 10 400
              småföretag med färre än 19 anställda. Det är alltså inte riskkapitalbolag
              vi talar om. Oron delas av de företag som investerar stora pengar
              i sin verksamhet. Lägg därtill att företagen ofta drivs av kvinnor
              som väldigt länge har arbetat i den kommunala eller landstingsdrivna
              sektorn och nu äntligen har fått en möjlighet att påverka sin
              lön och sina arbetsvillkor på ett betydligt bättre sätt. Det här
              är alltså ett hårt slag mot jämställdheten.
            </seg>
          </u>
          <u xml:id="i-0dc2bf45a9407713-292" prev="i-0dc2bf45a9407713-274" who="Q4973765">
            <seg xml:id="i-GHhS3kwKaVV3G6DpoynpjK">
              I stort sett samtliga remissinstanser välkomnar förslaget om
              en ny patientlag och är överlag positiva till förslagets utformning.
              Vi anser att det är ett viktigt verktyg för att stärka och tydliggöra
              patientens ställning. Vi i Alliansen är medvetna om att det precis
              som med alla andra reformer är viktigt att följa och utvärdera
              resultatet. Patientlagen innebär ett förbättrat skydd för individen
              och ökar samtidigt valfriheten, vilket regeringen anser är ytterst
              positivt.
            </seg>
          </u>
          <note type="speaker" xml:id="i-EFmYUMToEcJm3NZUG81BSy">
            Anf. 28 BARBRO WESTERHOLM (FP):
          </note>
          <u xml:id="i-0dc2bf45a9407713-293" next="i-0dc2bf45a9407713-302" who="Q4859755">
            <seg xml:id="i-44awrZzfA5fP3aZHvdJffQ">
              Herr talman! Nu är det den sista debatten vi har i socialutskottet
              den här mandatperioden. Det är fint att den kröns av att vi nu
              fattar beslut om patientlagen. Den har samma vikt och betydelse
              som hälso- och sjukvårdslagen som denna riksdag fattade beslut
              om 1982. Med patientlagen blir vi av med den paternalism som fortfarande
              finns kvar i hälso- och sjukvården och som vi ville bli av med
              när vi antog hälso- och sjukvårdslagen för så länge sedan.
            </seg>
          </u>
          <u xml:id="i-0dc2bf45a9407713-294" prev="i-0dc2bf45a9407713-293" who="Q4859755">
            <seg xml:id="i-89W97SAAUkFm4QYDKrfU9u">
              År 1982 var det revolutionerande att vi gick från detaljstyrning
              till ramlag. De flesta länder har detaljstyrning av hälso- och
              sjukvården, vilket gör att det är svårt att ändra systemen med
              nya vetenskapliga landvinningar och nya sätt att organisera vården.
              Då måste man gå till sitt parlament hela tiden, och det tar tid.
            </seg>
          </u>
          <u xml:id="i-0dc2bf45a9407713-295" prev="i-0dc2bf45a9407713-293" who="Q4859755">
            <seg xml:id="i-7gY4iZqH3ozHwAJfG64cGH">
              Hälso- och sjukvårdslagens 2 § var också internationellt sensationell
              med självbestämmande, integritet och att vården ska utformas i
              samråd med patienten. Det har visat sig viktigt. I dag har vi
              till exempel i läkemedelsbehandlingen aktiviteten Koll på läkemedel
              där patienter får en lista över läkemedel som man inte bör använda
              om man är ålderstigen, årsrik. Man kan då ställa frågan till sin
              doktor: Varför skriver doktorn ut detta, som är kontraindicerat
              för behandling av människor i min ålder? När jag har berättat
              det för fransmän säger de: Så kan man bara inte göra, ställa en
              fråga till sin doktor som är ett ifrågasättande av behandlingen!
            </seg>
          </u>
          <u xml:id="i-0dc2bf45a9407713-296" prev="i-0dc2bf45a9407713-293" who="Q4859755">
            <seg xml:id="i-NfeASY9E93gTSYYbPayGng">
              Vi har i Sverige börjat bra med hälso- och sjukvårdslagen. Med
              patientlagen får vi ett förtydligande av människors rätt att vid
              besök i hälso- och sjukvården få en fullödig information. Flera
              talare här har talat om vad den ska innefatta. Vad är det för
              hälsotillstånd jag befinner mig i? Vad beror det på, om man nu
              vet det? Hur ska det behandlas? Vad har behandlingen för för-
              och nackdelar? Vad kan jag förvänta mig tidsmässigt? Vad ska jag
              göra för att förebygga att det blir värre? Det gäller att kanske
              förebygga andra hälsoproblem som man vid besöket upptäcker att
              patienten löper risk att få. Patienten får också möjlighet att
              välja mellan olika behandlingsalternativ och att söka ytterligare
              en läkare för att få en så kallad second opinion.
            </seg>
          </u>
          <u xml:id="i-0dc2bf45a9407713-297" prev="i-0dc2bf45a9407713-293" who="Q4859755">
            <seg xml:id="i-QCfWNuW6M5LASKjnifJKB7">
              Det bör kunna fungera väl för alla som är mentalt friska. När
              det gäller människor som inte har beslutsförmögenhet, som är beslutsoförmögna,
              har vi ännu inte kommit i mål. Det pågår en utredning om det.
              Där skulle vi i Folkpartiet vilja ha med hur man ska ställa sig
              till livsslutsdirektiv eller vårddirektiv i livets slutskede.
              Sådana har utvecklats av pensionärsorganisationerna. Det finns
              också andra som har satt upp blanketter och förslag som man kan
              fylla i. Det används en hel del. Men vad har de för status när
              de visas upp i vården i en akut situation? Det gäller hur vederbörande
              har sett på behandling när ett livshotande tillstånd eller svårt
              tillstånd har inträffat. Det väntar vi på.
            </seg>
          </u>
          <u xml:id="i-0dc2bf45a9407713-298" prev="i-0dc2bf45a9407713-293" who="Q4859755">
            <seg xml:id="i-Fyer5pR5w4kDjDX8Bcr9G8">
              Delaktigheten och all informationen måste ges utan tidspress.
              Det är en utmaning för landsting men även kommuner att organisera
              vården så att tiden finns för att ge informationen och också betänketid.
              Om det nu finns flera behandlingsalternativ vill nog patienten
              i fråga – jag vägrar att kalla människor som söker hälso- och
              sjukvård för kunder – kunna gå hem och kanske diskutera med make,
              maka, dotter eller son eller annan, gå in på nätet och se vad
              som skrivs där. I det sammanhanget är det viktigt att det finns
              evidensbaserad information som är lättillgänglig på nätet och
              som har en kvalitetsmärkning. Det finns så mycket skräp på nätet
              som människor riskerar att bli lurade av.
            </seg>
          </u>
          <u xml:id="i-0dc2bf45a9407713-299" prev="i-0dc2bf45a9407713-293" who="Q4859755">
            <seg xml:id="i-Gc6Vn7jdeVaGQtqoDhsu43">
              Detta kräver tid. Det är väsentligt att landsting och kommuner
              nu lägger upp en plan för hur vi ska leva efter lagen, som jag
              och Folkpartiet välkomnar med stora bokstäver. Informationen är
              också viktig av ett annat skäl. Vi kan se på studier över läkemedelsbehandling
              hur man lyckas väl med den och får människor att använda de läkemedel
              som har ordinerats. Det är när det finns samstämd uppfattning
              – på engelska kallar man det concordance – mellan förskrivande
              läkare och patient om vilka förväntningar man har beträffande
              behandlingen, resultaten och hur man följer upp resultaten. Har
              man bara envägskommunikation från läkare till patient går det
              inte lika bra.
            </seg>
          </u>
          <u xml:id="i-0dc2bf45a9407713-300" prev="i-0dc2bf45a9407713-293" who="Q4859755">
            <seg xml:id="i-3Ehbq1jdbwo7sBEkaypJeh">
              Det finns bara två reservationer. Den första gäller att tandvården
              inte är integrerad. Tandvården har i princip samma tänkesätt genom
              sin lagstiftning och de lagändringar som är på väg om dialogen
              med patienten, självbestämmande och så vidare. Vad jag kan se
              arbetar tandläkarna redan i dag efter principen mycket beroende
              på att de måste berätta för patienterna vilka kostnader som insatserna
              kommer att dra med sig för patienterna.
            </seg>
          </u>
          <u xml:id="i-0dc2bf45a9407713-301" prev="i-0dc2bf45a9407713-293" who="Q4859755">
            <seg xml:id="i-DkRMNTXqDiyDuT1bfuB2EL">
              Det andra är att det blir ett friare vårdvalssystem. Jag ser
              det som en möjlighet att få en mer jämlik vård. Landstingen stimuleras
              till att bli allt bättre för att patienterna inte ska vilja söka
              sig till andra vårdinrättningar än dem som finns inom det egna
              landstinget. Patienterna vill också själva helst ha kortare resvägar.
              Däremot kan jag se en fördel för människor med sällsynta diagnoser
              att vi kommer att få en ökad rörlighet till de ställen som är
              bäst på att tillgodose de patienternas problem.
            </seg>
          </u>
          <u xml:id="i-0dc2bf45a9407713-302" prev="i-0dc2bf45a9407713-293" who="Q4859755">
            <seg xml:id="i-Ljc6sKycM5hCUwQK1GHj7V">
              Jag vill avsluta anförandet med att ställa mig bakom majoritetens
              förslag i betänkandet, och jag yrkar avslag på reservationerna.
              Jag vill tacka Ann Arleklo och Eva Olofsson för väldigt fina diskussioner
              vi haft under åren. Det är när politiken är som bäst. Vi tycker
              olika, men vi kan respektfullt diskutera våra olika inställningar
              i frågor av verkligt svår art som det sociala och hälso- och sjukvårdsområdet
              inrymmer. Tack ska ni ha!
            </seg>
          </u>
          <note type="speaker" xml:id="i-S4nb48bpGPJ62nprJWZoxW">
            Anf. 29 RICKARD NORDIN (C):
          </note>
          <u xml:id="i-0dc2bf45a9407713-303" next="i-0dc2bf45a9407713-311" who="Q6015398">
            <seg xml:id="i-GhczBNd67ZMVRgq1JVYsBb">
              Herr talman! Jag skulle vilja börja med att yrka bifall till
              utskottets förslag i betänkandet i dess helhet och avslag på reservationerna.
            </seg>
          </u>
          <u xml:id="i-0dc2bf45a9407713-304" prev="i-0dc2bf45a9407713-303" who="Q6015398">
            <seg xml:id="i-PrFjwfCuC6bjoSDRNRf4Hg">
              Är det någon som kommer ihåg hur det såg ut i Sverige i januari
              2006? Man blev tilldelad en vårdcentral. Om man inte tyckte om
              personalen eller vårdcentralens placering var det bara att bita
              ihop eller stanna hemma. Min mormor kunde inte välja vem som skulle
              komma innanför hennes dörr för att hjälpa henne med mat och annan
              hemtjänst. När jag nu fram på våren och försommaren fick pollenbesvär
              fick jag ta mig till närmaste apotek, som låg långt bort och ofta
              var stängt. Jag visste också att vård fanns, till exempel när
              jag skadade mitt knä. Men jag hade ingen aning om hur länge jag
              skulle vänta och exakt hur vården skulle se ut. Ingen mätte köerna,
              och ingen hade övergripande kontroll.
            </seg>
          </u>
          <u xml:id="i-0dc2bf45a9407713-305" prev="i-0dc2bf45a9407713-303" who="Q6015398">
            <seg xml:id="i-JVVGuMWaiqf28xxLuPTTcv">
              Under Alliansens tid har vi sjösatt flera stora reformer för
              att råda bot på de problem vi upplevde. Vårdvalet har gjort att
              jag kan välja den vårdcentral som passar mig bäst, inte bara den
              som ligger närmast mitt hem. Jag går till den där jag känner mig
              nöjdast och har lättast att få tider.
            </seg>
          </u>
          <u xml:id="i-0dc2bf45a9407713-306" prev="i-0dc2bf45a9407713-303" who="Q6015398">
            <seg xml:id="i-UJuFEha4MtDJdo2gbUwKtU">
              Genom lagen om valfrihet kan min mormor nu välja om hon vill
              att kommunen ska utföra hemtjänst eller om någon annan ska få
              det uppdraget. När gräspollensäsongen nu är i gång behöver jag
              inte bekymra mig om att jag ska få med mina allergipiller när
              jag åker hemifrån på scoutläger, för jag kan ta mig till närmaste
              mack och få hjälp. Om jag skulle skada mitt knä igen vet jag att
              jag genom kömiljarden och andra tillgänglighetssatsningar inte
              skulle behöva vänta lika länge.
            </seg>
          </u>
          <u xml:id="i-0dc2bf45a9407713-307" prev="i-0dc2bf45a9407713-303" who="Q6015398">
            <seg xml:id="i-PvqpJ49KAYSZb2zirEQL2N">
              Nu lägger regeringen ytterligare en pusselbit i arbetet med att
              göra sjukvården mer tillgänglig, mer effektiv och ännu bättre.
              När jag skadar mitt knä vet jag inte bara hur lång tid det kommer
              att ta att få vård, utan jag kan också själv välja det ställe
              där jag tror att jag får bäst vård och där köerna är kortast.
              Jag kan till och med välja den plats i Sverige som de facto ligger
              närmast mig. Det finns människor som har nära till ett sjukhus,
              men det har legat på fel sida om en landstingsgräns och därför
              har man inte fått välja vården där. Sedan en tid tillbaka har
              man också kunnat söka sig till ett annat land för att få vård,
              men inte till ett annat landsting. Det är en helt absurd situation
              som regeringen nu rättar till.
            </seg>
          </u>
          <u xml:id="i-0dc2bf45a9407713-308" prev="i-0dc2bf45a9407713-303" who="Q6015398">
            <seg xml:id="i-VyAyaT2k6tD3BVL3PNs81m">
              Det här är ett viktigt steg för en bättre och effektivare vård.
              Det ger möjligheter för specialister att bli just specialiserade.
              Den som ska få en planerad operation vill självfallet bli opererad
              av den bästa personal som finns att tillgå. Det sjukhus som utför
              300 likadana operationer per år kommer att vara bättre än det
              sjukhus som utför tre operationer av samma sort. Specialisering
              driver kvalitet. Övning ger färdighet. Kvalitet minskar samhällskostnader
              och mänskligt lidande. Det är en nödvändig utveckling för att
              möta utmaningen med en åldrande befolkning och en ökad efterfrågan
              på välfärdstjänster generellt i befolkningen. Det gör också att
              mindre vårdcentraler och sjukhus, inte minst på landsbygden, får
              en möjlighet att överleva nedläggningshot och nedskärningar när
              deras upptagningsområde stämmer bättre överens med verkligheten
              och möjligheten att specialisera sig ökar.
            </seg>
          </u>
          <u xml:id="i-0dc2bf45a9407713-309" prev="i-0dc2bf45a9407713-303" who="Q6015398">
            <seg xml:id="i-7hAL8r6CSh7wPNt8CFR5pY">
              I den nya patientlagen blir också patienternas ställning väsentligt
              bättre. Det blir möjligt att säga nej till behandlingar, och rätten
              till ny medicinsk bedömning utvidgas. Rätten till information
              och delaktighet blir bättre för både patienten och anhöriga, och
              därmed blir det lättare för den som vill överblicka sin situation.
            </seg>
          </u>
          <u xml:id="i-0dc2bf45a9407713-310" prev="i-0dc2bf45a9407713-303" who="Q6015398">
            <seg xml:id="i-YMWAPT1pYEQQ8mAhmdMePs">
              Allt det här har en gemensam nämnare. Det ökar möjligheterna
              för den enskilda människan, och det sätter individen, i det här
              fallet patienten, i centrum. Det samhälle vi i Centerpartiet bygger
              handlar om att ge människor makt att bestämma lite mer själva.
              Det offentliga i stat, kommun och landsting ska vara en servicegivare,
              inte en regelivrare. Systemen ska byggas för att underlätta människors
              vardag och inte för att stänga dem ute eller inne med landstingsgränser,
              i organisationsstrukturer och i stelbenta system.
            </seg>
          </u>
          <u xml:id="i-0dc2bf45a9407713-311" prev="i-0dc2bf45a9407713-303" who="Q6015398">
            <seg xml:id="i-EN82n2NDXaUaoV65325UHz">
              Med detta vill också jag tacka för en trevlig debatt i socialutskottet
              under den gångna mandatperioden och hoppas att de flesta av oss
              ses igen efter valet. Er andra önskar jag lycka till framöver.
            </seg>
          </u>
          <note type="speaker" xml:id="i-ByE5ZzkgvpNmtBZ2Cviu26">
            Anf. 30 ANDERS ANDERSSON (KD):
          </note>
          <u xml:id="i-0dc2bf45a9407713-312" next="i-0dc2bf45a9407713-328" who="Q5553885">
            <seg xml:id="i-HWTiSYvRFxEutoV6zrMdui">
              Herr talman! Nu är vi framme vid behandling av ett lagförslag
              som har varit efterlängtat.
            </seg>
          </u>
          <u xml:id="i-0dc2bf45a9407713-313" prev="i-0dc2bf45a9407713-312" who="Q5553885">
            <seg xml:id="i-Wi1mrm7ieAcWxoH3o2KVPS">
              Inför denna debatt reflekterade jag något över att jag för fyra
              år sedan själv hade förmånen att leda en av allianspartiernas
              arbetsgrupper – den som handlade om hälso- och sjukvårdsfrågor.
              Det rörde sig om ett arbete med att ta fram underlag till de fyra
              allianspartiernas ledare som sedan skulle presentera valmanifestet
              för fyra år sedan. Bland de förslag som vi i arbetsgruppen redovisade
              fanns ett förslag som låg högt på listan, nämligen en ny patientlag.
              Vi såg behovet av att tydliggöra patientens rättigheter och på
              det sättet också göra det hela tillgängligt för allmänheten.
            </seg>
          </u>
          <u xml:id="i-0dc2bf45a9407713-314" prev="i-0dc2bf45a9407713-312" who="Q5553885">
            <seg xml:id="i-Jr4rtRxkytfREh4KXuv6CC">
              Äntligen har vi nu lagförslaget på bordet. Jag välkomnar att
              vi på punkt efter punkt i Alliansens manifest för fyra år sedan
              prickade av och gjorde satsningar på patientsäkerhet, ökad tillgänglighet,
              kömiljard, psykiatrisatsning och det som gäller de kroniska sjukdomarna.
              Nu har vi också en patientlag.
            </seg>
          </u>
          <u xml:id="i-0dc2bf45a9407713-315" prev="i-0dc2bf45a9407713-312" who="Q5553885">
            <seg xml:id="i-RT89J6u4VfoezoU7rAjx2Y">
              Propositionen har nummer 106. Göran Hägglund, vår socialminister,
              skriver inledningsvis: Syftet med lagen är att stärka och tydliggöra
              patientens ställning samt att främja patientens integritet, självbestämmande
              och delaktighet. Det är alltså syftet med lagen, och det är syftet
              med alliansregeringens arbete inom hälso- och sjukvården, att
              ha ett tydligt fokus på patienten och patientens rättigheter.
            </seg>
          </u>
          <u xml:id="i-0dc2bf45a9407713-316" prev="i-0dc2bf45a9407713-312" who="Q5553885">
            <seg xml:id="i-VdZFzKKcKdiuRnwyLENX29">
              Vi vill alla ha en hälso- och sjukvård med hög kvalitet och stor
              tillgänglighet som ger trygghet och som är likvärdig i hela landet.
              Detta markeras verkligen i dagens proposition från socialminister
              Göran Hägglund när vi får en ny patientlag.
            </seg>
          </u>
          <u xml:id="i-0dc2bf45a9407713-317" prev="i-0dc2bf45a9407713-312" who="Q5553885">
            <seg xml:id="i-GmF7UzFT64NEWhKrpRVL2m">
              Herr talman! Det har hänt mycket inom hälso- och sjukvården de
              senaste åren och sedan alliansregeringen 2006 tog över när Socialdemokraterna
              fick släppa regeringsmakten. Vi har gått från en tid då det var
              dålig tillgänglighet och långa köer till att nu ha korta vårdköer
              och bra tillgänglighet i sjukvården. Vi har gått från en tid då
              vi hade stora kunskapsluckor när det gäller vad vårdens resultat
              innebar till att vi nu mäter på punkt efter punkt och redovisar
              både framsteg och bekymmer. Vi har gått från en nästan obefintlig
              valfrihet, vilket flera av mina kolleger tidigare har beskrivit,
              till att patienten nu lever i en värld där han eller hon verkligen
              finns i centrum och där patientens inflytande har betydelse. Det
              markeras inte minst i dagens förslag till en ny patientlag.
            </seg>
          </u>
          <u xml:id="i-0dc2bf45a9407713-318" prev="i-0dc2bf45a9407713-312" who="Q5553885">
            <seg xml:id="i-RZse48Un5T6ZcEikS339iU">
              Herr talman! Det är valår, och som flera har antytt har vi nog
              just nu denna mandatperiods sista sjukvårdsdebatt. Jag tvekar
              därför inte att markera, tydliggöra och lyfta fram de tydliga
              reformer som alliansregeringen har varit med och lagt grunden
              till under mandatperioden.
            </seg>
          </u>
          <u xml:id="i-0dc2bf45a9407713-319" prev="i-0dc2bf45a9407713-312" who="Q5553885">
            <seg xml:id="i-hgSzLgUFKZKFebR3LTkzK">
              Det handlar om lagstadgad vårdgaranti och kömiljard. Det handlar
              om valfrihet i primärvården. Det handlar inte minst om satsningen
              på de mest sjuka äldre, där vi har avsatt 4,3 miljarder. Det handlar
              om en strategi för bättre patientsäkerhet, där landstingen har
              fått nya resurser. Det handlar om en strategi för jämlik vård.
              Vi har varit beredda att ta en apoteksomreglering, vilket har
              ökat tillgängligheten. Vi har ökat utbildningsvolymerna när det
              gäller sjuksköterskor och även när det gäller läkare. Vi har sett
              till att det finns en nationell strategi för cancervården. Vi
              har gjort myndighetsförändringar med den nya tillsynsmyndigheten
              Ivo. Tandvårdsreformen har tillförts nya miljarder. Psykiatrisatsningen
              har tillförts resurser. Vi har en strategi för patienter med kroniska
              sjukdomar, vilket jag personligen tycker är en av de absolut viktigaste
              delarna att lyfta fram och att aldrig sätta i skuggan. Vi har
              också från alliansregeringen kunnat se en fortsatt satsning på
              öppna jämförelser och kvalitetsregister. Det ska vara möjligt
              att jämföra och se. Patienten ska inte leva i ett vakuum.
            </seg>
          </u>
          <u xml:id="i-0dc2bf45a9407713-320" prev="i-0dc2bf45a9407713-312" who="Q5553885">
            <seg xml:id="i-ApWR8SP5auKidjYBEJ6G6T">
              Herr talman! Utöver alliansregeringens tydliga reformer har också
              resurserna till hälso- och sjukvården varit prioriterade. Vi vet
              alla att de flesta europeiska länder hade en ekonomisk kris 2008.
              Det innebar att nivåerna sänktes, vilket ledde till att man inte
              hade möjlighet att upprätthålla det vi vill kalla välfärd. I Sverige
              har vi däremot lyckats med att på välfärdsområdet öka resurserna
              med 45 miljarder kronor i fasta priser; när vi räknar bort inflation
              är det ändå 45 miljarder. För hälso- och sjukvården och patientlagen
              som vi nu diskuterar handlar det om en ökning med 22 miljarder
              i fasta priser sedan den nuvarande alliansregeringen med Göran
              Hägglund som socialminister tog över ansvaret. Detta är ett sätt
              att ta ansvar för framtiden, att visa respekt för patienter och
              även att garantera att resurserna finns.
            </seg>
          </u>
          <u xml:id="i-0dc2bf45a9407713-321" prev="i-0dc2bf45a9407713-312" who="Q5553885">
            <seg xml:id="i-SffnBEuhVDob9drmu77auA">
              Det ärende som vi nu diskuterar är förslag om en ny patientlag.
              Syftet med lagen är att stärka och tydliggöra patientens ställning
              och att främja patientens integritet, självbestämmande och delaktighet.
              Det är ett stort förslag med en lång rad förändringar men också
              förtydliganden om vad som är rättigheter och vilka förväntningar
              patienter kan ha på sjukvården.
            </seg>
          </u>
          <u xml:id="i-0dc2bf45a9407713-322" prev="i-0dc2bf45a9407713-312" who="Q5553885">
            <seg xml:id="i-UecEgkgTTN2oBzQxLSkthE">
              Ett av förslagen är att patienten ska få ökade möjligheter att
              välja utförare av offentligt finansierad primärvård och öppen
              specialistvård i hela landet. Äntligen, säger många som har försökt
              men hittills inte lyckats.
            </seg>
          </u>
          <u xml:id="i-0dc2bf45a9407713-323" prev="i-0dc2bf45a9407713-312" who="Q5553885">
            <seg xml:id="i-QgRrWHSKRgZfcDQuTG6XAF">
              I och med den här lagen får landstingen skyldighet att erbjuda
              också personer som bor i ett annat landsting öppenvård och primärvård.
              Jag vet att det kommer att underlätta livet för många som bor
              på en ort och jobbar på en annan ort i ett annat landsting. Det
              underlättar också för patienter som bor i ett landsting med långa
              väntetider att söka sig till grannlandstinget som kanske har kortare
              köer. Precis som Barbro Westerholm belyste är det också extra
              viktigt för de sjukvårdsgrupper som vi ofta kallar sällsynta diagnoser.
              Även de behöver möjligheten att söka sjukvård på annan ort än
              där de bor.
            </seg>
          </u>
          <u xml:id="i-0dc2bf45a9407713-324" prev="i-0dc2bf45a9407713-312" who="Q5553885">
            <seg xml:id="i-Gg79Pnn6Lg8dm3W7jvSrRd">
              Den nya patientlagen är tänkt att träda i kraft den 1 januari
              2015. Den innebär för det första att den nuvarande informationsplikten
              gentemot patienten utvidgas och förtydligas. Det blir till exempel
              tydligare vad patienten ska få information om och hur det ska
              ske, till exempel att den också ska vara anpassad till mottagarens
              förutsättningar.
            </seg>
          </u>
          <u xml:id="i-0dc2bf45a9407713-325" prev="i-0dc2bf45a9407713-312" who="Q5553885">
            <seg xml:id="i-4XvunAmYm7vXteHjguzzPy">
              För det andra kommer även den viktiga möjligheten att få en ny
              medicinsk bedömning att utvidgas i lagen.
            </seg>
          </u>
          <u xml:id="i-0dc2bf45a9407713-326" prev="i-0dc2bf45a9407713-312" who="Q5553885">
            <seg xml:id="i-WJs22Sjxdz1uQNsqsAUReD">
              Inte minst blir barns inflytande över sin vård tydligare i och
              med den nya patientlagen. Barnens inställning till den aktuella
              vården ska så långt möjligt klarläggas och även respekteras.
            </seg>
          </u>
          <u xml:id="i-0dc2bf45a9407713-327" prev="i-0dc2bf45a9407713-312" who="Q5553885">
            <seg xml:id="i-XBYpxuwa5rSC6ALWKHcmM3">
              Herr talman! Till sist vill jag markera att mycket har gjorts
              och hänt under de snart åtta åren som alliansregeringen har styrt
              Sverige. Som kristdemokrat är jag glad över utvecklingsarbetet.
              Det har funnits ett tydligt fokus på patienten och patientens
              situation. Men det finns mer att göra. Som kristdemokrat vill
              jag särskilt peka på arbetet med jämlik vård.
            </seg>
          </u>
          <u xml:id="i-0dc2bf45a9407713-328" prev="i-0dc2bf45a9407713-312" who="Q5553885">
            <seg xml:id="i-XeBua3Tonf1zuYRxiL2NCZ">
              Visst har vi nått framgångar och har hög medicinsk kvalitet.
              Men fortfarande finns det skillnader i vårt land som inte är acceptabla
              mellan olika sjukvårdsgrupper, mellan olika landsändar och mellan
              olika vårdinrättningar. Arbetet med jämlik vård har varit och
              kommer också i framtiden att vara en viktig och prioriterad fråga.
              Och vi kristdemokrater är beredda att under nästa mandatperiod
              lyfta på alla stenar. Vi är till och med beredda att pröva ett
              ökat statligt ansvar för att varje patient oavsett var man bor
              ska känna att man har rätt till en jämlik hälso- och sjukvård.
              Jag är också övertygad om att det finns ett brett stöd hos allmänheten
              för denna prioritering som Göran Hägglund har gett uttryck för.
            </seg>
          </u>
          <note xml:id="i-4xid3E8oPrQQCqKEPRb7zk">
            Herr talman! Jag yrkar bifall till förslaget i propositionen
            om ny patientlag och till förslaget i betänkandet SoU24 från socialutskottet.
          </note>
          <note xml:id="i-5k2UJada5uyiT4ytyytWkt">
            Överläggningen var härmed avslutad.
          </note>
          <note xml:id="i-9F7NcuDQQDadDvxLRG5RD2">
            6 § Förbättrad informationshantering avseende vissa patienter
            inom hälso- och sjukvården
          </note>
          <note xml:id="i-KvYHs31vozNMc85JpYxYyi">
            Andre vice talmannen konstaterade att ingen talare var anmäld.
          </note>
          <note xml:id="i-9rCCJ3DY8FDqaQkLBEkdQa">
            7 § Riksrevisionens rapport om statens satsningar på nationella
            kvalitetsregister
          </note>
          <note xml:id="i-RjR1HHLcDzvcgim1N3rLTk">
            Andre vice talmannen konstaterade att ingen talare var anmäld.
          </note>
          <note xml:id="i-9maB7zmDei5SgW6ccrojGj">
            8 § Gränsöverskridande förvaltning och marknadsföring av alternativa
            investeringsfonder
          </note>
          <note xml:id="i-5XSV5q4S46sGPNUDKHLBFW">
            Andre vice talmannen konstaterade att ingen talare var anmäld.
          </note>
          <note xml:id="i-YRwnYcfMzi8VSAkJkELdgL">
            9 § Redogörelse för behandlingen av riksdagens skrivelser
          </note>
          <note type="speaker" xml:id="i-SWUhCqByn1xL3yjZhG899L">
            Anf. 31 LEIF JAKOBSSON (S):
          </note>
          <u xml:id="i-0dc2bf45a9407713-329" next="i-0dc2bf45a9407713-344" who="Q3373340">
            <seg xml:id="i-Rckmou7kL1WwFx3Yq2LV9G">
              Herr talman! Jag är inte ledamot av konstitutionsutskottet men
              som vice ordförande i skatteutskottet känner jag mig med anledning
              av skrivelsen föranlåten att begära ordet här i kammaren. I skrivelsen
              redogörs för vilka beslut kammaren har fattat och på vilka sätt
              regeringen har verkställt de besluten.
            </seg>
          </u>
          <u xml:id="i-0dc2bf45a9407713-330" prev="i-0dc2bf45a9407713-329" who="Q3373340">
            <seg xml:id="i-BJNzr5iHGq5ap6XFSqy2Tk">
              Riksdagen har tagit en lång rad initiativ för att motarbeta den
              illojala konkurrens som skattebrott innebär i näringslivet. Denna
              typ av illegal verksamhet är också nästan alltid parad med vidriga
              och otrygga anställningsvillkor för dem som arbetar i företagen.
              I olika branscher har vi sett hur fusk med F-skatt och svartarbete
              har utvecklats till branscher där organiserad kriminalitet köper
              sig in, frivilligt eller under tvång, för att tvätta pengar. Enligt
              finanspolisen är utbytet av brottslig verksamhet numera större
              genom skattefusk än genom direkta tillgreppsbrott och olika former
              av egendomsbrott. Det handlar om 50–60 miljarder årligen.
            </seg>
          </u>
          <u xml:id="i-0dc2bf45a9407713-331" prev="i-0dc2bf45a9407713-329" who="Q3373340">
            <seg xml:id="i-GZUFmrjmAE8cwF53jsf1gP">
              Under bara de senaste dagarna har de snabbt försämrade anställningsvillkoren
              i både flygtrafiken och tågtrafiken kommit upp i den allmänna
              debatten. Låt mig vara tydlig: Det behövs rejäla krafttag för
              att återställa ordning och reda på arbetsmarknaden, så att företag
              kan konkurrera på lika villkor och så att löntagare får trygga
              anställningar. Krafttagen för att värna svenska jobb – stoppa
              utflaggningen av sjöfartsjobben, åkerijobben och nu flygjobben
              – har riksdagen redan krävt av regeringen. Men av dagens skrivelse
              framgår ett tydligt motsträvigt agerande. Jag skulle vilja kalla
              det en maskande regering.
            </seg>
          </u>
          <u xml:id="i-0dc2bf45a9407713-332" prev="i-0dc2bf45a9407713-329" who="Q3373340">
            <seg xml:id="i-2MGntiYYTQdRcDaxECu4uv">
              Vi socialdemokrater har, förutom de tillkännagivanden vi talar
              om i dag, en lång rad ytterligare krav för att komplettera kampen
              mot skattefusk. Det handlar om anmälningsplikt för utländska företag
              som agerar i Sverige och en skärpning av F-skattregler och liknande.
              Låt mig presentera en lista på de beslut som riksdagen har tagit
              och som inte finns på plats. Det handlar om
            </seg>
          </u>
          <u xml:id="i-0dc2bf45a9407713-333" prev="i-0dc2bf45a9407713-329" who="Q3373340">
            <seg xml:id="i-VienWbbG8DkKKyy7rjtZDt">
              Det är tio raka, ordentliga beslut som har tagits här i kammaren
              och som än så länge inte är genomförda.
            </seg>
          </u>
          <u xml:id="i-0dc2bf45a9407713-334" prev="i-0dc2bf45a9407713-329" who="Q3373340">
            <seg xml:id="i-8ovYakNtDV5Ws68yGtkPPv">
              Månadsredovisning av inkomster, skatter och arbetsgivaravgifter
              må låta som en liten fråga, men den är helt avgörande. Skatteutskottet
              besökte förra veckan Skatteverket. Vi fick återigen reda på vilket
              alldeles ypperligt redskap månadsredovisning skulle kunna vara
              för att bekämpa illegal kriminell företagsverksamhet och stödja
              de företag som är seriösa, eller som vd:n för Sveriges Byggindustrier
              i Skåne sade: Med det här skulle vi faktiskt kunna se till att
              det inte är banditerna som får jobben.
            </seg>
          </u>
          <u xml:id="i-0dc2bf45a9407713-335" prev="i-0dc2bf45a9407713-329" who="Q3373340">
            <seg xml:id="i-CdHm25ryviC7yAMcbdFg4D">
              Vad har hänt? För långt mer än ett år sedan fattade riksdagen
              beslut om att ett förslag om månadsredovisning skulle finnas på
              plats. De borgerliga ledamöterna i skatteutskottet sade att det
              var onödigt att ta ett tillkännagivande om det eftersom senast
              den 26 mars 2013 skulle regeringens proposition finnas på bordet
              så att vi skulle kunna fatta beslut, och lagstiftningen skulle
              träda i kraft den 1 januari 2014. Så blev det inte. Det kom ingen
              proposition. Den utlovades i stället i budgetpropositionen.
            </seg>
          </u>
          <u xml:id="i-0dc2bf45a9407713-336" prev="i-0dc2bf45a9407713-329" who="Q3373340">
            <seg xml:id="i-KdGcTxvJmdSa6o5i4HwB85">
              I budgetpropositionen säger plötsligt regeringen: Nej, vi tänker
              nog inte genomföra det här. Lydigt anpassade sig Alliansens ledamöter
              i skatteutskottet till den nya inställningen om att det plötsligt
              inte skulle genomföras i stället för att det skulle gå fort. Regeringen,
              eller rättare sagt finansministern, vek ned sig för en diskussion
              om byråkrati och krångel.
            </seg>
          </u>
          <u xml:id="i-0dc2bf45a9407713-337" prev="i-0dc2bf45a9407713-329" who="Q3373340">
            <seg xml:id="i-Ba9WNuKgoFXJjnQ1R6NFEH">
              Det som vi pratar om här är det som alla seriösa arbetsgivare
              gör varje månad, nämligen räknar ut varje anställds lön, räknar
              ut hur mycket skatt som ska dras och hur mycket arbetsgivaravgifter
              som ska betalas in. Det som riksdagen och Skatteverket har fattat
              beslut om är att arbetsgivare ska skicka in den informationen
              varje månad. Kombinerat med personalliggare i de branscher där
              det finns mest skattefusk är detta alldeles ypperligt.
            </seg>
          </u>
          <u xml:id="i-0dc2bf45a9407713-338" prev="i-0dc2bf45a9407713-329" who="Q3373340">
            <seg xml:id="i-3FWiqXhnRynBnLKxfJpSGy">
              I dag kan man ta reda på vem som jobbar i vissa branscher. Men
              man får vänta till långt in på året efter innan man kan kontrollera
              om det verkligen har betalats in några skatter och arbetsgivaravgifter.
              Då kan jag lova er att den typen av företag inte finns kvar då,
              så det finns inga pengar att återvinna. Men har man månadsredovisning
              går det att kolla både vem som är på plats och att skatter och
              avgifter är betalda, vilket gör att man kan agera snabbt.
            </seg>
          </u>
          <u xml:id="i-0dc2bf45a9407713-339" prev="i-0dc2bf45a9407713-329" who="Q3373340">
            <seg xml:id="i-Cpky7H3HZb33SzGGZqzMeu">
              Detta är fullständigt självklart. Det finns i Danmark, där det
              fungerar jättebra utan några som helst problem. Det var en enig
              kammare som uttalade att vi ville ha detta på plats till den 1
              januari 2014. Men regeringen har maskat bort det.
            </seg>
          </u>
          <u xml:id="i-0dc2bf45a9407713-340" prev="i-0dc2bf45a9407713-329" who="Q3373340">
            <seg xml:id="i-FBWNcYbREKhEg9DExFcWB5">
              Kravet på kassaregister är det andra som jag vill ta upp. Med
              den tekniska utvecklingen var det möjligt att den kassaregisterlag
              som den socialdemokratiska regeringen tog initiativ till kunde
              utökas till torg- och marknadshandeln, eller uttryckt mer byråkratiskt:
              där handel bedrivs utan fast driftställe.
            </seg>
          </u>
          <u xml:id="i-0dc2bf45a9407713-341" prev="i-0dc2bf45a9407713-329" who="Q3373340">
            <seg xml:id="i-P5VdzwSG8syFotbWvocrBP">
              Men när regeringen kom med förslaget undantogs utländska marknadshandlare
              och torghandlare. Man pratade om konkurrenssnedvridning, trots
              att det ju blir en konkurrenssnedvridning i ordets mest ursprungliga
              betydelse.
            </seg>
          </u>
          <u xml:id="i-0dc2bf45a9407713-342" prev="i-0dc2bf45a9407713-329" who="Q3373340">
            <seg xml:id="i-MpvoJzf3LAx2HMa2mC6kvT">
              Riksdagen godkände förslaget till utvidgning av lagen, men man
              sade samtidigt att regeringen skyndsamt måste komma tillbaka och
              lösa problemen så att även utländska marknadshandlare omfattas
              av kassaregisterlagen. Och vad händer? Jo, regeringen kommer tillbaka
              till riksdagen med ett förslag om ändring av lagen, men inte på
              den här punkten. Regeringen hade inte något förslag om detta,
              utan man föreslog en annan teknisk justering som i och för sig
              var absolut nödvändig – det är inte det jag pratar om. Men det
              är alldeles uppenbart att regeringen hade lagt energi på något
              annat än det som riksdagen hade uttalat.
            </seg>
          </u>
          <u xml:id="i-0dc2bf45a9407713-343" prev="i-0dc2bf45a9407713-329" who="Q3373340">
            <seg xml:id="i-HkrQDw6AfYPdKRoXvacVru">
              Nu står vi inför en ny marknadssäsong. Jag uppmanar alla att
              besöka olika marknader och diskutera med knallarna hur det känns
              att den ena har krav på sig att redovisa enligt kassaregisterlagen
              medan den knallen som står bredvid och har ett utländskt företag
              inte behöver något kassaregister. Så här ska vi inte ha det.
            </seg>
          </u>
          <u xml:id="i-0dc2bf45a9407713-344" prev="i-0dc2bf45a9407713-329" who="Q3373340">
            <seg xml:id="i-2zF42MsG38fPMJoRRjafD3">
              Herr talman! Jag räknade upp tio icke verkställda riksdagsbeslut,
              och sammantaget är det alldeles uppenbart att regeringen inte
              tar attackerna mot konkurrensneutraliteten på allvar. Regeringen
              pratar om den svenska modellen i ord, men när riksdagen kräver
              handling så tycks regeringen strunta i det. Gångna mandatperioden
              har visat att det krävs en ny regering, om kampen mot skattefusk
              och konkurrenssnedvridning och för sjysta villkor i arbetslivet
              ska bli allvar.
            </seg>
          </u>
          <note type="speaker" xml:id="i-CF7yAfTx1oLaLt2NfVkS7J">
            Anf. 32 ANDERS YGEMAN (S):
          </note>
          <u xml:id="i-0dc2bf45a9407713-345" next="i-0dc2bf45a9407713-356" who="Q3375050">
            <seg xml:id="i-DA4SqfRcqaBfwybf57LyNT">
              Herr talman! Jag ska inte ta upp onödigt mycket av kammarens
              tid med alla de riksdagsbeslut som regeringen har underlåtit att
              verkställa, utan jag ska koncentrera mig på några få som framför
              allt rör transportområdet.
            </seg>
          </u>
          <u xml:id="i-0dc2bf45a9407713-346" prev="i-0dc2bf45a9407713-345" who="Q3375050">
            <seg xml:id="i-6kisxnPQxVfJYcDQzead8h">
              Man kan ju undra vad som är skälet till regeringens undfallenhet
              och oförmåga att effektuera riksdagens beslut. Det ena skälet
              skulle kunna vara att man helt enkelt har en annan uppfattning
              och har blivit nedröstad i kammaren. Sedan försöker man att förhala
              och försena folkviljan att få genomslag. Det är naturligtvis allvarligt
              från konstitutionell synpunkt.
            </seg>
          </u>
          <u xml:id="i-0dc2bf45a9407713-347" prev="i-0dc2bf45a9407713-345" who="Q3375050">
            <seg xml:id="i-UsQwNfpuuWJH6oRL7tQcWv">
              Det andra skälet är rent ut sagt en regeringsoduglighet. År efter
              år påstår man sig i tal vilja samma sak som riksdagen vill, men
              ändå förmår man inte att verkställa riksdagens beslut i form av
              propositioner på riksdagens bord.
            </seg>
          </u>
          <u xml:id="i-0dc2bf45a9407713-348" prev="i-0dc2bf45a9407713-345" who="Q3375050">
            <seg xml:id="i-YJrx3YMQc6Sc4cFiQVs1Ld">
              När det gäller saktfärdigheten får man ändå notera att regeringen,
              när den kom till Rosenbad, hade ett färdigt förslag om redovisningscentraler
              för taxi. Åtta år har gått. Det ska komma redovisningscentraler
              2016 – tio år efter det första färdiga förslaget. Och då blir
              det redovisningscentraler utan krav på taxameter i strid med Transportstyrelsens
              och Skatteverkets önskan!
            </seg>
          </u>
          <u xml:id="i-0dc2bf45a9407713-349" prev="i-0dc2bf45a9407713-345" who="Q3375050">
            <seg xml:id="i-K3dwxGhNu5LMknRVEj6NhU">
              Beträffande flygledare och att man ska ha en flygledning som
              tillgodoser även militärens och försvarsförmågans intressen har
              regeringen åtminstone två gånger (första gången av en enig riksdag)
              fått tillkännagivanden utan att kunna effektuera dessa. Beror
              det på saktfärdighet eller regeringsoduglighet? Där är det nog
              svårare att döma.
            </seg>
          </u>
          <u xml:id="i-0dc2bf45a9407713-350" prev="i-0dc2bf45a9407713-345" who="Q3375050">
            <seg xml:id="i-V66KKQzwT64ZjwgaFd9oDV">
              Regeringen slogs länge mot lokalkännedomskravet för taxiförare.
              Nu har man övergett det. Nu tycker regeringen att taxiförare ska
              ha lokalkännedom, och det får man väl förhålla sig positiv till.
              Men det hade ju inte skadat om regeringen också hade kunnat ge
              uttryck för den uppfattningen i en proposition för att det skulle
              ha kunnat bli verklighet.
            </seg>
          </u>
          <u xml:id="i-0dc2bf45a9407713-351" prev="i-0dc2bf45a9407713-345" who="Q3375050">
            <seg xml:id="i-MA6LSvE6YaiCYzuqyzCrXn">
              Ännu större är regeringens misslyckanden med åkeribranschen och
              åkerimarknaden. Där tror jag att det är en kombination av faktorerna
              regeringsoduglighet och saktfärdighet. Det är klart att det inte
              hade varit svårt för regeringen att se till att de utländska åkarna
              betalade trängeselskatt i Göteborg, som man hade lovat i utredningens
              förslag för ett antal år sedan. Trots det kom det inget förslag
              på riksdagens bord.
            </seg>
          </u>
          <u xml:id="i-0dc2bf45a9407713-352" prev="i-0dc2bf45a9407713-345" who="Q3375050">
            <seg xml:id="i-AZpoZ8Eo1QQPH68ZzHRCXp">
              Det är klart att om regeringen hade velat hade man kunnat lägga
              fram skarpa förslag mot den illegala konkurrensen inom transportnäringen.
              Tusentals illegala transporter färdas på våra vägar varje dag.
              I Danmark har den socialdemokratiska regeringen halverat dessa
              transporter. I Sverige fortsätter de att öka. De seriösa jobben
              i svensk åkerinäring försvinner.
            </seg>
          </u>
          <u xml:id="i-0dc2bf45a9407713-353" prev="i-0dc2bf45a9407713-345" who="Q3375050">
            <seg xml:id="i-CLfug3XadhR6aghsPFWsAo">
              Man har ställt sig vid sidan om de elva västeuropeiska länder
              som tar strid mot EU-kommissionens avregleringsiver. De säger:
              Det räcker nu. Vi måste ha möjlighet att kontrollera de illegala
              transporterna.
            </seg>
          </u>
          <u xml:id="i-0dc2bf45a9407713-354" prev="i-0dc2bf45a9407713-345" who="Q3375050">
            <seg xml:id="i-PXjgcFBqDXfNvMZPdK5qjS">
              Sverige står vid sidan om, trots att Danmark, Finland, Tyskland
              och Frankrike tar matchen mot EU-kommissionen. Sverige med Elmsäter-Svärd
              och EU-kommissionen säger: Liberalisera allt! Låt laglösheten
              som i dag är undantag på svenska vägar bli norm.
            </seg>
          </u>
          <u xml:id="i-0dc2bf45a9407713-355" prev="i-0dc2bf45a9407713-345" who="Q3375050">
            <seg xml:id="i-LksX5G3oJsqoZKMTFJFjvV">
              På samma sätt har regeringen inte klarat att lägga fram propositioner
              om klampning och alla de verkningsfulla åtgärder som skulle bidra
              till att man kom till rätta med oredan på våra vägar.
            </seg>
          </u>
          <u xml:id="i-0dc2bf45a9407713-356" prev="i-0dc2bf45a9407713-345" who="Q3375050">
            <seg xml:id="i-9Effs4wBqpr4P998AS59sk">
              Herr talman! Vill man ha en kompetent regering som klarar att
              effektuera riksdagens beslut, ja, då får man byta regering i september
              i år.
            </seg>
          </u>
          <note type="speaker" xml:id="i-WnUYbuem7ML46afNkkgeF7">
            Anf. 33 ULF BERG (M):
          </note>
          <u xml:id="i-0dc2bf45a9407713-357" next="i-0dc2bf45a9407713-365" who="Q5571416">
            <seg xml:id="i-CoATfMdGxCkYkdx86mFX26">
              Herr talman! Vill man ha en kompetent regering är det enklast
              att låta den regering som sitter vara kvar.
            </seg>
          </u>
          <u xml:id="i-0dc2bf45a9407713-358" prev="i-0dc2bf45a9407713-357" who="Q5571416">
            <seg xml:id="i-1tNMhp1oKhG4ikFe7DTNg">
              När man hör socialdemokrater från talarstolen beskriva verkligheten
              kan man ibland fundera. De säger att om man går ut och frågar
              svenska folket när det var bäst i kommuner och landsting svarar
              90 procent att det var på 1980-talet. Men det verkliga svaret
              är i dag. Det är inte så många som vet det.
            </seg>
          </u>
          <u xml:id="i-0dc2bf45a9407713-359" prev="i-0dc2bf45a9407713-357" who="Q5571416">
            <seg xml:id="i-UmaWHZfxfqSififBBqL4Wn">
              När jag lyssnade på Leif Jakobsson blev jag lite förvånad. Låt
              mig då nämna lite om vad vi har gjort.
            </seg>
          </u>
          <u xml:id="i-0dc2bf45a9407713-360" prev="i-0dc2bf45a9407713-357" who="Q5571416">
            <seg xml:id="i-JqbM5BZvd2JT62ZB9ENXYb">
              Vi har slutit jättemånga informationsutbytesavtal för att bekämpa
              den ekonomiska brottsligheten. Till dags dato har det kommit in
              3 miljarder kronor till svenska statskassan – pengar som Socialdemokraterna
              med sin förmögenhetsskatt mycket effektivt drev utanför landets
              gränser.
            </seg>
          </u>
          <u xml:id="i-0dc2bf45a9407713-361" prev="i-0dc2bf45a9407713-357" who="Q5571416">
            <seg xml:id="i-3U6mTaWRETS5QtTRecS4jq">
              När det gäller ROT och RUT handlade det om en otroligt stor svart
              sektor. Byggbranschen själv anser i dag att den svarta delen med
              företag och privatkunder i stort sett är borta. Det finns bekymmer
              kvar mellan företag och företag. Här diskuteras och utreds bland
              annat månadsredovisning.
            </seg>
          </u>
          <u xml:id="i-0dc2bf45a9407713-362" prev="i-0dc2bf45a9407713-357" who="Q5571416">
            <seg xml:id="i-XuU1i9yV4qQZCHB6PLMFoF">
              Men det är intressant att företagare som utnyttjar underentreprenörer
              inte har en susning om att det tydligen är kriminella företag
              medan politiska företrädare genast säger att det är så. Jag skulle
              med andra ord vilja lägga ett visst ansvar på dem som anställer
              under entreprenad. Det effektivaste är om branschen själv ser
              till att städa.
            </seg>
          </u>
          <u xml:id="i-0dc2bf45a9407713-363" prev="i-0dc2bf45a9407713-357" who="Q5571416">
            <seg xml:id="i-5MaNvw9A2zjRUBGx4PZzcw">
              Detta med kassaregister är något som vi har infört. Vi har tagit
              nästa steg i torg- och marknadshandel. Vi har en dialog om detta
              med elsäkerhet och annat. Det är helt klart att kassaregister
              i torghandeln kommer att leda till en betydligt ökad kontroll.
              Det är naturligtvis svårt att förklara att blomsterhandlaren på
              gågatan ska ha kassaregister. Utanför eller i en tillfällig lokal
              behövde man inte ha kassaregister. Det är hela tiden en mängd
              åtgärder för att komma åt den brottsliga delen av ekonomin och
              för att se till att vi får in de skatter vi ska ha.
            </seg>
          </u>
          <u xml:id="i-0dc2bf45a9407713-364" prev="i-0dc2bf45a9407713-357" who="Q5571416">
            <seg xml:id="i-CkWqHAYkQvvd58F6sN2c14">
              Jag blir därför väldigt förvånad när vice ordföranden i skatteutskottet,
              Leif Jakobsson, hela tiden försöker mörklägga det fantastiska
              arbete som alliansregeringen har gjort och som Socialdemokraterna
              inte klarade på en mycket lång tid. Enligt Skatteverkets egen
              utredning, den så kallade skattefelskartan, har det sjunkit rejält.
              Det som är allra bäst är att företagare själva upplever att den
              oseriösa konkurrensen kraftigt har gått tillbaka.
            </seg>
          </u>
          <u xml:id="i-0dc2bf45a9407713-365" prev="i-0dc2bf45a9407713-357" who="Q5571416">
            <seg xml:id="i-HxsmHZy34nDNMUDXyDgtg">
              Låt oss använda de fakta som finns, som klart och entydigt pekar
              på att jobbet mot den svarta ekonomin aldrig har varit så effektivt
              som under de gångna åtta åren. Sedan kan man önska att man skulle
              komma längre inom vissa områden. Ta detta med tonnageskatten,
              som visserligen är en helt annan fråga. Skatteutskottets vice
              ordförande vet mycket väl att det finns en utredning sedan tidigare,
              men den kunde inte ligga till grund för ett nytt beslut. Jag har
              för mig att vi var eniga om det.
            </seg>
          </u>
          <note type="speaker" xml:id="i-4X8AQ2voJw8ve2E99ov7Tv">
            Anf. 34 ANDERS YGEMAN (S) replik:
          </note>
          <u xml:id="i-0dc2bf45a9407713-366" next="i-0dc2bf45a9407713-369" who="Q3375050">
            <seg xml:id="i-KHeY1W5SUbmHLa778i7TMh">
              Herr talman! Moderaterna är ett fantastiskt parti! Man väljer
              Sofia Arkelsten till partisekreterare. Hon tvingas avgå med svansen
              mellan benen. Man trodde inte detta moras kunde överträffas, men
              ni lyckades: Ni hittade Kent Persson! Han kommenterade att 13,3
              procent i EU-valet var en framgång. Det går inte att överträffa,
              trodde man, men det gick genom Ulf Bergs inlägg!
            </seg>
          </u>
          <u xml:id="i-0dc2bf45a9407713-367" prev="i-0dc2bf45a9407713-366" who="Q3375050">
            <seg xml:id="i-L2jtgSSjZpCHMcsXpKdrqn">
              Ulf Berg säger: Folk tror att det var bättre på Socialdemokraternas
              tid, men de har det ju bättre nu. De förstår inte de fantastiska
              framgångar som allianspolitiken har burit med sig.
            </seg>
          </u>
          <u xml:id="i-0dc2bf45a9407713-368" prev="i-0dc2bf45a9407713-366" who="Q3375050">
            <seg xml:id="i-9gRKjfyxWbNb66LyVfvz7K">
              Känner de 8 procenten arbetslösa – andelen har stigit sedan Alliansen
              kom till makten – igen sig i den beskrivningen? Känner skoleleverna
              igen sig i den beskrivningen när resultatet har sjunkit mest i
              hela OECD? Och känner mammorna i Stockholm, som nu inte ska få
              välja förlossningsvård för att det blir fullt, igen sig i Ulf
              Bergs beskrivning – de fantastiska framgångarna med Alliansen?
            </seg>
          </u>
          <u xml:id="i-0dc2bf45a9407713-369" prev="i-0dc2bf45a9407713-366" who="Q3375050">
            <seg xml:id="i-Lm5qxiinhs68s5wbXJRBBs">
              Nej, herr talman, Moderaterna är att gratulera. Kent Persson
              har fått sin överman i Ulf Berg.
            </seg>
          </u>
          <note type="speaker" xml:id="i-K17pw9YAJKMw3uHr6BzBj5">
            Anf. 35 ANDRE VICE TALMANNEN:
          </note>
          <u xml:id="i-0dc2bf45a9407713-370" who="unknown">
            <seg xml:id="i-5YDM8EL4PiHJUq2LkLQ7YS">
              Jag får påminna talaren om att ämnet för debatten är regeringens
              behandling av riksdagens skrivelser.
            </seg>
          </u>
          <note type="speaker" xml:id="i-YSnixHQx7e2eyLW5eRqM1r">
            Anf. 36 ULF BERG (M) replik:
          </note>
          <u xml:id="i-0dc2bf45a9407713-371" next="i-0dc2bf45a9407713-375" who="Q5571416">
            <seg xml:id="i-KKh1T5zC8wxbBWbVz7Siwv">
              Herr talman! Jag tycker nog att Anders Ygeman får skämmas för
              egen del. Jag tänker inte göra det. Det är lite intressant att
              man inte kan hålla sig till sak. Du vet mycket väl, Anders Ygeman,
              att man genom att rensa från inflation och kostnadsökningar enkelt
              kan bevisa att kommuner och landsting har betydligt mer pengar.
            </seg>
          </u>
          <u xml:id="i-0dc2bf45a9407713-372" prev="i-0dc2bf45a9407713-371" who="Q5571416">
            <seg xml:id="i-HPhwB7JpiVhmkXgnSA1jec">
              Jag ska försöka vara pedagog. Jag ska lägga mig på en väldigt
              låg nivå. Jag vet inte när Anders Ygeman gick i skolan och om
              det var under mängdlärans tid.
            </seg>
          </u>
          <u xml:id="i-0dc2bf45a9407713-373" prev="i-0dc2bf45a9407713-371" who="Q5571416">
            <seg xml:id="i-7qYZcs8CHhn9tXr7ygRYJv">
              Om man har två personer varav den ene betalar 90 procent i skatt
              och har 100 000 i årslön medan den andre är arbetslös, så får
              man in 90 000 kronor i skatt. Sänker vi skatten till 50 procent,
              så att även den arbetslöse får jobb, får vi in 100 000 kronor.
              Alltså får vi in mer skatt om fler jobbar. Det är ganska elementärt.
              Detta har vi sett med all önskvärd tydlighet.
            </seg>
          </u>
          <u xml:id="i-0dc2bf45a9407713-374" prev="i-0dc2bf45a9407713-371" who="Q5571416">
            <seg xml:id="i-E2gQUwpZXzh5ctrF1niwt2">
              Jag kan bara hänvisa till fakta, Anders Ygeman. Sedan kan man
              stå här och raljera och prata om partisekreterare och annat. Det
              tycker jag att du kan skämmas över för egen del. Jag tycker att
              det är viktigt att vi för en saklig debatt och att vi håller oss
              till fakta. Det är därför jag har begärt ordet. Jag tycker att
              politik ska handla om fakta.
            </seg>
          </u>
          <u xml:id="i-0dc2bf45a9407713-375" prev="i-0dc2bf45a9407713-371" who="Q5571416">
            <seg xml:id="i-6fmaJyABPhhgTKqKcwCRq5">
              Jag tycker inte att vi ska lura mamman, som inte kommer att få
              välja BB och inte heller skola till sina barn om olyckan är framme
              i höst. Säg det: Vi tycker inte att man ska få välja skola i Socialdemokraternas
              Sverige, utan man tilldelas en skolplats där man är folkbokförd.
              Det är sanningen, Anders Ygeman!
            </seg>
          </u>
          <note type="speaker" xml:id="i-8cFPqMNYyCLWyFZsP9e7Wh">
            Anf. 37 ANDRE VICE TALMANNEN:
          </note>
          <u xml:id="i-0dc2bf45a9407713-376" who="unknown">
            <seg xml:id="i-Dqg5pF3VdL2g249VXaDQ2h">
              Jag får be er att föra debatten på en mer passande nivå.
            </seg>
          </u>
          <note type="speaker" xml:id="i-Hx9B3PVCYCkDbF7TFeADRS">
            Anf. 38 ANDERS YGEMAN (S) replik:
          </note>
          <u xml:id="i-0dc2bf45a9407713-377" next="i-0dc2bf45a9407713-380" who="Q3375050">
            <seg xml:id="i-LvTqkqUzVZNMtoEfVmm5LE">
              Herr talman! Jag är ledsen om Ulf Berg har missat det faktum
              att det är Filippa Reinfeldt som vill begränsa vårdvalet för mödrar
              i Stockholm och inte Socialdemokraterna. Det var det som var poängen.
            </seg>
          </u>
          <u xml:id="i-0dc2bf45a9407713-378" prev="i-0dc2bf45a9407713-377" who="Q3375050">
            <seg xml:id="i-LZThRyWEsMDL17TLdboM2w">
              Du säger återigen att allt är betydligt bättre nu och att vi
              ska föra en faktadiskussion. Det har varit åtta år med skattesänkningar,
              och det är fler arbetslösa nu än när ni tillträdde. Dessutom har
              vi den sämsta utvecklingen för skolan i OECD. Det är fakta. Ni
              har misslyckats med jobben. Ni har misslyckats med skolan.
            </seg>
          </u>
          <u xml:id="i-0dc2bf45a9407713-379" prev="i-0dc2bf45a9407713-377" who="Q3375050">
            <seg xml:id="i-PHjb3FvDMfcPJzZFjvnjrV">
              Vad har då detta att göra med dagens debatt? Jo, det är regeringsodugligheten
              som skiner igenom! Riksdagen fattar beslut efter beslut som skulle
              ha kunnat föra det här landet i en bättre riktning, men regeringen
              klarar inte att leverera. Inte ens en så simpel sak som att taxichaufförer
              ska ha lokalkännedom och kunna hitta rätt lyckas ni lägga fram
              en proposition om, trots att ni har haft åtta år på er.
            </seg>
          </u>
          <u xml:id="i-0dc2bf45a9407713-380" prev="i-0dc2bf45a9407713-377" who="Q3375050">
            <seg xml:id="i-2yHWpaJXJJWbtze5uEKdPc">
              Det är samma sak med skatteflykten. Det är samma sak med utländska
              åkare, som jag nämnde i mitt inlägg. Det sker tusentals illegala
              transporter på våra vägar. Det är fakta. I Danmark har antalet
              halverats. Danmark har en socialdemokratisk regering som har agerat.
              Sverige har en moderatledd regering som har struntat i riksdagens
              tillkännagivanden.
            </seg>
          </u>
          <note type="speaker" xml:id="i-Wtj8kzdVSjxuMhKepisKsU">
            Anf. 39 ULF BERG (M) replik:
          </note>
          <u xml:id="i-0dc2bf45a9407713-381" next="i-0dc2bf45a9407713-384" who="Q5571416">
            <seg xml:id="i-5fxaTmYKmiqM569T1WGBRX">
              Herr talman! När det gäller dem med lägst lön finns det EU-statistik.
              Sverige är etta i den statistiken. Det finns en väldigt bra artikel
              där Stefan Fölster har tagit fram statistik. Det är tack vare
              jobbskatteavdraget som de med de lägsta inkomsterna har fått det
              bättre. Men på sikt måste man gå vidare, för det är fortfarande
              en skattekil när man kommer i jobb.
            </seg>
          </u>
          <u xml:id="i-0dc2bf45a9407713-382" prev="i-0dc2bf45a9407713-381" who="Q5571416">
            <seg xml:id="i-Wzeg7YtWPqXnKtzha8uoGy">
              Apropå detta med taxi kan jag nämna att när jag började som polis
              här i Stockholm hade taxi en liten bok där man skulle lära sig
              alla gator. Det har hänt lite i utvecklingen sedan dess, bland
              annat har vi fått gps. Jag är inte så hundraprocentigt säker på
              att man behöver kunna varenda liten gatstump. Jag kunde dem på
              Norrmalm på den tiden, men jag har glömt de flesta. Jag tar mig
              fram ändå.
            </seg>
          </u>
          <u xml:id="i-0dc2bf45a9407713-383" prev="i-0dc2bf45a9407713-381" who="Q5571416">
            <seg xml:id="i-FXbKnPrS8YURWxyTnXjXmQ">
              Det händer alltså väldigt mycket. Vad gäller det som sker i Danmark
              har jag väl uppfattat att danska folket inte riktigt går i takt
              med Socialdemokraterna, utan stödet har minskat rejält. Jag är
              inte säker på att det alltid är den framkomliga vägen.
            </seg>
          </u>
          <u xml:id="i-0dc2bf45a9407713-384" prev="i-0dc2bf45a9407713-381" who="Q5571416">
            <seg xml:id="i-GHRTZ2US7GrakUCmutLCvn">
              Jag är otroligt stolt över att vakna i Alliansens Sverige varje
              dag, där vi hela tiden kan se att människor får det bättre. Det
              är färre ungdomar än tidigare som är arbetslösa i dag. Det är
              klart att det finns arbetslösa, men det beror på att vi har sett
              till att utanförskapet är borta. Vi gömmer inte människor. Det
              är därför som Arbetsförmedlingen i dag har ett betydligt tuffare
              uppdrag. De som Socialdemokraterna pensionerade bort vill få ett
              jobb, och det tycker vi att de har rätt att ha.
            </seg>
          </u>
          <note type="speaker" xml:id="i-7DixV8HAqXK4zYPzsQVdh5">
            Anf. 40 LEIF JAKOBSSON (S) replik:
          </note>
          <u xml:id="i-0dc2bf45a9407713-385" next="i-0dc2bf45a9407713-388" who="Q3373340">
            <seg xml:id="i-4RXt66dfpH5wpwfEgnTryp">
              Herr talman! Jag satt faktiskt redan under Ulf Bergs huvudanförande
              och funderade på den kommentar som talmannen senare gjorde. Det
              vi har att behandla är nämligen de tillkännagivanden som riksdagen
              de facto har gjort. Det Ulf Berg gjorde var att argumentera mot
              dem och säga att de inte var så viktiga. Det diskuterade vi när
              vi tog de besluten. Det vi diskuterar i dag är varför regeringen
              inte har verkställt det som har beslutats på dessa områden.
            </seg>
          </u>
          <u xml:id="i-0dc2bf45a9407713-386" prev="i-0dc2bf45a9407713-385" who="Q3373340">
            <seg xml:id="i-WLpStsp7tqaJ5vjSX5DcRt">
              När det gäller en del av de här frågorna har Ulf Berg argumenterat
              mot i sak när vi har diskuterat, men en kammare har fattat beslut.
              När det gäller andra frågor har vi varit överens. Då blir det
              ännu konstigare att man kan stå här och försvara en regering som
              inte har kommit till skott.
            </seg>
          </u>
          <u xml:id="i-0dc2bf45a9407713-387" prev="i-0dc2bf45a9407713-385" who="Q3373340">
            <seg xml:id="i-PyQ62rpZNxnM3wuZkSe6yw">
              Det finns något som gör mig väldigt konfunderad när jag läser
              igenom den här skrivelsen. Väldigt många av de beslut som har
              tagits här i Sveriges riksdag handlar om åtgärder för att garantera
              konkurrensneutraliteten mellan företag, för att se till att illojal
              konkurrens med hjälp av skattefusk, svarta pengar och allt annat
              motas bort och för att de anställda ska få sjysta villkor i sina
              jobb. Det som gör mig så förvånad är att den typen av tillkännagivanden
              är överrepresenterade i denna skrivelse. Just de förslagen har
              regeringen alltså inte brytt sig om att komma tillbaka med.
            </seg>
          </u>
          <u xml:id="i-0dc2bf45a9407713-388" prev="i-0dc2bf45a9407713-385" who="Q3373340">
            <seg xml:id="i-VgHyFXepjPtKCpJtdARWKM">
              Nu undrar jag: Varför är det tio beslut i Sveriges riksdag, som
              skulle ha förbättrat för löntagare och företagare, som ni inte
              har lagt fram?
            </seg>
          </u>
          <note type="speaker" xml:id="i-LqT3MC65QW9s9NcrAtDj3h">
            Anf. 41 ULF BERG (M) replik:
          </note>
          <u xml:id="i-0dc2bf45a9407713-389" next="i-0dc2bf45a9407713-392" who="Q5571416">
            <seg xml:id="i-AsXoVQQkGdGoeHnmcSeoYk">
              Herr talman! När det gäller de flesta av de tillkännagivanden
              som finns pågår det utredningar. Vi kan ta tonnageskatten som
              ett exempel – jag uppfattade att Leif Jakobsson nämnde den i sitt
              anförande. Det är en otroligt komplex fråga. Jag skulle också
              kunna ställa frågan: Vad ska vi göra med de uppdämda skatteskulder
              som finns inom rederinäringen? Ska vi bara stryka ett streck?
            </seg>
          </u>
          <u xml:id="i-0dc2bf45a9407713-390" prev="i-0dc2bf45a9407713-389" who="Q5571416">
            <seg xml:id="i-QRjnW94waP6btvEqhmWfhv">
              Jag tror att vi var ganska politiskt överens om att tidigare
              utredningar när det gäller tonnageskatt var för smala. Därför
              tycker jag att det var helt rätt av regeringen – vi hade också
              stöd av bland annat Miljöpartiet – att se till att vi fick en
              betydligt bredare utredning som ser till hela sjönäringen. Det
              är klart som korvspad att vi ska ha en sjönäring som kan konkurrera
              på lika villkor.
            </seg>
          </u>
          <u xml:id="i-0dc2bf45a9407713-391" prev="i-0dc2bf45a9407713-389" who="Q5571416">
            <seg xml:id="i-8U6tSXe12U5ntcjaYtqcRs">
              Det gäller all vår verksamhet, när vi pratar om företagande.
              Jag kan ibland tycka att vi har varit lite dåliga på detta i Sveriges
              riksdag. Vi tror fortfarande att vi lever på en egen liten ö i
              världen, men vi påverkas oerhört mycket. Någonstans hoppas jag
              att vi är helt överens om att vi måste se till att svenska företag,
              oavsett om de är på land eller till sjöss, verkligen kan vara
              med och konkurrera.
            </seg>
          </u>
          <u xml:id="i-0dc2bf45a9407713-392" prev="i-0dc2bf45a9407713-389" who="Q5571416">
            <seg xml:id="i-MRJYL8uN6cf5DMbMewgQfd">
              Naturligtvis tror jag att vi är överens, även om vägarna kanske
              inte är riktigt lika utstakade, när det gäller de oseriösa företagen.
              Det handlar om restauranger som bluffar och om den seriösa krögaren.
              Som polis har jag frågat en dörrvärd: Hur länge har du jobbat
              här? Svaret var: Det är första dagen. Jag hade då hälsat på honom
              under två års tid. Det var alltså svart hela vägen. Det tror jag
              nästan är borta i dag.
            </seg>
          </u>
          <note type="speaker" xml:id="i-7kqQxYsDr2btD388VkFZDN">
            Anf. 42 LEIF JAKOBSSON (S) replik:
          </note>
          <u xml:id="i-0dc2bf45a9407713-393" next="i-0dc2bf45a9407713-396" who="Q3373340">
            <seg xml:id="i-FKku9ngtCRxeXPrHMFqZFb">
              Herr talman! Det ständiga svaret att det är en pågående utredning
              börjar faktiskt bli lite irriterande. När det gäller tonnageskatten
              fanns det ett förslag, och en utredning var gjord när alliansregeringen
              tillträdde. Den hade kunnat kompletteras, men regeringen gjorde
              ingenting, ingenting, ingenting. Sedan började man prata om en
              sjöfartsstrategi och tillsatte en utredning som naturligtvis inte
              ska vara klar före valet.
            </seg>
          </u>
          <u xml:id="i-0dc2bf45a9407713-394" prev="i-0dc2bf45a9407713-393" who="Q3373340">
            <seg xml:id="i-WaK8VayVXxbJxGZ73AM4dy">
              Åtta år är ingen kort tid. Det händer väldigt mycket. Under de
              här åren har en stor del av den svenska handelsflottan flaggats
              ut. Och nu pratar vi inte bara om exotiska frimärksländer, utan
              nu pratar vi om våra nordiska grannländer. Det är färjetrafik
              som går till Finland och till andra länder. De svenska jobben
              bara försvinner. Då säger Ulf Berg: Ja, efter sex sju år kom vi
              på att vi nog får tillsätta en ny utredning.
            </seg>
          </u>
          <u xml:id="i-0dc2bf45a9407713-395" prev="i-0dc2bf45a9407713-393" who="Q3373340">
            <seg xml:id="i-URN6TQHKoaWwaRDSQJACuQ">
              Det är precis det jag pratar om. Ni gick direkt på Sveriges löntagare.
              Ni fick snabbt igenom en utredning om att förstöra a-kassan. Det
              gick nästan utan någon form av beredning eller någonting. Då gick
              det att vara snabb. Men när det gäller att värna svenska jobb
              och se till att vi har svenska jobb i handelsflottan har ni segat
              och maskat i åtta år.
            </seg>
          </u>
          <u xml:id="i-0dc2bf45a9407713-396" prev="i-0dc2bf45a9407713-393" who="Q3373340">
            <seg xml:id="i-KwLx7GsphaJWX1m5UAf6vo">
              Jag måste ställa en fråga när det gäller månadsuppgifter. För
              ett och ett halvt år sedan var vi överens här i kammaren om att
              det här var jättebra. Ni moderater sade: Det är onödigt att ni
              gör ett tillkännagivande, för vi är helt överens över partigränserna.
              Senast den 26 mars 2013 ligger det en färdig proposition om månadsuppgifter.
              Varför kom inte den? Vad är ditt svar till dem som undrar?
            </seg>
          </u>
          <note type="speaker" xml:id="i-5sSg27u15oXs4Mxhzknr3r">
            Anf. 43 ULF BERG (M) replik:
          </note>
          <u xml:id="i-0dc2bf45a9407713-397" next="i-0dc2bf45a9407713-401" who="Q5571416">
            <seg xml:id="i-qUjE3q954JxomLDB1N53E">
              Herr talman! När det gäller månadsuppgifter har det väl funnits
              en viss problematik med gränssnitt mellan skatteverk och företag.
              Naturligtvis måste infrastrukturen mellan dem som lämnar och dem
              som tar emot de här uppgifterna fungera. Sedan kan vi titta historiskt.
              Man hade tänkt lägga in både kollektivavtal och väldigt många
              uppgifter. Det tror jag var fel sätt att resonera.
            </seg>
          </u>
          <u xml:id="i-0dc2bf45a9407713-398" prev="i-0dc2bf45a9407713-397" who="Q5571416">
            <seg xml:id="i-FNNn3eSj9A76ZUAK9e4CPF">
              Jag tror, likt Leif Jakobsson, att man ska införa månadsuppgifter
              inom vissa bestämda branscher, där vi kan göra en analys och se
              att det finns mycket ohederlighet. Men att göra det överallt,
              till exempel så att kommuner, landsting och stat ska börja med
              månadsredovisning, tycker jag kanske är att skjuta mygg med kanon.
            </seg>
          </u>
          <u xml:id="i-0dc2bf45a9407713-399" prev="i-0dc2bf45a9407713-397" who="Q5571416">
            <seg xml:id="i-GQt7eWn55qVeg3tmssnTUp">
              Det här blir säkert allt enklare i en framtid, med dagens lönesystem.
              Men jag tror att vi ska börja med att analysera. Då kan vi nog
              vara överens om att byggbranschen är en sådan bransch där man
              ska börja.
            </seg>
          </u>
          <u xml:id="i-0dc2bf45a9407713-400" prev="i-0dc2bf45a9407713-397" who="Q5571416">
            <seg xml:id="i-93d1m1uQRw9JM6HErEXwbS">
              Jag är fullständigt övertygad om att det finns jobb kvar. Allt
              kan man tyvärr inte göra på en dag. Ibland är det faktiskt bättre
              att man tar lite tid på sig och gör rätt från början.
            </seg>
          </u>
          <u xml:id="i-0dc2bf45a9407713-401" prev="i-0dc2bf45a9407713-397" who="Q5571416">
            <seg xml:id="i-JJ3knWx26WpJ8vJ9QwQfdW">
              När det gäller tonnageskatten och den stora stötesten som ligger
              där fick jag inte svar från Leif Jakobsson – det hade jag inte
              förväntat mig heller. Ska jag tolka det som att Socialdemokraterna
              är beredda att efterskänka den skatteskulden till redarna? Jag
              vet att Leif Jakobsson inte kan svara på frågan, men det vore
              intressant att veta. Vi kan ha en fortsatt dialog, för detta är
              en av stötestenarna som utredningen jobbar med. Jag hoppas att
              de löser den frågan.
            </seg>
          </u>
          <note type="speaker" xml:id="i-KhgEB3HBkt81fwYCdpjfUG">
            Anf. 44 ANDREAS NORLÉN (M):
          </note>
          <u xml:id="i-0dc2bf45a9407713-402" next="i-0dc2bf45a9407713-410" who="Q4755577">
            <seg xml:id="i-92zha6qNwd3UePKtgg9kK2">
              Herr talman! Det känns lite udda att som fjärde talare vara den
              enda KU-ledamoten i den här debatten, som handlar om konstitutionsutskottets
              betänkande om regeringens hantering av riksdagens tillkännagivanden.
            </seg>
          </u>
          <u xml:id="i-0dc2bf45a9407713-403" prev="i-0dc2bf45a9407713-402" who="Q4755577">
            <seg xml:id="i-2q6SkW22jnmm9P1N2W3gYs">
              Vi har tidigare i debatten fått en provkarta på överhettad retorik.
              Jag tänkte försöka undvika det. Jag tror på det gamla ordspråket
              att högmod går före fall. Och jag tror inte att Sverige byggs
              av de högljudda människornas buller utan av de lågmälda människornas
              arbete. Jag tänker därför återvända till själva ärendet.
            </seg>
          </u>
          <u xml:id="i-0dc2bf45a9407713-404" prev="i-0dc2bf45a9407713-402" who="Q4755577">
            <seg xml:id="i-P6Pun5D7a4H6spcuQCHBkS">
              Vad gäller regeringsduglighet och hur snabbt man levererar i
              fråga om riksdagens tillkännagivanden noterar konstitutionsutskottet
              att den genomsnittliga handläggningstiden för slutbehandling av
              de tillkännagivanden som redovisas som slutbehandlade i årets
              skrivelse från regeringen är oförändrad. Den genomsnittliga handläggningstiden
              är alltjämt strax under två och ett halvt år, vilket ligger inom
              ramen för KU:s uttalande om att det bör höra till undantagen att
              tillkännagivanden inte kan slutredovisas inom två till tre år.
              Det går alltså lika fort nu som det brukar göra.
            </seg>
          </u>
          <u xml:id="i-0dc2bf45a9407713-405" prev="i-0dc2bf45a9407713-402" who="Q4755577">
            <seg xml:id="i-L4j5teAfWDnQxQCf3xBHWx">
              Sedan kan man väl konstatera att stenarna har vinit friskt i
              glashuset tidigare i debatten. Den här typen av angrepp, om att
              regeringen är saktfärdig, framförs naturligtvis mot varje regering,
              oavsett partifärg. Oppositionspartierna tycker alltid att det
              borde gå fortare och vill ha mer handling, och regeringen har
              alltid att förhålla sig till de olika reglerna om utredningar,
              remisser och eftertanke som finns.
            </seg>
          </u>
          <u xml:id="i-0dc2bf45a9407713-406" prev="i-0dc2bf45a9407713-402" who="Q4755577">
            <seg xml:id="i-FEKwSdSzBqaCsDH1xqrqHq">
              Jag föreläser ibland för affärsjuristerna som läser i Linköping.
              De frågar ibland varför det tar så lång tid. Då brukar jag alltid
              försvara den svenska modellen med noggranna utredningar, remissomgång,
              eftertanke och beredning. Jag tror att den är bra för Sverige.
            </seg>
          </u>
          <u xml:id="i-0dc2bf45a9407713-407" prev="i-0dc2bf45a9407713-402" who="Q4755577">
            <seg xml:id="i-M7MAU6THRnQaAWVMdTU5nG">
              Det har framförts olika synpunkter på konkreta förslag. Jag vill
              då påminna kammaren om att konstitutionsutskottet, med undantag
              för reservationer från Vänsterpartiet, enigt har konstaterat att
              det inte finns skäl att upprepa de tillkännagivanden i de olika
              frågorna som riksdagen en gång har levererat, vilket har föreslagits
              av oppositionspartierna i utskotten.
            </seg>
          </u>
          <u xml:id="i-0dc2bf45a9407713-408" prev="i-0dc2bf45a9407713-402" who="Q4755577">
            <seg xml:id="i-QFivNUCx4165mNkLAYc4b5">
              Det pågår ett beredningsarbete i samtliga de frågor som har nämnts.
              I vissa av frågorna har regeringen också lämnat proposition, och
              det kommer att vidtas olika åtgärder. Det är värt att notera att
              de sex tillkännagivanden som trafikutskottet ville upprepa i detta
              betänkande bifölls av riksdagen den 16 april 2014, alltså för
              mindre än två månader sedan. Nu kommer man och säger att regeringen
              är så långsam och att dessa tillkännagivanden måste göras om.
              Det har inte konstitutionsutskottet blivit särskilt imponerat
              av utan konstaterar lite torrt att regeringen redan får anses
              vara underrättad om riksdagens inställning i de aktuella frågorna.
            </seg>
          </u>
          <u xml:id="i-0dc2bf45a9407713-409" prev="i-0dc2bf45a9407713-402" who="Q4755577">
            <seg xml:id="i-AEewDxk3zivkmsrPkB4vu6">
              Det är en rimlig analys. Det kan inte vara rimligt att skicka
              tillkännagivanden om samma frågor gång på gång när det är tydligt
              att frågorna är under beredning.
            </seg>
          </u>
          <u xml:id="i-0dc2bf45a9407713-410" prev="i-0dc2bf45a9407713-402" who="Q4755577">
            <seg xml:id="i-TdQLnU9XxRVUTh2cRcPxX2">
              Med detta, herr talman, yrkar jag bifall till förslaget i betänkandet.
            </seg>
          </u>
          <note type="speaker" xml:id="i-QsarfnVy6f428mRgkPBH1">
            Anf. 45 ANDERS YGEMAN (S) replik:
          </note>
          <u xml:id="i-0dc2bf45a9407713-411" next="i-0dc2bf45a9407713-415" who="Q3375050">
            <seg xml:id="i-QPdpFBCbRQBcnnwNFJQqqt">
              Herr talman! Man kan naturligtvis ha synpunkter på tonen, tiden
              eller andra önskningar på debatten. Oavsett tonen eller hastigheten
              i talet kommer man inte runt det faktum att det finns tio tillkännagivanden
              till regeringen som regeringen inte har verkställt. Några av dem
              har regeringen tydligt uttalat att den inte tänker verkställa.
            </seg>
          </u>
          <u xml:id="i-0dc2bf45a9407713-412" prev="i-0dc2bf45a9407713-411" who="Q3375050">
            <seg xml:id="i-D2Vxm3tNSybNMbg3y9qQmZ">
              Jag tog upp några exempel i mitt anförande. Det tydligaste är
              väl misslyckandet i fråga om redovisningscentraler för taxi och
              lokalkännedom för taxiförare. För åtta år sedan kom regeringen
              till ett dukat bord. Det fanns ett färdigt förslag. Man valde
              att slänga det i papperskorgen, trots att riksdagen hade begärt
              fram förslaget flera år innan. Man valde att under flera år motverka
              kravet och säga att det inte behövdes för skattekontrollen. Det
              var onödig byråkrati som skulle jaga småföretagen, etcetera.
            </seg>
          </u>
          <u xml:id="i-0dc2bf45a9407713-413" prev="i-0dc2bf45a9407713-411" who="Q3375050">
            <seg xml:id="i-Xso7aspJ62fV6i6jnRui7N">
              Efter ytterligare tillkännagivanden från riksdagen svänger regeringen
              och går med på att införa redovisningscentraler, men regeringen
              går tyvärr emot skatteverk, taxiförbund och transportstyrelse
              och lägger fram förslag på redovisningscentraler utan krav på
              taxameter. För en hyfsad del av taxibranschen går det inte att
              göra den skattekontroll som behövs.
            </seg>
          </u>
          <u xml:id="i-0dc2bf45a9407713-414" prev="i-0dc2bf45a9407713-411" who="Q3375050">
            <seg xml:id="i-8fTwkmweBzXsUy3gCALBAN">
              Regeringen föreslår att den nya regleringen ska träda i kraft
              2016. Det är över tio år, närmare tolv år, efter det att riksdagen
              gjorde sitt tillkännagivande och utan att ställa krav på taxameter,
              vilket är en förutsättning för att redovisningscentraler ska fungera.
            </seg>
          </u>
          <u xml:id="i-0dc2bf45a9407713-415" prev="i-0dc2bf45a9407713-411" who="Q3375050">
            <seg xml:id="i-XnMgX42JJw9PJKcttzmi2w">
              Tycker Andreas Norlén att tolv år är en rimlig tid för att lägga
              fram ett bristfälligt förslag?
            </seg>
          </u>
          <note type="speaker" xml:id="i-KCTxmv1FMWzrdwmffP4p2F">
            Anf. 46 ANDREAS NORLÉN (M) replik:
          </note>
          <u xml:id="i-0dc2bf45a9407713-416" next="i-0dc2bf45a9407713-419" who="Q4755577">
            <seg xml:id="i-PzBDXkdcCB46QNg9BkZyE3">
              Herr talman! Jag tackar Anders Ygeman för att han håller sig
              till det vi faktiskt debatterar. Det är en stor fördel i debatten.
            </seg>
          </u>
          <note xml:id="i-2kswa5Tj9sKxd6GRVYEMVh">
            Precis som jag sade i mitt anförande har tillkännagivanden lämnats
            av trafikutskottet i sex olika ärenden den 16 april. Den 24 april
            överlämnade regeringen en proposition om redovisningscentraler
            för taxi, som Anders Ygeman refererar till. Den 22 maj överlämnade
            regeringen en proposition om sanktionsavgifter för överträdelse
            av bestämmelserna om cabotagetransport på väg.
          </note>
          <u xml:id="i-0dc2bf45a9407713-417" prev="i-0dc2bf45a9407713-416" who="Q4755577">
            <seg xml:id="i-LDZLfkdpGNNvvzEHnpLpa3">
              Det är naturligtvis angeläget, som vi har konstaterat, att det
              vidtas åtgärder för att komma till rätta med de problem som finns
              inom yrkestrafiken och taxinäringen. Där har vi inte olika mening.
            </seg>
          </u>
          <u xml:id="i-0dc2bf45a9407713-418" prev="i-0dc2bf45a9407713-416" who="Q4755577">
            <seg xml:id="i-Aem2WxkSCFaeTtFnYsXKQJ">
              Debatten handlar om hur regeringen har hanterat de tillkännagivanden
              som riksdagen har levererat. Då ville Anders Ygeman som ordförande
              i trafikutskottet att vi skulle upprepa de sex tillkännagivandena
              till regeringen mindre än två månader efter det att de hade gjorts
              första gången. Då menar jag att man har lämnat det seriösa riksdagsarbetet
              och ägnar sig åt hämningslös populism i valrörelseanda. Här pågår
              alldeles uppenbart ett arbete i samtliga frågor, och regeringen
              får anses, som utskottet konstaterar, underrättad om riksdagens
              inställning i frågorna.
            </seg>
          </u>
          <u xml:id="i-0dc2bf45a9407713-419" prev="i-0dc2bf45a9407713-416" who="Q4755577">
            <seg xml:id="i-JHCo1bY5ZmzaD2XJDa4pfu">
              Om Anders Ygeman inte är nöjd med regeringens proposition om
              redovisningscentraler för taxi får han ta den diskussionen i trafikutskottet
              när propositionen behandlas.
            </seg>
          </u>
          <note type="speaker" xml:id="i-8NKEEoaJxZycuhthU7Z76o">
            Anf. 47 ANDERS YGEMAN (S) replik:
          </note>
          <u xml:id="i-0dc2bf45a9407713-420" next="i-0dc2bf45a9407713-422" who="Q3375050">
            <seg xml:id="i-2z6QzF7K4JyyGbhVwvaGNW">
              Herr talman! Jag är ledsen om Andreas Norlén inte hörde mina
              frågor. Då ska jag naturligtvis göra Andreas Norlén tjänsten att
              upprepa dem så att han har möjlighet har svara.
            </seg>
          </u>
          <u xml:id="i-0dc2bf45a9407713-421" prev="i-0dc2bf45a9407713-420" who="Q3375050">
            <seg xml:id="i-8qWZZSZ6SVeBVbZKTvQcQ">
              Tycker Andreas Norlén att det är rimligt att tolv år efter riksdagens
              tillkännagivanden, tio år efter det att det finns ett färdigt
              förslag, lägga fram ett förslag på riksdagens bord som saknar
              det bärande elementet? Är tolv år en rimlig tid för en regering?
            </seg>
          </u>
          <u xml:id="i-0dc2bf45a9407713-422" prev="i-0dc2bf45a9407713-420" who="Q3375050">
            <seg xml:id="i-A3MLuoKGNJAeKYGP7mcEU8">
              Trots två minuters talartid och en massa invektiv fanns inte
              skymten av ett svar på frågan.
            </seg>
          </u>
          <note type="speaker" xml:id="i-K3tFzvaRNztHpkTuSZ3ttT">
            Anf. 48 ANDREAS NORLÉN (M) replik:
          </note>
          <u xml:id="i-0dc2bf45a9407713-423" next="i-0dc2bf45a9407713-449" who="Q4755577">
            <seg xml:id="i-CMyWpsoCQ9GtKSSpR5cCbz">
              Herr talman! Jag vet inte om Anders Ygeman är rätt person att
              komma dragandes med ordet invektiv i sammanhanget med tanke på
              den tidigare debatten. Anders Ygeman får gärna stanna och lyssna
              på mitt svar. Det brukar väl höra till god ton att man gör så
              innan replikskiftet är avslutat.
            </seg>
          </u>
          <u xml:id="i-0dc2bf45a9407713-424" prev="i-0dc2bf45a9407713-423" who="Q4755577">
            <seg xml:id="i-NyTiCEhsjzrAzfRseVekqD">
              När det gäller sakfrågan, som Anders Ygeman tar upp, har jag
              konstaterat att det har lämnats sex tillkännagivanden för mindre
              än två månader sedan. När det gäller förhistorien till frågan
              om taxicentralerna ska jag villigt erkänna att jag inte känner
              till hur det ärendet har beretts under de år som Anders Ygeman
              refererar till. Jag är inte ledamot av trafikutskottet, utan jag
              är här för att debattera konstitutionsutskottets betänkande om
              regeringens svar på riksdagens skrivelser. Den frågan får Anders
              Ygeman ställa till mina värderade kolleger i trafikutskottet.
            </seg>
          </u>
          <u xml:id="i-0dc2bf45a9407713-425" prev="i-0dc2bf45a9407713-423" who="Q4755577">
            <seg xml:id="i-3pSUfabZnRC9wzLUfCBTue">
              Jag konstaterar att Anders Ygeman på ett populistiskt sätt försöker
              göra sak av något där vi i grunden är överens, nämligen att det
              är viktigt att ha ordning och reda på både yrkestrafiken och taxinäringen.
              Det är naturligtvis en viktig debatt. Jag konstaterar att konstitutionsutskottet,
              bortsett från en reservation från ett parti, anser att regeringen
              har god kännedom om riksdagens inställning och därför inte menat,
              i motsats till oppositionspartierna i trafikutskottet, att det
              finns skäl att upprepa lagda tillkännagivanden.
            </seg>
          </u>
          <u xml:id="i-0dc2bf45a9407713-426" prev="i-0dc2bf45a9407713-423" who="Q4755577">
            <seg xml:id="i-3PSv3GyoqRqnm6hTGEMZYk">
              Den genomsnittliga handläggningstiden för tillkännagivanden nu
              är densamma som den har varit under lång tid, cirka två och ett
              halvt år, vilket är inom ramen för det som KU bedömer som rimligt.
              Det är vad debatten handlar om.
            </seg>
          </u>
          <note xml:id="i-FQzc32r2m7CGPPgKfXQowP">
            Överläggningen var härmed avslutad.
          </note>
          <note xml:id="i-Wr1FCWPU6NF6RcgjYtS5MS">
            10 § En politik för en levande demokrati
          </note>
          <note xml:id="i-EH5FPnaiyhGBbXUHjG4JL6">
            Anf. 49 HELENE PETERSSON i Stockaryd (S):
          </note>
          <u xml:id="i-0dc2bf45a9407713-427" prev="i-0dc2bf45a9407713-423" who="Q4755577">
            <seg xml:id="i-NaBUnkai3qxqsfY6jca4h5">
              Herr talman! Demokrati handlar om frihet; frihet att uttrycka
              sin mening, kritisera, upplysa och bilda opinion. Demokrati är
              mer än en ordning att fatta och verkställa beslut. Demokrati är
              ett värdesystem som måste genomsyra hela samhällslivet.
            </seg>
          </u>
          <note xml:id="i-94neSugeazf23fgJrZ3Mkn">
            Grunden för den svenska demokratin regleras i grundlagarna. Regeringsformen
            inleds med följande:
          </note>
          <u xml:id="i-0dc2bf45a9407713-428" prev="i-0dc2bf45a9407713-423" who="Q4755577">
            <seg xml:id="i-DcoGFNUJ9yJscFvREtussE">
              All offentlig makt i Sverige utgår från folket.
            </seg>
          </u>
          <u xml:id="i-0dc2bf45a9407713-429" prev="i-0dc2bf45a9407713-423" who="Q4755577">
            <seg xml:id="i-MBAuNBcwaU5VkH5cRZDAfn">
              Den svenska folkstyrelsen bygger på fri åsiktsbildning och på
              allmän och lika rösträtt.
            </seg>
          </u>
          <note xml:id="i-NKwJhBNvaDYBnQyWR9mFMf">
            I 2 § står:
          </note>
          <u xml:id="i-0dc2bf45a9407713-430" prev="i-0dc2bf45a9407713-423" who="Q4755577">
            <seg xml:id="i-VSMghCr9VWYpWHE5Ya6Lzy">
              Den offentliga makten skall utövas med respekt för alla människors
              lika värde och för den enskilda människans frihet och värdighet.
            </seg>
          </u>
          <u xml:id="i-0dc2bf45a9407713-431" prev="i-0dc2bf45a9407713-423" who="Q4755577">
            <seg xml:id="i-8gDhQ7wBtVfBu3Wo9m5PoA">
              Herr talman! Demokratin måste vinnas av varje generation. Demokratin
              får vi inte ta för given, och politiken måste ta ett ansvar för
              och vara medveten om vilka utmaningar vi kan stå inför och vilka
              hot mot demokratin som kan blåsa upp.
            </seg>
          </u>
          <u xml:id="i-0dc2bf45a9407713-432" prev="i-0dc2bf45a9407713-423" who="Q4755577">
            <seg xml:id="i-4Po4Z26C5YxXm24XekP8mR">
              Skrivelsen omfattar både en tillbakablick och vad som planeras
              framåt. Vi har i vår motion och i våra reservationer koncentrerat
              oss på den framåtsyftande delen.
            </seg>
          </u>
          <u xml:id="i-0dc2bf45a9407713-433" prev="i-0dc2bf45a9407713-423" who="Q4755577">
            <seg xml:id="i-7mephDcbBhZtgf3uyPrdLJ">
              Vi står nu inför ett riksdagsval, och en mandatperiod är snart
              slut. Valdeltagandet är ett uttryck för demokratins förankring
              i samhället, och alla önskar vi att valdeltagandet blir högt i
              september.
            </seg>
          </u>
          <u xml:id="i-0dc2bf45a9407713-434" prev="i-0dc2bf45a9407713-423" who="Q4755577">
            <seg xml:id="i-pTrzMNrwKnZYeYWffyfzi">
              Regeringen har vidtagit en hel del åtgärder för att öka valdeltagandet.
              I vår motion pekade vi på ytterligare en åtgärd som vi såg var
              effektfull, nämligen demokratiambassadörer som i tidigare val
              hade samtalat direkt med röstberättigade i områden med lågt valdeltagande.
              I motionen pekade vi på möjligheten att återinföra den satsning
              som gjorts tidigare. Men vi nöjde oss med att i den gemensamma
              skrivningen i utskottets betänkande lyfta fram denna åtgärd och
              peka på att den har haft en mycket positiv effekt, vilket alla
              utvärderingar har påvisat.
            </seg>
          </u>
          <u xml:id="i-0dc2bf45a9407713-435" prev="i-0dc2bf45a9407713-423" who="Q4755577">
            <seg xml:id="i-FCkNeqXAJbK91ovQ44NRHJ">
              Herr talman! Politiken har ett ansvar att värna demokratin. Men
              också civilsamhället har en betydelsefull roll i att sprida och
              arbeta med de demokratiska principerna. I skrivelsen pekas främst
              trossamfunden ut som mottagare av stöd för att stimulera till
              informationsinsatser inför de allmänna valen. Trossamfunden har
              en mycket viktig roll i ett demokratiskt samhälle. Men vi menar
              att även andra folkrörelser, exempelvis idrottsrörelsen och handikapprörelsen
              men även företagarnas organisationer och de fackliga organisationerna,
              har ett ansvar och bör kunna få stöd för sitt arbete med att stimulera
              ett ökat valdeltagande.
            </seg>
          </u>
          <u xml:id="i-0dc2bf45a9407713-436" prev="i-0dc2bf45a9407713-423" who="Q4755577">
            <seg xml:id="i-7SNYzDbdmtmuJN8Mzfm83w">
              Den stora knäckfrågan i detta betänkande är dock frågan om politisk
              information i skolan. Frågan är komplicerad. Jag är ändå glad
              att vi i utskottet har haft en djup diskussion och kunnat enas
              om en gemensam text. Detta är nämligen en fråga där vi inte bör
              ha några politiska skiljelinjer.
            </seg>
          </u>
          <u xml:id="i-0dc2bf45a9407713-437" prev="i-0dc2bf45a9407713-423" who="Q4755577">
            <seg xml:id="i-HdxZKwnvKkdtrg5MsS3Sc7">
              Ska skolan under rektors ansvar kunna göra begränsningar i fråga
              om vilka partier som ska bjudas in för att ge valinformation i
              skolan?
            </seg>
          </u>
          <u xml:id="i-0dc2bf45a9407713-438" prev="i-0dc2bf45a9407713-423" who="Q4755577">
            <seg xml:id="i-Sm6BX2SbkwKun5wNkatMzV">
              Först ska vi slå fast: Skolan är ingen allmän plats, och rektor
              ansvarar för vad som sker inom skolan och hur exempelvis en information
              eller en valdebatt ska organiseras.
            </seg>
          </u>
          <u xml:id="i-0dc2bf45a9407713-439" prev="i-0dc2bf45a9407713-423" who="Q4755577">
            <seg xml:id="i-5EBiJDpjr6VVRrxc1B487g">
              Men även skolan lyder under Sveriges grundlagar. Likabehandlingsprincipen
              gäller här precis som i resten av samhället, liksom att inget
              parti får utestängas på grund av sina åsikter. Ska en begränsning
              ske måste det vara på objektiva grunder.
            </seg>
          </u>
          <u xml:id="i-0dc2bf45a9407713-440" prev="i-0dc2bf45a9407713-423" who="Q4755577">
            <seg xml:id="i-4hsD6svrQSjxcinWHGnEeN">
              JO och JK har uttalat sig i enskilda fall som har blivit anmälda,
              och Skolverket och SKL har informationsmaterial som baseras på
              dessa uttalanden.
            </seg>
          </u>
          <u xml:id="i-0dc2bf45a9407713-441" prev="i-0dc2bf45a9407713-423" who="Q4755577">
            <seg xml:id="i-GEVmPogRvyrAEiSxJJfEH8">
              Det råder en stor osäkerhet om tolkningen av begränsningsmöjligheterna
              och objektivitetskriteriets förlängning. Många skolor överväger
              möjligheten att inte släppa in några partier över huvud taget
              inför höstens val. Det tycker jag och Socialdemokraterna skulle
              vara mycket olyckligt.
            </seg>
          </u>
          <u xml:id="i-0dc2bf45a9407713-442" prev="i-0dc2bf45a9407713-423" who="Q4755577">
            <seg xml:id="i-VfQeSjjybw35Zv19QvTLSb">
              I går var alla partier i riksdagen inbjudna till utbildningsministern
              för information och överläggning. JO, JK och Skolverket informerade
              om sin syn på rättsläget.
            </seg>
          </u>
          <u xml:id="i-0dc2bf45a9407713-443" prev="i-0dc2bf45a9407713-423" who="Q4755577">
            <seg xml:id="i-8V76GDVL38kP2jamEWE1kU">
              Diskussionen avslutades med att utbildningsministern meddelade
              att regeringen tänkte tillsätta en juristutredning med en parlamentarisk
              referensgrupp som ska se över frågan och eventuellt föreslå ändringar
              i skollagen, dock inte i grundlagen. Det tycker vi från Socialdemokraterna
              är bra. Det är också bra att Skolverket, utifrån gårdagens diskussion,
              gör en genomgång av sitt material för att se om skrivningarna
              kan uppfattas som oklara och tolkas på olika sätt. Även JK och
              JO kommer att gå igenom sina skrivningar och se om behov finns
              av att klargöra vissa ståndpunkter.
            </seg>
          </u>
          <u xml:id="i-0dc2bf45a9407713-444" prev="i-0dc2bf45a9407713-423" who="Q4755577">
            <seg xml:id="i-7RwRofqoUyAke3FUbQHkNS">
              Utredningen kommer inte att kunna ge någon ytterligare vägledning
              till höstens val, men det är bra att frågan ses över på ett djupare
              sätt. Riksdagen måste ha ett bra och rättssäkert underlag att
              luta sig mot om det skulle bli tal om att förändra något i lagstiftningen.
            </seg>
          </u>
          <u xml:id="i-0dc2bf45a9407713-445" prev="i-0dc2bf45a9407713-423" who="Q4755577">
            <seg xml:id="i-BA6z6UUhqw3qzGCt3S3Yag">
              Den sista frågan som jag vill ta upp gäller universitetens och
              högskolornas ansvar för demokratin. Grundskolan och gymnasieskolan
              har ett klart uttalat demokratiuppdrag: Skolan ska stå för en
              demokratisk fostran. Utbildningen ska förmedla och förankra respekt
              för de mänskliga rättigheterna och de grundläggande demokratiska
              värderingar som det svenska samhället vilar på. Detta står i skollagen.
            </seg>
          </u>
          <u xml:id="i-0dc2bf45a9407713-446" prev="i-0dc2bf45a9407713-423" who="Q4755577">
            <seg xml:id="i-GUs1JcRqoQkdu3729W5pNs">
              Men i högskolelagen finns inget motsvarande. I högskolornas verksamhet
              ska vetenskapens trovärdighet och god forskningssed värnas, och
              forskningens frihet har en grundläggande betydelse för det demokratiska
              samhället.
            </seg>
          </u>
          <u xml:id="i-0dc2bf45a9407713-447" prev="i-0dc2bf45a9407713-423" who="Q4755577">
            <seg xml:id="i-U8pgPQQAV63p8tJ3mVXM9L">
              Lagen ger universiteten ett ansvar för att främja bland annat
              hållbar utveckling och jämställdhet, men ger inget uttryckligt
              uppdrag att främja medvetenhet om demokrati och mänskliga rättigheter.
            </seg>
          </u>
          <u xml:id="i-0dc2bf45a9407713-448" prev="i-0dc2bf45a9407713-423" who="Q4755577">
            <seg xml:id="i-UsyrTsMKsbuAM7hh9VUE7L">
              Vi ser inte att det behöver vara någon motsättning mellan forskningens
              frihet och ett uppdrag att ta ett ansvar för att främja en ökad
              medvetenhet om demokrati och mänskliga rättigheter. Vi tycker
              att frågan bör bli föremål för en utredning.
            </seg>
          </u>
          <u xml:id="i-0dc2bf45a9407713-449" prev="i-0dc2bf45a9407713-423" who="Q4755577">
            <seg xml:id="i-XjCiDbEvLJc8nq2miyxXLB">
              Herr talman! Med detta yrkar jag bifall till våra reservationer
              1 och 2.
            </seg>
          </u>
          <note type="speaker" xml:id="i-B84iqrhBnEp43B9iLmE6FE">
            Anf. 50 MIA SYDOW MÖLLEBY (V):
          </note>
          <u xml:id="i-0dc2bf45a9407713-450" next="i-0dc2bf45a9407713-465" who="Q4981668">
            <seg xml:id="i-UuvTE6fN63WSfGv6oUqn1x">
              Herr talman! Vi diskuterar betänkandet med anledning av skrivelsen
              En politik för en levande demokrati . Självklart står jag bakom
              samtliga reservationer där jag finns med, och jag delar helt Helene
              Peterssons uppfattning om dem.
            </seg>
          </u>
          <u xml:id="i-0dc2bf45a9407713-451" prev="i-0dc2bf45a9407713-450" who="Q4981668">
            <seg xml:id="i-64C1e2NitfVwMbaMfvb13D">
              Jag tänker tala om reservation 3 från Vänsterpartiet, som jag
              yrkar bifall till. Denna reservation handlar om insatser för att
              värna demokratin mot våldsbejakande extremism. Jag vill börja
              med att säga att inget av det som föreslås i skrivelsen är direkt
              fel. Det är inte därför som jag har en reservation. Men det är
              alldeles för lite och bygger inte heller på den kunskap som finns
              och den utveckling som vi kunnat se de senaste åren.
            </seg>
          </u>
          <u xml:id="i-0dc2bf45a9407713-452" prev="i-0dc2bf45a9407713-450" who="Q4981668">
            <seg xml:id="i-3rjwwhjAro9nqRnh61uDGp">
              I samband med att skrivelsen släpptes skrev tre ledande experter
              på högerextremism en debattartikel i Dagens Nyheter där man pekade
              på brister i regeringens slutsatser. De är några av alla de experter
              som har varit med i arbetet inför skrivelsen utifrån att de faktiskt
              är just experter.
            </seg>
          </u>
          <u xml:id="i-0dc2bf45a9407713-453" prev="i-0dc2bf45a9407713-450" who="Q4981668">
            <seg xml:id="i-4yZyv8tQMxPFUtrCQQyYw2">
              Ändå valde regeringen att inte använda deras kunskap när man
              drog sina slutsatser och föreslog åtgärder. Experterna kritiserade
              bland annat att man i skrivelsen har landat i att huvudsakligen
              föreslå sociala insatser för ungdomar som förebyggande åtgärd
              mot alla former av extremism och att man inte tar hänsyn till
              de ideologiska skillnader som finns mellan vänsterextremism, högerextremism
              och våldsbejakande islamism som utreds i skrivelsen. Experterna
              menar också att man måste ha olika insatser för olika former av
              extremism om arbetet ska vara framgångsrikt. Men det väljer alltså
              regeringen att bortse från.
            </seg>
          </u>
          <u xml:id="i-0dc2bf45a9407713-454" prev="i-0dc2bf45a9407713-450" who="Q4981668">
            <seg xml:id="i-N4EtpgAE7hp37JuxYF2iGS">
              Jag anser att det är väldigt beklagligt och anmärkningsvärt att
              regeringen inte använder den kunskap som faktiskt finns inom området.
            </seg>
          </u>
          <u xml:id="i-0dc2bf45a9407713-455" prev="i-0dc2bf45a9407713-450" who="Q4981668">
            <seg xml:id="i-22L2Dc6PbSRxSa7rxxaW7z">
              Förutom att de ideologiska drivkrafterna är olika ser vi också
              av utvecklingen de senaste åren att hoten från de olika miljöerna
              skiljer sig åt.
            </seg>
          </u>
          <u xml:id="i-0dc2bf45a9407713-456" prev="i-0dc2bf45a9407713-450" who="Q4981668">
            <seg xml:id="i-Lv12629ysaFgaWCtvjsbFH">
              Den högerextrema miljön är den som rent konkret är det största
              faktiska hotet mot människors liv och demokratin. Vi har sett
              hur svenska högerextremister har attackerat politiska motståndare
              och fredliga demonstranter, till exempel vid demonstrationen i
              Kärrtorp och vid attacken mot feminister i Malmö den 8 mars. För
              ett par år sedan attackerades en partikamrat till mig, Daniel
              Riazat, vid ett möte i Dalarna av nazister. Attacker sker mot
              flyktingboenden, och antalet hatbrott utförda av nazister ökar.
              Säpo ger också uttryck för att det är den farligaste extremistmiljön
              vad gäller konkreta hot och attacker.
            </seg>
          </u>
          <u xml:id="i-0dc2bf45a9407713-457" prev="i-0dc2bf45a9407713-450" who="Q4981668">
            <seg xml:id="i-AvDbyQJ2kYzrMc3FJExqDm">
              Här är det också ett stort problem att möjligheterna för den
              högerextrema rörelsen att visa upp sig har ökat. Det bidrar till
              en väldigt farlig normalisering. Hets mot folkgrupp är förbjudet
              i Sverige. Att bära nazistiska symboler är förbjudet.
            </seg>
          </u>
          <u xml:id="i-0dc2bf45a9407713-458" prev="i-0dc2bf45a9407713-450" who="Q4981668">
            <seg xml:id="i-MJ5nDtADogsKsyZ7mXhSCG">
              Ändå gav polisen tillstånd till den nazistiska organisationen
              Svenska motståndsrörelsen att marschera genom Stockholms gator
              på 75-årsdagen av kristallnatten. Man ingrep inte heller mot demonstrationen,
              som faktiskt var en marsch genom staden. Man ingrep inte när de
              bar sköldar med samma symboler som användes under pogromerna i
              Nazityskland. Dessa symboler faller självklart in bland de symboler
              som ingår i hets mot folkgrupp.
            </seg>
          </u>
          <u xml:id="i-0dc2bf45a9407713-459" prev="i-0dc2bf45a9407713-450" who="Q4981668">
            <seg xml:id="i-38xjrftEwtjh6gbFqvEvxz">
              De personer som organiserar dessa demonstrationer nås inte av
              sociala insatser. Men att de tillåts att visa upp sig och demonstrera,
              trots att de begår brott, flyttar gränserna för vad som är okej.
              Det skrämmer människor till tystnad, och det är ett mycket allvarligt
              hot mot demokratin.
            </seg>
          </u>
          <u xml:id="i-0dc2bf45a9407713-460" prev="i-0dc2bf45a9407713-450" who="Q4981668">
            <seg xml:id="i-W1VBmhxjyv465E2Ly2VWSt">
              Ska arbetet mot extremism vara framgångsrikt måste givetvis polisen
              använda de lagar som finns och göra det på rätt sätt.
            </seg>
          </u>
          <u xml:id="i-0dc2bf45a9407713-461" prev="i-0dc2bf45a9407713-450" who="Q4981668">
            <seg xml:id="i-YFepqCRbDLxfPo2Ywiidef">
              Det är skillnad på de olika extremistmiljöerna, och ska man på
              allvar kunna göra något måste arbetet bygga på mycket mer specifik
              kunskap. Det räcker inte med sociala insatser för ungdomar. För
              att kunna värna demokratin och skydda människor som uttrycker
              sina åsikter på demonstrationer, på politiska möten eller på nätet
              måste man använda de expertkunskaper som finns och inte klumpa
              ihop alla extremister i en enda sörja. Regeringen måste lyssna
              på expertisen och anpassa insatserna.
            </seg>
          </u>
          <u xml:id="i-0dc2bf45a9407713-462" prev="i-0dc2bf45a9407713-450" who="Q4981668">
            <seg xml:id="i-3eVttPRnFNiZPgZ5A4QcNr">
              Självklart är också sociala villkor viktiga, och sociala insatser
              behövs. Regeringen konstaterar i sin skrivelse att ökad arbetslöshet,
              diskriminering, försämrad ekonomi med mera i utsatta områden kan
              vara en grogrund för individer att söka sig till antidemokratiska
              miljöer. Det är då anmärkningsvärt att man ändå inte kommer med
              några förslag för att ändra de stora skillnader i livsvillkor
              som råder i det svenska samhället i dag.
            </seg>
          </u>
          <u xml:id="i-0dc2bf45a9407713-463" prev="i-0dc2bf45a9407713-450" who="Q4981668">
            <seg xml:id="i-H7AqjBK3eRFh3PqoDavTi9">
              Regeringen fortsätter med en politik som ökar klyftorna och det
              man själv kallar utanförskapet, och sedan föreslår man samverkan
              mellan polis, skola och sociala myndigheter som främsta insats
              mot extremism.
            </seg>
          </u>
          <u xml:id="i-0dc2bf45a9407713-464" prev="i-0dc2bf45a9407713-450" who="Q4981668">
            <seg xml:id="i-W89SudYeTJh1FNATbReecV">
              Så kan man givetvis arbeta om man tänker att det är konsekvenserna
              av sin politik man ska ta hand om. Men att kalla det förebyggande
              insatser, när man inte gör någonting åt orsakerna till radikalisering,
              är knappast ärligt.
            </seg>
          </u>
          <u xml:id="i-0dc2bf45a9407713-465" prev="i-0dc2bf45a9407713-450" who="Q4981668">
            <seg xml:id="i-X9vKMZUMJy1EJmfYkoMYMX">
              Vänsterpartiet menar att verkligt förebyggande arbete handlar
              om en politik för minskade klyftor, insatser mot barnfattigdom,
              segregation, bostadsbrist och arbetslöshet.
            </seg>
          </u>
          <note xml:id="i-HuXFEJC95j58qFQ3sfYutB">
            Därmed yrkar jag, som sagt, bifall till reservation nr 3.
          </note>
          <note type="speaker" xml:id="i-6nsYujciQc29YChvitse9L">
            Anf. 51 CECILIA BRINCK (M):
          </note>
          <u xml:id="i-0dc2bf45a9407713-466" next="i-0dc2bf45a9407713-482" who="Q4940657">
            <seg xml:id="i-McvuxgaSJdn3w8RcwpTiE4">
              Herr talman! Vi som har förmånen att leva i en stabil demokrati
              tenderar att ta den för given. För oss är det självklart att kunna
              göra det vi gör i dag: delta i det offentliga politiska samtalet,
              framföra våra åsikter utan risk för repressalier från myndigheterna,
              ta del av offentliga handlingar och på det sättet informera oss,
              skriva vad vi vill, ta del av den information vi väljer att ta
              del av och inte minst vart fjärde år i fria, allmänna och hemliga
              val påverka hur och av vem landet styrs.
            </seg>
          </u>
          <u xml:id="i-0dc2bf45a9407713-467" prev="i-0dc2bf45a9407713-466" who="Q4940657">
            <seg xml:id="i-B9A3eLF8SfZSK5UfsRd44Z">
              I efterdyningarna av valet till EU-parlamentet, där bara hälften
              av de röstberättigade valde att delta, känns detta extra viktigt
              att påpeka. Den rätt vi – eller somliga av oss – tycks ta ganska
              lätt på dör människor för i andra länder.
            </seg>
          </u>
          <u xml:id="i-0dc2bf45a9407713-468" prev="i-0dc2bf45a9407713-466" who="Q4940657">
            <seg xml:id="i-AtMDBomJX2ESzRRfcGTCdu">
              Med risk för att tala i klichéer – något som man alltid bör försöka
              undvika – vill jag ändå påminna kammaren om att den rätten inte
              får tas för given här heller. Det är inte så att demokratin är
              hotad i Sverige – det är den inte. Men den måste vårdas, och dess
              viktiga beståndsdelar måste omhuldas. Vi måste bedriva ett aktivt
              arbete för att främja demokratin även här.
            </seg>
          </u>
          <u xml:id="i-0dc2bf45a9407713-469" prev="i-0dc2bf45a9407713-466" who="Q4940657">
            <seg xml:id="i-6DpkAm9y5e7jivJfP65MQy">
              Det är i det ljuset jag tycker att man ska läsa regeringens skrivelse
              om en politik för en levande demokrati.
            </seg>
          </u>
          <u xml:id="i-0dc2bf45a9407713-470" prev="i-0dc2bf45a9407713-466" who="Q4940657">
            <seg xml:id="i-THdU6Z4ukhPdsJMen7SdAX">
              Herr talman! Konstitutionsutskottet har behandlat denna skrivelse
              och tycker att den innehåller många goda tankar, goda idéer och
              förslag. Utgångspunkten är – och nu citerar jag; därav det något
              mer högtravande språket – att tendenser och omständigheter såsom
              teknikutvecklingen, tillståndet i ekonomin, större händelser i
              omvärlden och förändringar i befolkningens värderingar och normer
              påverkar villkoren för det demokratiska styrelseskicket. För att
              folkstyrets former ska vara relevanta måste demokratin ständigt
              utvecklas. Samtidigt bör möjligheterna till inflytande och delaktighet
              vara utformade efter individens förutsättningar. Den offentliga
              makten ska utgå från människor, och varje individ ska ha makt
              över de beslut som rör den egna vardagen.
            </seg>
          </u>
          <u xml:id="i-0dc2bf45a9407713-471" prev="i-0dc2bf45a9407713-466" who="Q4940657">
            <seg xml:id="i-M1kRuab7TKGF3wC3jJJUMF">
              Så skriver regeringen i inledningen, och utskottet har inget
              att invända mot denna beskrivning.
            </seg>
          </u>
          <u xml:id="i-0dc2bf45a9407713-472" prev="i-0dc2bf45a9407713-466" who="Q4940657">
            <seg xml:id="i-7jbGPFRnD9E7GRmqY8MqbN">
              Jag tänker helt kort nämna några av de åtgärder som presenteras
              i skrivelsen, för att sedan koncentrera mig på ett område – detsamma
              som Helene Petersson nyss talade om – nämligen det som handlar
              om politiska partiers möjlighet att delta i skolan.
            </seg>
          </u>
          <u xml:id="i-0dc2bf45a9407713-473" prev="i-0dc2bf45a9407713-466" who="Q4940657">
            <seg xml:id="i-WxiNZBFk2tXFNrHXBixCb3">
              Först vill jag göra ett svep över en del andra förslag.
            </seg>
          </u>
          <u xml:id="i-0dc2bf45a9407713-474" prev="i-0dc2bf45a9407713-466" who="Q4940657">
            <seg xml:id="i-AwpgfCmUJNKaM22H4p5Mzq">
              Det första jag vill nämna är en satsning för att öka valdeltagandet
              bland unga, som Ungdomsstyrelsen – det hette den till för ett
              par månader sedan – numera Myndigheten för ungdoms- och civilsamhällesfrågor
              har ett övergripande ansvar för.
            </seg>
          </u>
          <u xml:id="i-0dc2bf45a9407713-475" prev="i-0dc2bf45a9407713-466" who="Q4940657">
            <seg xml:id="i-NABYenCxRkoDBJbG2tnHGn">
              Regeringen vill också satsa på att öka representativiteten i
              de folkvalda församlingarna, på olika sätt att stärka förtroendevalda
              politiker i deras roll och på insatser för att stärka ungas demokratiska
              värderingar. Åtgärder för att förebygga våldsbejakande extremism
              – och då talar vi om både höger och vänster – är andra viktiga
              inslag i regeringens demokratipolitik.
            </seg>
          </u>
          <u xml:id="i-0dc2bf45a9407713-476" prev="i-0dc2bf45a9407713-466" who="Q4940657">
            <seg xml:id="i-99iet636GrGSUMMjF2u74f">
              Herr talman! Nu kommer jag till den viktiga, och knepiga, frågan
              om politiska partiers medverkan i skolan. Det är en svår fråga,
              som Helene Petersson nyss förtjänstfullt redogjorde för. Det cirkulerar
              ganska många, sinsemellan rätt olika, uppfattningar om vad som
              egentligen gäller. Den som vill ha en detaljerad redogörelse för
              rättsläget hänvisas till utskottets betänkande, där det är ganska
              utförligt beskrivet. Man kan också ta del av Skolverkets anvisningar
              och SKL:s anvisningar, som går att ladda ned på respektive hemsidor.
            </seg>
          </u>
          <u xml:id="i-0dc2bf45a9407713-477" prev="i-0dc2bf45a9407713-466" who="Q4940657">
            <seg xml:id="i-26fMfoB9VKeaVRVjDdC6rB">
              I likhet med regeringen vill jag konstatera att utgångspunkten
              är att det är viktigt att skolelever inför skolvalen får så goda
              förutsättningar som möjligt att kritiskt bedöma och bilda sig
              en uppfattning om de olika politiska alternativen. Skolelever
              ska kunna komma i kontakt med representanter för de politiska
              partierna eller deras ungdomsorganisationer. Dessa kontakter är
              också betydelsefulla för att skapa möjligheter och förutsättningar
              för ungdomars eget politiska engagemang.
            </seg>
          </u>
          <u xml:id="i-0dc2bf45a9407713-478" prev="i-0dc2bf45a9407713-466" who="Q4940657">
            <seg xml:id="i-QLDt5wUGkMvyUnbLwku6Ti">
              En minimilösning, som i och för sig är tänkbar, är naturligtvis
              att ingen får komma. Det är åtskilliga skolor – faktiskt mer än
              hälften, 55 procent, enligt en kartläggning som Ungdomsstyrelsen
              gjorde i samband med valet 2010 – som väljer den vägen: Ingen
              får komma. Men det är inte tillfredsställande. Det är inte bra.
              Skolverket, och andra, konstaterar att den lösningen är svår att
              förena med skolans demokratiuppdrag.
            </seg>
          </u>
          <u xml:id="i-0dc2bf45a9407713-479" prev="i-0dc2bf45a9407713-466" who="Q4940657">
            <seg xml:id="i-Hf6rKi5XQRKD8CxqckpDkf">
              För att undanröja eventuella oklarheter om vad som gäller har
              regeringen aviserat en översyn av regelverken som ska förtydliga
              hur rektorer kan agera och hur man kan göra avgränsningar av formerna
              för politiska partiers tillträde till skolan. Utskottet välkomnar
              detta.
            </seg>
          </u>
          <u xml:id="i-0dc2bf45a9407713-480" prev="i-0dc2bf45a9407713-466" who="Q4940657">
            <seg xml:id="i-V1daCLAHPMmsEYqnKSveZi">
              Herr talman! Jag vill avsluta med att återigen citera direkt
              ur skrivelsen. Varför hitta på en egen, halvtaskig formulering
              när någon annan redan har kommit på en som är mycket bättre?
            </seg>
          </u>
          <u xml:id="i-0dc2bf45a9407713-481" prev="i-0dc2bf45a9407713-466" who="Q4940657">
            <seg xml:id="i-HUCcghZnZBz9xhvN6kP5f4">
              Målet för demokratipolitiken är en levande demokrati där individens
              möjligheter till inflytande förstärks och de mänskliga rättigheterna
              respekteras. En levande demokrati innebär att makten ska utgå
              från människorna och att varje individ ska ha makt över de beslut
              som rör den egna vardagen och känna förtroende för fattade beslut
              som rör den enskilde individen.
            </seg>
          </u>
          <u xml:id="i-0dc2bf45a9407713-482" prev="i-0dc2bf45a9407713-466" who="Q4940657">
            <seg xml:id="i-KUc57RdGKUyFpQEBbqhzRh">
              Just så är det, herr talman, och därmed yrkar jag bifall till
              utskottets förslag.
            </seg>
          </u>
          <note type="speaker" xml:id="i-XzAbY1gfdkATPH7eXMQqnt">
            Anf. 52 KARIN GRANBOM ELLISON (FP):
          </note>
          <u xml:id="i-0dc2bf45a9407713-483" next="i-0dc2bf45a9407713-510" who="Q4950718">
            <seg xml:id="i-QtPwfMucPcQhwNesEQ7VMM">
              Herr talman! I år är det alla tiders valår. För första gången
              i svensk historia hålls det allmänna val till alla de fyra nivåerna,
              från kommuner till Europaparlamentet, under ett och samma år.
              Med dagens valsystem kommer det inte att ske igen förrän år 2034.
            </seg>
          </u>
          <u xml:id="i-0dc2bf45a9407713-484" prev="i-0dc2bf45a9407713-483" who="Q4950718">
            <seg xml:id="i-36zJHNtQ8KjxeAEnpNGLnp">
              Val är demokratins höjdpunkt. Väljarna lämnar då sina röster.
              De påverkar vilken politik som ska föras, utkräver ansvar och
              ger förtroende och mandat till dem som ska representera dem för
              kommande mandatperiod.
            </seg>
          </u>
          <u xml:id="i-0dc2bf45a9407713-485" prev="i-0dc2bf45a9407713-483" who="Q4950718">
            <seg xml:id="i-X8uzRJkgYGD74BK9qLaaqy">
              Regeringsformen, som nämndes här tidigare, lägger grunden för
              vårt svenska statsskick och inleds med orden: All offentlig makt
              i Sverige utgår från folket.
            </seg>
          </u>
          <u xml:id="i-0dc2bf45a9407713-486" prev="i-0dc2bf45a9407713-483" who="Q4950718">
            <seg xml:id="i-9nzzcxRjAZxaX49pPAHZTd">
              I många av världens länder är demokrati och mänskliga rättigheter
              fortfarande en dröm, fortfarande en längtan. I kampen för detta
              offrar människor sitt allt.
            </seg>
          </u>
          <u xml:id="i-0dc2bf45a9407713-487" prev="i-0dc2bf45a9407713-483" who="Q4950718">
            <seg xml:id="i-48nxRDB1CgeffiaTUJKDnB">
              Även i Sverige var det en kamp att införa demokrati. Vi firar
              snart hundra år av demokrati i vårt land. Som folkpartist framhåller
              jag förstås gärna att det var under den liberale statsministern
              Nils Edéns ledning som den proposition lades fram som ledde fram
              till allmän och lika rösträtt för kvinnor och män.
            </seg>
          </u>
          <u xml:id="i-0dc2bf45a9407713-488" prev="i-0dc2bf45a9407713-483" who="Q4950718">
            <seg xml:id="i-XEBaCox9PumZ2KFjj6Cg87">
              Fria allmänna val är en förutsättning för att ett land ska kunna
              kalla sig demokrati. Att kunna välja sina politiker i allmänna
              val är nödvändigt för en demokrati, men det räcker inte. Det krävs
              också individuella fri- och rättigheter. Yttrandefrihet, mötesfrihet
              och pressfrihet krävs för att kunna skapa och hävda åsikter.
            </seg>
          </u>
          <u xml:id="i-0dc2bf45a9407713-489" prev="i-0dc2bf45a9407713-483" who="Q4950718">
            <seg xml:id="i-58Wygw9tPxeqq6JFTReyTn">
              I Sverige infaller snart ett annat demokratijubileum, nämligen
              250-årsfirandet av svensk yttrandefrihet. År 1766 fick Sverige
              med liberaler i täten världens första tryckfrihetsförordning.
            </seg>
          </u>
          <u xml:id="i-0dc2bf45a9407713-490" prev="i-0dc2bf45a9407713-483" who="Q4950718">
            <seg xml:id="i-J8UfcupxXKxcGQdDyPkSka">
              Demokratin blir aldrig färdig utan måste ständigt utvecklas.
              Demokratin måste också vinnas för varje generation. Vårt samhälle
              och omvärlden förändras, och därför behövs nya tag för att skydda
              och utveckla demokratin. Detta innebär nya krav på hur inflytande,
              insyn, delaktighet och ansvar ska kunna utkrävas.
            </seg>
          </u>
          <u xml:id="i-0dc2bf45a9407713-491" prev="i-0dc2bf45a9407713-483" who="Q4950718">
            <seg xml:id="i-KReiPh3m2eSSEqtYrVurKH">
              Regeringen har lämnat en skrivelse till riksdagen som vi debatterar
              i dag. Den heter En politik för en levande demokrati . Där ges
              en lägesbild av svensk demokrati, de utmaningar som regeringen
              ser och vilka åtgärder som ska vidtas för att stärka vår demokrati.
            </seg>
          </u>
          <u xml:id="i-0dc2bf45a9407713-492" prev="i-0dc2bf45a9407713-483" who="Q4950718">
            <seg xml:id="i-WGswwhfQZBpKcFq6qJHLVa">
              Skrivelsen är bra. Det verkar också de flesta i riksdagen tycka
              eftersom det är få reservationer.
            </seg>
          </u>
          <u xml:id="i-0dc2bf45a9407713-493" prev="i-0dc2bf45a9407713-483" who="Q4950718">
            <seg xml:id="i-Kp9XzfmWees5Voq3Ym5wNd">
              Jag vill göra några reflexioner inom skrivelsens område, men
              också peka på andra viktiga insatser för demokratin som inte utvecklas
              i just detta betänkande men är väl så viktiga för demokratin.
            </seg>
          </u>
          <u xml:id="i-0dc2bf45a9407713-494" prev="i-0dc2bf45a9407713-483" who="Q4950718">
            <seg xml:id="i-YAHXj2mvNJcy7knPk8nT7g">
              När det gäller valdeltagande har Sverige i internationell jämförelse
              ett högt sådant. Vi ser dock att vissa grupper deltar i betydligt
              lägre grad. Det gäller främst unga och utrikes födda. Det finns
              också geografiska områden där valdeltagandet är mycket lågt.
            </seg>
          </u>
          <u xml:id="i-0dc2bf45a9407713-495" prev="i-0dc2bf45a9407713-483" who="Q4950718">
            <seg xml:id="i-E4wsCMNQ3icFBj2ZNvdGNo">
              Under den senaste tioårsperioden har Folkpartiet vid fem tillfällen
              publicerat rapporter som vi kallar Utanförskapets karta där vi
              ringar in de områden i Sverige som i särskilt hög grad präglas
              av utanförskap. Den senaste upplagan presenterades för några veckor
              sedan av Erik Ullenhag.
            </seg>
          </u>
          <u xml:id="i-0dc2bf45a9407713-496" prev="i-0dc2bf45a9407713-483" who="Q4950718">
            <seg xml:id="i-F6on84EuurWm2PNTVg5fSs">
              En av de tre faktorer som mäts är valdeltagandet, och en glädjande
              utveckling är att valdeltagandet i det senaste valet ökade i landet
              som helhet men allra mest i utanförskapsområden. Den demokratiklyftan
              har alltså krympt en aning, men den är fortfarande alldeles för
              stor. I utanförskapsområdena är det ungefär dubbelt så hög andel
              som avstår från att utnyttja sin rösträtt jämfört med övriga Sverige.
              Att bryta utanförskapet är den kanske viktigaste sociala utmaningen,
              och den har också med demokrati att göra.
            </seg>
          </u>
          <u xml:id="i-0dc2bf45a9407713-497" prev="i-0dc2bf45a9407713-483" who="Q4950718">
            <seg xml:id="i-L4Le9cczXzcz7mG17P5bA8">
              Att stärka den demokratiska medvetenheten handlar om många frågor,
              bland annat om att varje samhällsmedborgare ska ha kunskap om
              sina politiska rättigheter och demokratins spelregler. Det är
              viktigt att varje individ har kompetens för att kunna vara delaktig
              i den demokratiska processen.
            </seg>
          </u>
          <u xml:id="i-0dc2bf45a9407713-498" prev="i-0dc2bf45a9407713-483" who="Q4950718">
            <seg xml:id="i-TQ8rkgbAM6NhmtyVatvbiK">
              Då kommer man direkt in på skolan. Så många som var fjärde 15-årig
              pojke kan i dag inte läsa en avancerad text. Bristande ämneskunskaper
              ger unga svårigheter att analysera och bedöma uttalanden. Än mindre
              får de redskap att själva hävda genomtänkta åsikter och delta
              i det demokratiska samtalet. Regeringens reformarbete under Jan
              Björklunds ledning för att unga ska få goda kunskaper i skolan
              handlar inte bara om att stärka individen utan är också en genuin
              insats för demokratin.
            </seg>
          </u>
          <u xml:id="i-0dc2bf45a9407713-499" prev="i-0dc2bf45a9407713-483" who="Q4950718">
            <seg xml:id="i-67yhKDWvSSTc7UfRrq1Zza">
              I dagens betänkande tar vi upp frågan om politiska partier i
              skolan. Det är angeläget att ungdomar får träffa politiker – det
              är en del av att skapa intresse för politik och demokrati och
              för att utöva inflytande. Samtidigt har jag stor förståelse för
              att skolor inte vill släppa loss extremister i skolan som inte
              respekterar elevernas lika värde och skolans värdegrund. Utbildningsministern
              meddelade i går att regeringen kommer att tillsätta en utredning
              om politiska partiers tillträde till skolan. Vi har i utskottet
              i enighet välkomnat ett sådant initiativ.
            </seg>
          </u>
          <u xml:id="i-0dc2bf45a9407713-500" prev="i-0dc2bf45a9407713-483" who="Q4950718">
            <seg xml:id="i-RifLybxZG2K2TnT23NM2SK">
              Regeringen med Maria Arnholm i spetsen presenterade i mars en
              ungdomspolitisk proposition vid namn Med fokus på unga – en politik
              för goda levnadsvillkor, makt och inflytande . Den ska upp till
              debatt här i kammaren nästa vecka. I propositionen föreslås flera
              insatser för att stärka ungas inflytande över samhällsutvecklingen.
            </seg>
          </u>
          <u xml:id="i-0dc2bf45a9407713-501" prev="i-0dc2bf45a9407713-483" who="Q4950718">
            <seg xml:id="i-3fxWhoyC97Hmc2gKcRYzUm">
              I maj fattade regeringen beslut om ytterligare uppdrag för att
              stödja ungas deltagande i politiken. Det handlar om att det i
              ett antal kommuner startas försöksverksamhet med introduktionsprogram
              och mentorskap för unga förtroendevalda. Detta görs för att färre
              unga ska hoppa av sina uppdrag.
            </seg>
          </u>
          <u xml:id="i-0dc2bf45a9407713-502" prev="i-0dc2bf45a9407713-483" who="Q4950718">
            <seg xml:id="i-JsMnqwwAhxs8fufCBDWoXP">
              Det handlar även om att öka informationen till unga om möjligheten
              att lämna medborgarförslag. Unga under 18 år har samma rätt som
              vuxna att lämna medborgarförslag, men de gör det i låg grad. Syftet
              med dessa insatser för ökad medvetenhet om möjligheten att lämna
              medborgarförslag är förstås att ungdomar starkare ska kunna hävda
              sina intressen och förslag.
            </seg>
          </u>
          <u xml:id="i-0dc2bf45a9407713-503" prev="i-0dc2bf45a9407713-483" who="Q4950718">
            <seg xml:id="i-5Qnpf8uBQasD1PWLpVer4V">
              Inför EU-valet sade demokratiminister Birgitta Ohlsson att hennes
              mål var ett minst 50-procentigt valdeltagande. Valdeltagandet
              beror förstås på många saker, inte minst sakpolitiken och om det
              är intressanta kandidater. Till det går det att göra stödinsatser,
              och regeringen satsade särskilt på att få unga att rösta. Det
              har handlat om att ge kunskap om EU-valet på ett lättillgängligt
              sätt, och för första gången arrangerades skolval till Europaparlamentet.
            </seg>
          </u>
          <u xml:id="i-0dc2bf45a9407713-504" prev="i-0dc2bf45a9407713-483" who="Q4950718">
            <seg xml:id="i-KLLaRDDstUUnJneAA6qYec">
              Att valdeltagandet ökade i Sverige i år, att demokratiministerns
              mål nåddes, samtidigt som valdeltagandet backade i många andra
              länder är en demokratisk framgång för vårt land.
            </seg>
          </u>
          <u xml:id="i-0dc2bf45a9407713-505" prev="i-0dc2bf45a9407713-483" who="Q4950718">
            <seg xml:id="i-BRpueGGZA7P1AcrMzJ859R">
              En fungerande demokrati förutsätter ett rättvist valsystem. I
              KU har vi under mandatperioden och det senaste året debatterat
              ett flertal betänkanden för reformer av valsystemet. Vår första
              debatt handlade om grundlagsändringar, och beslut som togs då
              gör att valet i år hålls den andra söndagen i september och att
              spärren för personvalet sänks till 5 procent också i riksdagsvalet.
            </seg>
          </u>
          <u xml:id="i-0dc2bf45a9407713-506" prev="i-0dc2bf45a9407713-483" who="Q4950718">
            <seg xml:id="i-UwSPdk7hgCVHyzQvbEEJx3">
              Folkpartiet har länge arbetat för att stärka personvalet. Kryssen
              blir nu allt viktigare. Ju fler väljare som utnyttjar möjligheten
              att sätta personkryss, desto mer makt hamnar i väljarnas egna
              händer. I EU-valet var det strax över hälften som satte kryss,
              men i senaste riksdagsvalet var det bara drygt en fjärdedel.
            </seg>
          </u>
          <u xml:id="i-0dc2bf45a9407713-507" prev="i-0dc2bf45a9407713-483" who="Q4950718">
            <seg xml:id="i-XF7Hs2LvvoNaKhZ5BCTkdu">
              Efter valet har regeringen för avsikt att följa upp personvalet
              med en studie för att se hur det påverkar kampanjer, valdeltagande
              och nominering och val av kandidater. Det är utmärkt. Vårt valsystem
              behöver regelbundet utvärderas för att säkerställa att det fungerar
              så demokratiskt som möjligt.
            </seg>
          </u>
          <u xml:id="i-0dc2bf45a9407713-508" prev="i-0dc2bf45a9407713-483" who="Q4950718">
            <seg xml:id="i-AzSiTjy3VS5DSXT9FKEotn">
              Valet 2010 visade att det krävs vissa reformer av Sveriges vallag
              och grundlag. En vallagskommitté tillsattes och presenterade två
              utredningsbetänkanden, regeringen har lämnat propositioner och
              här i riksdagen har vi påbörjat behandling och tagit beslut om
              förändringar. Många förändringar träder i kraft först vid valet
              2018, men jag hoppas att redan gjorda erfarenheter och ökad medvetenhet
              hos valförrättare och valarbetare leder till förbättrade val.
            </seg>
          </u>
          <u xml:id="i-0dc2bf45a9407713-509" prev="i-0dc2bf45a9407713-483" who="Q4950718">
            <seg xml:id="i-TYxcaUk3VyqbAnxDk4SnVo">
              Jag vill avsluta med att säga att jag hoppas att kommande valkampanj
              och framtida politiskt arbete kan bedrivas under trygga förutsättningar.
              För att demokrati ska fungera är det grundläggande att det ständigt
              kan pågå ett respektfullt samtal om vår framtid.
            </seg>
          </u>
          <u xml:id="i-0dc2bf45a9407713-510" prev="i-0dc2bf45a9407713-483" who="Q4950718">
            <seg xml:id="i-HphU9Y9HvD67FREsiNMcoD">
              Med tanke på att detta är KU:s sista debatt för mandatperioden
              vill jag tacka utskottets ledamöter för ett gott arbete i utskottet.
            </seg>
          </u>
          <note xml:id="i-LTzN8oT5HM3HPiNJw4x1cv">
            Slutligen yrkar jag bifall till utskottets förslag i betänkandet.
          </note>
          <note type="speaker" xml:id="i-9wMrLc7vtA7JfnECKEiZY4">
            Anf. 53 PER-INGVAR JOHNSSON (C):
          </note>
          <u xml:id="i-0dc2bf45a9407713-511" next="i-0dc2bf45a9407713-521" who="Q5889601">
            <seg xml:id="i-TzdXiksDscYdV5PHp4QNVE">
              Herr talman! I betänkandet från konstitutionsutskottet behandlar
              vi regeringens skrivelse En politik för en levande demokrati och
              dessutom tolv motionsyrkanden. Skrivelsen innehåller regeringens
              bedömning av vilken inriktning demokratipolitiken bör ha och vilka
              utmaningar politiken ska inriktas på.
            </seg>
          </u>
          <u xml:id="i-0dc2bf45a9407713-512" prev="i-0dc2bf45a9407713-511" who="Q5889601">
            <seg xml:id="i-DRey76fev8tvteBNBPyHgb">
              De åtgärder som regeringen nu planerat för att förverkliga inriktningen
              redovisas i skrivelsen som vi har på riksdagens bord. Vi i konstitutionsutskottet
              föreslår att riksdagen lägger skrivelsen till handlingarna och
              avslår motionerna.
            </seg>
          </u>
          <u xml:id="i-0dc2bf45a9407713-513" prev="i-0dc2bf45a9407713-511" who="Q5889601">
            <seg xml:id="i-MdDU8dDsGAJN2kXbLJBQqp">
              Regeringen skriver att inriktningen i arbetet med att uppnå målen
              för demokratipolitiken måste utgå från de utmaningar som samhällsutvecklingen
              ställer på demokratin. Regeringen skriver vidare: Tendenser och
              omständigheter såsom teknikutvecklingen, tillståndet i ekonomin,
              större händelser i omvärlden och förändringar i befolkningens
              värderingar och normer påverkar villkoren för det demokratiska
              styrelseskicket. Folkstyrets former måste därför ständigt utvecklas
              och möjligheterna till inflytande och delaktighet utformas efter
              individens förutsättningar. Den offentliga makten ska utgå från
              människorna, och varje individ ska ha makt över de beslut som
              rör den egna vardagen.
            </seg>
          </u>
          <u xml:id="i-0dc2bf45a9407713-514" prev="i-0dc2bf45a9407713-511" who="Q5889601">
            <seg xml:id="i-LvRKTsy2zdQMwAdgc6yDGD">
              Regeringen menar att inriktningen för det fortsatta arbetet med
              att förverkliga målet för demokratipolitiken har fem utgångspunkter:
              ett högt och mer jämlikt valdeltagande, ett breddat och jämlikt
              deltagande i de folkvalda församlingarna, stärkta möjligheter
              till inflytande, insyn och delaktighet mellan valen, en ökad demokratisk
              medvetenhet samt värnande av demokratin mot våldsbejakande extremism.
            </seg>
          </u>
          <u xml:id="i-0dc2bf45a9407713-515" prev="i-0dc2bf45a9407713-511" who="Q5889601">
            <seg xml:id="i-GWjFg4fVb7afzG5XC1XbhA">
              Regeringen ser alltså valdeltagandet som ett uttryck för demokratins
              förankring i samhället. Regeringen avser därför att verka för
              ett högt och mer jämlikt valdeltagande.
            </seg>
          </u>
          <u xml:id="i-0dc2bf45a9407713-516" prev="i-0dc2bf45a9407713-511" who="Q5889601">
            <seg xml:id="i-E4rGNX9NgKtDKCPdR7NqBM">
              Regeringen uttalar också som sin avsikt att ge Myndigheten för
              ungdoms- och civilsamhällesfrågor, tidigare Ungdomsstyrelsen,
              i uppdrag att fördela medel till organisationer i syfte att öka
              valdeltagandet. Denna myndighet, tidigare Ungdomsstyrelsen, får
              även i uppdrag att genomföra skolval och ta fram stödmaterial
              för lärare i grund- och gymnasieskolorna om hur man ska hantera
              politisk information i skolorna.
            </seg>
          </u>
          <u xml:id="i-0dc2bf45a9407713-517" prev="i-0dc2bf45a9407713-511" who="Q5889601">
            <seg xml:id="i-4BSMfb7gH8aCRxpayRvAsd">
              Just frågorna om skolval, partiernas medverkan i skoldebatter
              och andra politiska aktiviteter på skolorna i höst är, som jag
              ser det, svåra att hantera för skolorna med de regler som nu finns
              från Skolverket. Alla eller inga partier eller ungdomsförbund
              känns inte som någon bra lösning.
            </seg>
          </u>
          <u xml:id="i-0dc2bf45a9407713-518" prev="i-0dc2bf45a9407713-511" who="Q5889601">
            <seg xml:id="i-2j9nrnXKAWrvgWWAKXs2DW">
              Herr talman! Jag och Centerpartiet delar naturligtvis den syn
              på hur demokratin i Sverige ska vidareutvecklas som regeringen
              framför i skrivelsen. Jag vill dessutom att vi ska stödja andra
              länder i deras demokratiutveckling. Det är en viktig del för en
              fredlig utveckling i världen.
            </seg>
          </u>
          <u xml:id="i-0dc2bf45a9407713-519" prev="i-0dc2bf45a9407713-511" who="Q5889601">
            <seg xml:id="i-99EdkkajG8CdehquTcJfcw">
              Ett av mina tydligaste minnen från den här mandatperioden i riksdagen
              tror jag kommer att vara det besök som vi i en grupp från konstitutionsutskottet
              gjorde vintern 2013 i Moskva. Vi var där under vinterns värsta
              snöstorm för att diskutera yttrandefrihet, korruption, valfusk
              och mänskliga rättigheter med några utskottsordförande i den ryska
              duman, med ledningen för den ryska riksrevisionen, med det ryska
              journalistförbundet, med presidentens råd för mänskliga rättigheter
              och med några andra organisationer. Det är viktiga frågor för
              en levande demokrati.
            </seg>
          </u>
          <u xml:id="i-0dc2bf45a9407713-520" prev="i-0dc2bf45a9407713-511" who="Q5889601">
            <seg xml:id="i-FuvXjGSr2Rmhhg16pMPgmp">
              De flesta politiker vi mötte i Moskva tyckte i vart fall då,
              för ett och ett halvt år sedan, att Ryssland var på väg mot en
              ökad demokrati. Men, visst, de flesta lyfte fram att det tar tid
              att bygga demokrati.
            </seg>
          </u>
          <u xml:id="i-0dc2bf45a9407713-521" prev="i-0dc2bf45a9407713-511" who="Q5889601">
            <seg xml:id="i-Hp68CyEroVRz4YtPszmPdr">
              Det är viktigt att vi får perspektiv på vår egen demokrati, inte
              minst genom att besöka andra länder. Jag vill också framhålla
              att det är farligt att tro att vi själva är bäst på demokrati.
              Vi kan i vart fall alltid bli bättre.
            </seg>
          </u>
          <note type="speaker" xml:id="i-X3JT1jYQ7pJzxekQyNyiob">
            Anf. 54 TUVE SKÅNBERG (KD):
          </note>
          <u xml:id="i-0dc2bf45a9407713-522" next="i-0dc2bf45a9407713-537" who="Q4354054">
            <seg xml:id="i-PVr2UmNjLLgw7EqFMPZX8s">
              Herr talman! Vi debatterar en politik för en levande demokrati.
              Det känns oerhört angeläget. Det är för KU:s del den sista debatten
              denna mandatperiod. Det betyder att det här anförandet kan vara
              mitt sista i riksdagen, om jag har rätt. Det kan hända att det
              finns någon annan debatt som jag ska delta i, men inte som jag
              vet. Det kan alltså vara den sista debatten jag deltar i, och
              så kan det också vara för flera andra av oss. Då är det väldigt
              passande att den handlar om just demokrati.
            </seg>
          </u>
          <u xml:id="i-0dc2bf45a9407713-523" prev="i-0dc2bf45a9407713-522" who="Q4354054">
            <seg xml:id="i-TuaiiCVDDj7yZjw9gDEfvN">
              Demokrati känns oerhört angeläget, och ledamöter från alla partier,
              med något undantag, har anmält sig för att tala om demokratins
              vikt.
            </seg>
          </u>
          <u xml:id="i-0dc2bf45a9407713-524" prev="i-0dc2bf45a9407713-522" who="Q4354054">
            <seg xml:id="i-DGTeGKr7mSmDGcLgVAPpCF">
              Winston Churchill sade 1947 de bekanta orden: Ingen påstår att
              demokrati är perfekt eller allvetande. I själva verket har det
              sagts att demokratin är den sämsta styrelseformen, om man undantar
              alla andra styrelseformer som prövats tid efter annan.
            </seg>
          </u>
          <u xml:id="i-0dc2bf45a9407713-525" prev="i-0dc2bf45a9407713-522" who="Q4354054">
            <seg xml:id="i-WqFESjGNkAkjcxfDyQLDAY">
              Den danske statsvetaren och teologiprofessorn Hal Koch sade i
              sin bok Hvad er demokrati , som kom strax efter andra världskriget:
              Demokratin är inte självklar. Den måste återerövras av varje generation.
              Han sade det mot bakgrund av att demokratin var ung. Den hade
              genomlidit två världskrig. Ideologier som nazismen, fascismen
              och kommunismen hade gått i krig, högst konkret, mot demokratiska
              stater, och demokratin segrade. Mot den bakgrunden sade han: Demokratin
              är inte självklar.
            </seg>
          </u>
          <u xml:id="i-0dc2bf45a9407713-526" prev="i-0dc2bf45a9407713-522" who="Q4354054">
            <seg xml:id="i-cqTgwXssVoFEoFYvKfx5K">
              Det är värt att vi har den här debatten om demokratin. Det leder
              tankarna till vad man kan göra. Var är våra fiender till demokratin?
              Finns de i det här rummet?
            </seg>
          </u>
          <u xml:id="i-0dc2bf45a9407713-527" prev="i-0dc2bf45a9407713-522" who="Q4354054">
            <seg xml:id="i-QR1eNcmkYbBqAYUG83zAvY">
              Här är vi alla överens om att vi ska rösta och använda demokratins
              redskap för att lösa konflikter. Men i förslaget i utskottets
              betänkande En politik för en levande demokrati – som jag nu yrkar
              bifall till, herr talman – pekar vi på de största hoten mot demokratin,
              som ligger i dem som inte bejakar det demokratiska synsättet.
            </seg>
          </u>
          <u xml:id="i-0dc2bf45a9407713-528" prev="i-0dc2bf45a9407713-522" who="Q4354054">
            <seg xml:id="i-2byprKXWHaQGNXKGqY5uQ8">
              För ett halvår sedan pekade Säpo i en rapport på att när det
              gäller den våldsbejakande extremismen är det nynazister som utgör
              ett hot liksom våldsbejakande islamister som varit på jihadresor
              i Syrien och Somalia. Och det värsta hotet kommer från de autonoma
              miljöerna, vänsterextremt våld av grupper som går in i varandra,
              som Revolutionära fronten, Afa, Global intifada och liknande.
              Säpo sade då att det senare våldet är det allvarligaste. Man använder
              våld strategiskt och systematiskt, man gör hembesök, hotar och
              förstör. Detta är det våld och den antidemokratiska kraft som
              vi alla måste kämpa emot.
            </seg>
          </u>
          <u xml:id="i-0dc2bf45a9407713-529" prev="i-0dc2bf45a9407713-522" who="Q4354054">
            <seg xml:id="i-TZW2zeErKaffmXC1NiUqyn">
              Jag ska gärna ge Vänsterpartiet rätt i att det inte är enkelt
              att klumpa ihop dem i samma orsakssammanhang och att det bara
              går att åtgärda på ett enda sätt. De har olika bevekelsegrunder
              och olika ideologier. Islamister och vänsterrevolutionära är inte
              stöpta i samma form. Nej, men de leder förvisso till samma hot
              mot det demokratiska samhället.
            </seg>
          </u>
          <u xml:id="i-0dc2bf45a9407713-530" prev="i-0dc2bf45a9407713-522" who="Q4354054">
            <seg xml:id="i-VFwVps5Y5NR2dCicZtvpwj">
              Under våren fick demokratiminister Birgitta Ohlsson ta emot en
              rapport om det extremistiska våldet i Sverige. I rapporten varnar
              Säpo – den bygger mestadels på Säpos rapporter – för att just
              detta supervalår, med val till EU-parlamentet, riksdagen, landsting,
              regioner och kommuner, riskerar att bli ett år med urladdningar
              där dessa extrema grupper försöker göra sig breda. Säpo varnar
              inte minst för det islamistiska våldet men också för det vänsterextrema
              våldet.
            </seg>
          </u>
          <u xml:id="i-0dc2bf45a9407713-531" prev="i-0dc2bf45a9407713-522" who="Q4354054">
            <seg xml:id="i-VjZ2TCPAcJJwok1m94D9d7">
              Vi har i alla partier fått ordentliga direktiv om hur vi ska
              genomföra valet så säkert och tryggt som möjligt. Och det är viktigt
              att vi uppmuntrar varandra och ger varandra en trygg miljö när
              vi möts på torg, att tonen mellan partierna är god och att vi
              inte uppmuntrar extremism eller ger extremisterna en hårsmån av
              utrymme, inte ens uppmärksammar deras avskyvärda sätt att äventyra
              demokratin.
            </seg>
          </u>
          <u xml:id="i-0dc2bf45a9407713-532" prev="i-0dc2bf45a9407713-522" who="Q4354054">
            <seg xml:id="i-3z84wwMfuZoavbnbBN95kL">
              Regeringen har presenterat åtgärder för att öka kunskapen om
              våldsbejakande extremism i samhället. I första hand handlar det
              om yrkesgrupper som kommer i kontakt med personer som är i riskzonen
              att dras in i våldsbejakande extremistmiljöer eller redan är aktiva
              i sådana miljöer. Många av dem är väldigt unga. Just de som skulle
              ha rekryterats för ett demokratiskt arbete riskerar att gå in
              i Revolutionära fronten och kanske för en hel generation vara
              förlorade för demokratin.
            </seg>
          </u>
          <u xml:id="i-0dc2bf45a9407713-533" prev="i-0dc2bf45a9407713-522" who="Q4354054">
            <seg xml:id="i-E33pazmk7ThrLH8WANzDc7">
              Jag vill även framhålla uppdraget till Ungdomsstyrelsen, som
              numera heter Myndigheten för ungdoms- och civilsamhällesfrågor,
              att fortsätta fördela stöd till organisationer som verkar för
              att förebygga att individer dras in i våldsbejakande extremistmiljöer
              eller som stöder avhopp från sådana miljöer.
            </seg>
          </u>
          <u xml:id="i-0dc2bf45a9407713-534" prev="i-0dc2bf45a9407713-522" who="Q4354054">
            <seg xml:id="i-78r1hEsMSdVNsT5QiwBpMU">
              Om det möjligen skulle vara det sista ordet jag säger i riksdagen
              vill jag gärna i all korthet berätta om det som ledamöterna i
              KU redan har hört men kanske inte åhörarna.
            </seg>
          </u>
          <u xml:id="i-0dc2bf45a9407713-535" prev="i-0dc2bf45a9407713-522" who="Q4354054">
            <seg xml:id="i-Xw2sfbmVcxZkcE9Y8siUAn">
              Vid ett tillfälle var jag med på ett demokratiseminarium. En
              man som var tatuerad över hela kroppen med svenska flaggan och
              med hakkors och liknande nazistiska symboler kom fram och frågade
              om jag var Tuve Skånberg. Jag svarade ja, och då berättade han
              att det var han som hade hotat mig till livet ett par år tidigare.
              Han hade suttit i fängelse i två år för det hotet och ville nu
              be om förlåtelse. Jag kramade då om min tilltänkte mördare som
              hade hotat mig och familjen till livet.
            </seg>
          </u>
          <u xml:id="i-0dc2bf45a9407713-536" prev="i-0dc2bf45a9407713-522" who="Q4354054">
            <seg xml:id="i-7hHPBdcbLUwtBhRYXon2Xr">
              Det är en seger för demokratin när försoning och möjlighet att
              förlåta är starkare och överträffar våldsbejakande extremism.
            </seg>
          </u>
          <note xml:id="i-JWmGgcCyW4X5ApAwEf566N">
            Överläggningen var härmed avslutad.
          </note>
          <note xml:id="i-DV7J4ciLidDFmyzccRpmYY">
            11 § Indelning i utgiftsområden
          </note>
          <u xml:id="i-0dc2bf45a9407713-537" prev="i-0dc2bf45a9407713-522" who="Q4354054">
            <seg xml:id="i-6WbBNkJpViC1SQxeGo36S3">
              Talmannen konstaterade att ingen talare var anmäld.
            </seg>
          </u>
          <note xml:id="i-KSXqpwgVS3moP78kMEBgSb">
            12 § Svenskt deltagande i Förenta nationernas stabiliseringsinsats
            i Mali
          </note>
          <note type="speaker" xml:id="i-H5eWEhy3f9ET2rseXRLNHD">
            Anf. 55 JULIA KRONLID (SD):
          </note>
          <u xml:id="i-0dc2bf45a9407713-538" next="i-0dc2bf45a9407713-566" who="Q4959972">
            <seg xml:id="i-3yWqWRw4Lx77jGVTTZwBSu">
              Herr talman! Låt mig börja med att säga att Tuve Skånbergs anförande
              om demokratins betydelse och avståndstagande från våldsbejakande
              extremism var rörande bra.
            </seg>
          </u>
          <u xml:id="i-0dc2bf45a9407713-539" prev="i-0dc2bf45a9407713-538" who="Q4959972">
            <seg xml:id="i-L641y8yT1cmG9RG3NYg6oh">
              Herr talman! När det gäller det betänkande vi nu ska debattera
              yrkar jag bifall till Sverigedemokraternas reservation.
            </seg>
          </u>
          <note xml:id="i-HXozdWKj8jCSMMnYRgD19f">
            Vi ska alltså debattera ett betänkande från sammansatta utrikes-
            och försvarsutskottet med anledning av regeringens proposition
            om svenskt deltagande i den FN-ledda stabiliseringsinsatsen i
            Mali, också kallad Minusma.
          </note>
          <u xml:id="i-0dc2bf45a9407713-540" prev="i-0dc2bf45a9407713-538" who="Q4959972">
            <seg xml:id="i-YREyBGSa4yG3EjkReCm77a">
              Det är glädjande att alla partier i utskottet ställer sig positiva
              till insatsen som sådan.
            </seg>
          </u>
          <u xml:id="i-0dc2bf45a9407713-541" prev="i-0dc2bf45a9407713-538" who="Q4959972">
            <seg xml:id="i-YKq9fJCkPGrjtNhJ84ZBbb">
              Låt mig börja med att ge en bakgrund till situationen i Mali,
              vilken också framgår i regeringens proposition. Mali är ett av
              världens fattigaste länder. Sedan årtionden råder ett spänt förhållande
              inom Mali mellan å ena sidan folkgrupperna i den södra delen av
              landet som traditionellt dominerar det politiska och ekonomiska
              livet och å andra sidan olika minoritetsfolk, bland annat tuareger,
              i norr.
            </seg>
          </u>
          <u xml:id="i-0dc2bf45a9407713-542" prev="i-0dc2bf45a9407713-538" who="Q4959972">
            <seg xml:id="i-XKQfWHfidbLLNvjyhD3Gb8">
              Under vissa perioder har motsättningarna övergått i väpnad konflikt.
              Under senare år har vi även sett en ökning av kriminella aktiviteter,
              såsom illegal handel med vapen, droger och människor samt kidnappningar
              och terroristaktiviteter. Sedan en längre tid har al-Qaida i islamiska
              Maghreb, Aqim, etablerat sig i bland annat de norra delarna av
              Mali.
            </seg>
          </u>
          <note xml:id="i-68uVmwJuBNdMuVVPvSvCmC">
            Herr talman! I januari 2012 uppstod det en säkerhetskris i Mali
            då en sekulär tuareggrupp, Nationella rörelsen för Azawads befrielse,
            MNLA, tog till vapen mot Malis försvarsmakt. Detta väpnade uppror
            hade syftet att ta kontrollen över ett geografiskt område i norra
            Mali.
          </note>
          <u xml:id="i-0dc2bf45a9407713-543" prev="i-0dc2bf45a9407713-538" who="Q4959972">
            <seg xml:id="i-TqYKWraMce4qMiZ6npea3m">
              MNLA utmanövrerades efter några månader av olika väpnade extremistgrupper
              och kriminella grupper lierade med Aqim. Dessa väpnade extremistgrupper
              kom att från sommaren 2012 kontrollera två tredjedelar av Malis
              territorium. De införde strikta sharialagar och utdömde bland
              annat kroppsstraff för vad de såg som brott mot islams lagar,
              med allvarliga kränkningar av mänskliga fri- och rättigheter som
              följd.
            </seg>
          </u>
          <note xml:id="i-MeQ73pHjWQsu5GfUxYEvyR">
            Herr talman! I protest mot regeringens oförmåga att hantera det
            väpnade upproret i norr och mot arméns bristfälliga resurser genomförde
            en grupp armésoldater en militärkupp den 22 mars 2012. Den 6 april
            2012 slöts ett ramverksavtal som ledde till att kuppmakarna trädde
            tillbaka och en nationell övergångsregering tillträdde. Efter
            det har legitima och väl genomförda val hållits till såväl presidentämbete
            som parlament.
          </note>
          <note xml:id="i-W77AGKkQKGS6rF4hCMy9cZ">
            I januari 2013 inledde de väpnade extremistgrupperna i norra
            Mali en offensiv söderut mot huvudstaden Bamako. Malis regering
            begärde och fick militärt stöd av Frankrike, vilket möjliggjorde
            för maliska regeringsstyrkor att återta kontrollen över merparten
            av landet. Alla delar av de väpnade extremistgrupperna har dock
            ännu inte besegrats.
          </note>
          <note xml:id="i-3PVUUDpKy7PfR9q9o1Shdk">
            Afrikanska unionen och den västafrikanska samarbetsorganisationen
            Ecowas har också bidragit med utstationeringen av Afisma. Under
            mars 2013 uttryckte såväl Afrikanska unionen och Ecowas som Malis
            övergångsmyndigheter ett stöd för att omvandla Afisma till en
            FN-insats för att stabilisera Mali. Den 25 april 2013 antog FN:s
            säkerhetsråd resolution 2100 och inrättade en FN-ledd stabiliseringsinsats
            i Mali, Minusma.
          </note>
          <u xml:id="i-0dc2bf45a9407713-544" prev="i-0dc2bf45a9407713-538" who="Q4959972">
            <seg xml:id="i-F13G98YHJQi4LFwVTses4W">
              Herr talman! Enligt FN finns det lägen, särskilt i konflikt-
              och postkonfliktområden i Afrika, när det är nödvändigt med säkerhetsfrämjande
              insatser för att samtidigt också kunna bedriva ett effektivt biståndsarbete
              som främjar en positiv och hållbar utveckling i det aktuella landet.
            </seg>
          </u>
          <u xml:id="i-0dc2bf45a9407713-545" prev="i-0dc2bf45a9407713-538" who="Q4959972">
            <seg xml:id="i-Rf855Efz3fPWBCbHpRYW2s">
              Även den svenska biståndsmyndigheten Sida vittnar om att utmaningarna
              för att bedriva det svenska biståndsarbetet kan vara större när
              det inte finns en fredsbevarande styrka på plats.
            </seg>
          </u>
          <u xml:id="i-0dc2bf45a9407713-546" prev="i-0dc2bf45a9407713-538" who="Q4959972">
            <seg xml:id="i-SfaHgDMeJkw9ttYH3Hic6A">
              Samtidigt ska det såklart påpekas att det finns tillfällen då
              det är viktigt att på marken särskilja de militära insatserna
              och de rent civila insatserna för att de civila och humanitära
              insatserna inte ska uppfattas vara inblandade i en konflikt.
            </seg>
          </u>
          <u xml:id="i-0dc2bf45a9407713-547" prev="i-0dc2bf45a9407713-538" who="Q4959972">
            <seg xml:id="i-ME8iKNsBcS6yS2ZiyFh46w">
              Herr talman! Mot bakgrund av detta anser vi det vara beklagligt
              att Sverige under lång tid nedprioriterat FN-ledda insatser till
              förmån för insatser ledda av Nato och EU. Det är därför glädjande
              att Sveriges regering ställer sig positiv till att delta i en
              FN-ledd insats.
            </seg>
          </u>
          <u xml:id="i-0dc2bf45a9407713-548" prev="i-0dc2bf45a9407713-538" who="Q4959972">
            <seg xml:id="i-8kJHgaYstKtisV99bzB41s">
              I den aktuella situationen i Mali menar vi att en fungerande
              FN-ledd fredsfrämjande insats i dagsläget är en förutsättning
              för att få stabilitet, kunna bedriva ett effektivt bistånd och
              nå en hållbar utveckling i landet.
            </seg>
          </u>
          <u xml:id="i-0dc2bf45a9407713-549" prev="i-0dc2bf45a9407713-538" who="Q4959972">
            <seg xml:id="i-2ixkUCJPbsHFAAUAJGPXjH">
              Den aktuella insatsen i Mali har som sagt både ett FN-mandat
              och är FN-ledd. Insatsen har mandat att utföra sju huvudsakliga
              uppgifter som är
            </seg>
          </u>
          <u xml:id="i-0dc2bf45a9407713-550" prev="i-0dc2bf45a9407713-538" who="Q4959972">
            <seg xml:id="i-9GXDmG1M98RC5upue757Y7">
              Den svenska insatsen kommer i huvudsak att handla om att stödja
              insatsens underrättelseverksamhet, och det svenska styrkebidraget
              utgörs av ett underrättelsekompani och en nationell stödenhet.
            </seg>
          </u>
          <u xml:id="i-0dc2bf45a9407713-551" prev="i-0dc2bf45a9407713-538" who="Q4959972">
            <seg xml:id="i-NRNWUa8cbkhpqZtV6p8YK6">
              Regeringen bedömer att det svenska bidraget till insatsen under
              normala omständigheter kommer att uppgå till ungefär 250 personer
              på plats. Om behov uppstår ska styrkan tillfälligt kunna förstärkas
              till högst 400 personer. Verksamheten kommer att inledas tidigast
              tredje kvartalet 2014.
            </seg>
          </u>
          <u xml:id="i-0dc2bf45a9407713-552" prev="i-0dc2bf45a9407713-538" who="Q4959972">
            <seg xml:id="i-CSmu9r4eypJNxYBZsTZa1J">
              Jag hyser stor tilltro till att den svenska styrkan kommer att
              bidra till en väl genomförd insats.
            </seg>
          </u>
          <u xml:id="i-0dc2bf45a9407713-553" prev="i-0dc2bf45a9407713-538" who="Q4959972">
            <seg xml:id="i-MGG5rBMc4L977SwmvWX5sU">
              Genom det svenska bidraget menar vi att Sverige, om man ser till
              helheten av Minusmainsatsen, kommer att bidra till stabilitet
              och utveckling i Mali och skapa förutsättningar för viktigt bistånd.
            </seg>
          </u>
          <u xml:id="i-0dc2bf45a9407713-554" prev="i-0dc2bf45a9407713-538" who="Q4959972">
            <seg xml:id="i-KiQ3x74JtWwzFXqUxcUvB">
              Enligt OECD:s regelverk kan vissa merkostnader för användning
              av givarens militära styrkor som kan hänföras till att leverera
              humanitärt bistånd eller utföra utvecklingstjänster vara ODA-berättigade,
              alltså kunna räknas som bistånd. ODA kan även omfatta nettokostnader
              för givare för att inom FN-administrerade eller FN-godkända fredsoperationer
              bidra till exempelvis mänskliga rättigheter, valövervakning, vapenomhändertagande
              och minröjning.
            </seg>
          </u>
          <u xml:id="i-0dc2bf45a9407713-555" prev="i-0dc2bf45a9407713-538" who="Q4959972">
            <seg xml:id="i-FDCARRRdQeiUuQ8FEKg6cN">
              Herr talman! Jag är medveten om att insatsen i Mali och det svenska
              bidraget sträcker sig utanför de riktlinjer som stakats ut av
              OECD för vad som kan betraktas som bistånd. Sverigedemokraterna
              menar dock att inriktningen hos denna typ av FN-ledda insatser,
              som tydligt syftar till att främja mänskliga rättigheter och en
              demokratisk valprocess och till att möjliggöra att man kan leverera
              humanitärt bistånd, som dessutom stöder nationell och internationell
              rättvisa, gör att det går att motivera att kostnaderna för denna
              insats ska belasta biståndsbudgeten.
            </seg>
          </u>
          <u xml:id="i-0dc2bf45a9407713-556" prev="i-0dc2bf45a9407713-538" who="Q4959972">
            <seg xml:id="i-6qdpQiS16bDrRSfUNaJkHq">
              Detta är inget vi egentligen önskar ska behövas. Men med tanke
              på att regeringen på ett oansvarigt sätt år efter år har nedprioriterat
              vårt svenska försvar ser vi ingen annan utväg i dag. Av regeringens
              hela biståndsram på över 38 miljarder kronor anser vi inte att
              370 miljoner kronor, som insatsen beräknas kosta, utgör någon
              allvarlig neddragning av biståndet.
            </seg>
          </u>
          <u xml:id="i-0dc2bf45a9407713-557" prev="i-0dc2bf45a9407713-538" who="Q4959972">
            <seg xml:id="i-2c6NRxpCSrMEWhkph9Bihj">
              Herr talman! För att kunna fullfölja 2009 års inriktningsbeslut
              från regeringen gällande försvaret har myndigheterna FOI och Riksrevisionen
              gjort bedömningen att det sammanlagt saknas 45–70 miljarder svenska
              kronor under den kommande tioårsperioden.
            </seg>
          </u>
          <u xml:id="i-0dc2bf45a9407713-558" prev="i-0dc2bf45a9407713-538" who="Q4959972">
            <seg xml:id="i-Wfg1KersHQKK8cyUdghq2B">
              Enligt Riksrevisorn görs dessutom bedömningen att även om man
              skulle fullfölja den insatsorganisation som Försvarsmakten nu
              försöker bygga upp trots underfinansiering är den ändå inte utformad
              för att kunna hantera ett väpnat angrepp mot Sverige.
            </seg>
          </u>
          <u xml:id="i-0dc2bf45a9407713-559" prev="i-0dc2bf45a9407713-538" who="Q4959972">
            <seg xml:id="i-T2DQ3YnYfyhzko8hDHQvpv">
              Mot den bakgrunden och när det säkerhetspolitiska läget i Europa
              samtidigt ser mycket osäkert ut anser vi inte att det är läge
              för ytterligare belastning av vår försvarsbudget. Samtidigt som
              krisen i Ukraina är den allvarligaste europeiska säkerhetskrisen
              på årtionden har den svenska försvarsmakten inte ens råd att betala
              ammunition till övningsverksamhet i Sverige.
            </seg>
          </u>
          <u xml:id="i-0dc2bf45a9407713-560" prev="i-0dc2bf45a9407713-538" who="Q4959972">
            <seg xml:id="i-7Fe5sPWgrtBJEkJx5nh8z4">
              Om regeringen hade hanterat ekonomin för vårt svenska försvar
              på ett ansvarsfullt sätt hade vi troligen inte inkommit med en
              reservation i betänkandet, utan vi hade bara sagt ja. Nu anser
              vi det tyvärr vara nödvändigt, och vi anser också att Minusmainsatsen
              är av sådan karaktär att det går att motivera att kostnaden ska
              belasta utgiftsområde 7.
            </seg>
          </u>
          <u xml:id="i-0dc2bf45a9407713-561" prev="i-0dc2bf45a9407713-538" who="Q4959972">
            <seg xml:id="i-UvEmfwJMMExK84WF3Ybk6F">
              Att kunna finansiera vissa fredsbevarande och fredsfrämjande
              insatser med biståndsmedel är ingen ny diskussion i denna kammare
              utan något som både Moderaterna och Centerpartiet tidigare föreslagit.
            </seg>
          </u>
          <u xml:id="i-0dc2bf45a9407713-562" prev="i-0dc2bf45a9407713-538" who="Q4959972">
            <seg xml:id="i-9SJsWD68TZirSBrtAWk329">
              Herr talman! Enligt regeringens proposition är de humanitära
              behoven i Mali och regionen omfattande. En humanitär kris pågår
              i hela Sahelområdet, vilken i huvudsak beror på torka, höga spannmålspriser
              och ekologisk degradering. Kronisk fattigdom, samhällets allmänna
              sårbarhet och låg motståndskraft mot torka förvärrar hela den
              humanitära situationen.
            </seg>
          </u>
          <u xml:id="i-0dc2bf45a9407713-563" prev="i-0dc2bf45a9407713-538" who="Q4959972">
            <seg xml:id="i-Wgu83o5fyuXAxTJ85GsW9g">
              Enligt FN är i dag över fyra miljoner människor i Mali, det vill
              säga omkring en fjärdedel av befolkningen, i behov av humanitärt
              stöd. Av dessa riskerar drygt tre miljoner att drabbas av matosäkerhet.
            </seg>
          </u>
          <u xml:id="i-0dc2bf45a9407713-564" prev="i-0dc2bf45a9407713-538" who="Q4959972">
            <seg xml:id="i-PNyyB7XFfp48P3gUfCTMdu">
              Vid sidan av livsmedel är behoven av bland annat skydd, sanitet
              och vatten stora. Utöver detta har konflikten i Mali bidragit
              till stora flyktingströmmar inom och mellan länder och skapat
              ytterligare humanitära behov. Till följd av det förbättrade säkerhetsläget
              har vissa flyktingar kunnat återvända, men det beräknas fortfarande
              finnas över 500 000 flyktingar, varav 300 000 inom landet.
            </seg>
          </u>
          <u xml:id="i-0dc2bf45a9407713-565" prev="i-0dc2bf45a9407713-538" who="Q4959972">
            <seg xml:id="i-J4qeXSZzLpkZ7J94KMTJeS">
              I sverigedemokratisk biståndspolitik är just humanitära insatser,
              stöd till flyktingar på plats, vatten och sanitet samt jordbruksutveckling
              några av de områden vi prioriterar mest. Mot bakgrund av detta
              anser vi – det har vi även lagt fram i vår motion – att Sverige
              borde förstärka de humanitära insatserna till flyktingar i Mali
              och i gränsområdet samt biståndet till vatten, sanitet och jordbruksutveckling.
            </seg>
          </u>
          <u xml:id="i-0dc2bf45a9407713-566" prev="i-0dc2bf45a9407713-538" who="Q4959972">
            <seg xml:id="i-JGfDtXyQSo5pPVUKEoTkS8">
              Herr talman! Detta är min sista debatt i kammaren denna mandatperiod,
              och jag vill därför tacka utskottet för ett väl genomfört arbete
              och intressanta debatter under perioden. Jag önskar alla en väldigt
              trevlig sommar och hoppas på förnyat förtroende nästa mandatperiod.
            </seg>
          </u>
          <note type="speaker" xml:id="i-QnnnnTopZecrQz4RqqbMUb">
            Anf. 56 ÅSA LINDESTAM (S):
          </note>
          <u xml:id="i-0dc2bf45a9407713-567" next="i-0dc2bf45a9407713-583" who="Q4962686">
            <seg xml:id="i-XQ5dRCjP43kbjtQumrhMGL">
              Herr talman! Jag vill börja med att säga att jag helt står bakom
              betänkandet. Jag vill också säga att det är trevligt och roligt
              att se vår försvarsminister här i salen. Jag hoppas att hon så
              småningom kommer att delta i debatten av hjärtans lust. Vi ska
              fatta ett väldigt allvarligt och ansvarsfullt beslut, så det känns
              bra att ha även ministern här.
            </seg>
          </u>
          <u xml:id="i-0dc2bf45a9407713-568" prev="i-0dc2bf45a9407713-567" who="Q4962686">
            <seg xml:id="i-9HsZtRg4rmHaJ71LrJJerJ">
              Som vi hörde handlar det om svenskt deltagande i FN:s stabiliseringsinsats
              i Mali. Den kallas Minusma. Det råder stor enighet i vårt sammansatta
              utskott. Sju partier står bakom beslutet att tillåta vår personal
              att vara i Mali under ett år, med start den 1 juli i år.
            </seg>
          </u>
          <u xml:id="i-0dc2bf45a9407713-569" prev="i-0dc2bf45a9407713-567" who="Q4962686">
            <seg xml:id="i-Ps4pYzEqVBeqpiferiLNEA">
              FN:s säkerhetsråd har beslutat om insatsen i enlighet med FN-stadgan
              och kapitel 7. Det betyder att vi ger möjlighet att använda våld.
              Man har alltså rätt att bruka våld, även om vi alla hoppas att
              så inte kommer att bli fallet.
            </seg>
          </u>
          <u xml:id="i-0dc2bf45a9407713-570" prev="i-0dc2bf45a9407713-567" who="Q4962686">
            <seg xml:id="i-PQi76gvWXSpkz7y3ieSsDG">
              Orsaken till att jag står här just nu är att också försvaret
              finns med i det sammansatta utskottet. De som är från utrikesutskottet
              kommer att förklara varför vi ska vara där, men jag som är från
              försvarsutskottet kommer att berätta om vad vi ska vara där med.
              Jag ska ägna det mesta av min tid åt det.
            </seg>
          </u>
          <u xml:id="i-0dc2bf45a9407713-571" prev="i-0dc2bf45a9407713-567" who="Q4962686">
            <seg xml:id="i-S8uR8qMcAMtJgAcR7YBs52">
              Jag vill instämma i vad tidigare talare uttryckt. Mali är ett
              fattigt land. Jag har förstått att man mest lever av jordbruk
              och fiske. Det finns dock naturtillgångar, men i och med instabiliteten
              har man fått en väldigt skakig historia. Man har inte varit självständiga
              alltför länge, och jag tror att vi kommer att få höra mer om landet
              och historien senare av utrikesutskottets deltagare.
            </seg>
          </u>
          <u xml:id="i-0dc2bf45a9407713-572" prev="i-0dc2bf45a9407713-567" who="Q4962686">
            <seg xml:id="i-Y651zhkPMnRnXeDTgFyrdv">
              Just nu känns det rätt stabilt i landet, och vi vill bevara den
              säkerhetsnivå som finns i dag. FN upplever att den internationella
              freden och säkerheten är hotad. Sveriges bidrag kommer att vara
              250 personer, med möjlighet att utöka till 400. Det återkommer
              jag till strax.
            </seg>
          </u>
          <u xml:id="i-0dc2bf45a9407713-573" prev="i-0dc2bf45a9407713-567" who="Q4962686">
            <seg xml:id="i-Fm1w4EDb2hDsjbkKCVG7SR">
              Vi har redan deltagit i Minusma. Vi har några få svenska officerare
              i högkvarteret i huvudstaden Bamako. Precis som vi hörde finns
              Minusmas uppdrag tydligt definierat. Man ska få en stabilisering
              av ett större tätbefolkat område där staten ska återfå kontrollen.
              Det är viktigt. Men självklart måste man också skydda de civila.
              Man måste också skydda annan FN-personal som finns där.
            </seg>
          </u>
          <u xml:id="i-0dc2bf45a9407713-574" prev="i-0dc2bf45a9407713-567" who="Q4962686">
            <seg xml:id="i-SQhhAB7eaLAm473RX9ctjL">
              Mänskliga rättigheter står högt på agendan, och stödet ska gå
              till humanitärt bistånd. Men vi får inte glömma att vi måste få
              till stånd en politisk dialog i landet och att valprocessen ska
              fungera och bli bra. Kulturen måste bevaras, för det är många
              kultursaker i landet som har blivit förstörda. Detta förutsätter
              ett giltigt mandat från FN:s säkerhetsråd.
            </seg>
          </u>
          <u xml:id="i-0dc2bf45a9407713-575" prev="i-0dc2bf45a9407713-567" who="Q4962686">
            <seg xml:id="i-Deh5cbcH6bq2tQ1yUuMY4A">
              När det gäller FN är jag som socialdemokrat och mitt parti väldigt
              nöjda med att vi denna gång har valt att delta i en FN-ledd mission.
              Jag har stått många gånger tidigare i denna talarstol och pratat
              om missioner, men de har alltid haft Nato- eller EU-mandat. Den
              här gången tycker jag att vi äntligen har kommit på rätt väg.
              Regeringen har sagt nej flera gånger till att vara med i FN-ledda
              missioner, men denna gång är vi på rätt spår.
            </seg>
          </u>
          <u xml:id="i-0dc2bf45a9407713-576" prev="i-0dc2bf45a9407713-567" who="Q4962686">
            <seg xml:id="i-FiQnbBqfiQ1FaDRWUxwY5y">
              Regeringen har också sagt tidigare att man vill ha 2 000 soldater
              ute på missioner. Så är inte fallet och har heller inte varit.
              Just i dag har vi strax under 500 personer ute på våra uppdrag.
              Vi har inte kommit upp i 2 000, så det har varit ett totalt misslyckande
              för det beslut som funnits. I år har vi tio man som går under
              FN-mandat.
            </seg>
          </u>
          <u xml:id="i-0dc2bf45a9407713-577" prev="i-0dc2bf45a9407713-567" who="Q4962686">
            <seg xml:id="i-YRN8NA99WsQKGxquRvH1Az">
              Herr talman! Vi ska ha ett underrättelsekompani. Sådana saker
              är vi duktiga på. Det handlar om att ta in information, och det
              är kanske inte det svåraste i detta. Det svåra är att analysera
              vad man egentligen ser i informationen. Vi ska också ha en nationell
              stödenhet som ska stödja Minusma i de uppdrag man är satt att
              genomföra. Det stämmer väldigt bra med vårt engagemang för fred
              och utveckling i Afrika.
            </seg>
          </u>
          <u xml:id="i-0dc2bf45a9407713-578" prev="i-0dc2bf45a9407713-567" who="Q4962686">
            <seg xml:id="i-DdsV6VHA2DF4XsWmkMvrYp">
              Vi kommer också i möjligaste mån att försöka placera stabsofficerare
              på olika nivåer i den här insatsen för att vara med och inhämta
              information.
            </seg>
          </u>
          <u xml:id="i-0dc2bf45a9407713-579" prev="i-0dc2bf45a9407713-567" who="Q4962686">
            <seg xml:id="i-6HNyZTtnbndAXFc7gCfckn">
              Jag var sedan tvungen att titta på den sida som jag ofta brukar
              prata om i talarstolen. Det handlar om kvinnligt deltagande, självklart
              för FN:s resolution 1325 och 1820 men också för alla andra följdresolutioner
              som finns. Då kan jag se att vi i dag, i vårt bidrag i världen
              i missioner, är strax över 10 procent kvinnor. Jag hoppas verkligen
              att just den här missionen är den som kommer att öka det procenttalet.
              I de här delarna tror jag att om vi är mycket olika från Sverige
              kan vi analysera våra resultat på ett helt annat sätt än vad man
              gör när alla bara är män, som det brukar vara.
            </seg>
          </u>
          <u xml:id="i-0dc2bf45a9407713-580" prev="i-0dc2bf45a9407713-567" who="Q4962686">
            <seg xml:id="i-NhfCMmUfUCyX2eeVGy4dS3">
              Jag lovade att återkomma till detta med förstärkning. Alla här
              har väl klart i minnet hur det var med insatsen i Kosovo när det
              var som skarpast där och vi inte hade tagit beslut om att kunna
              förstärka. Den insatsen slutade tack och lov lyckligt. Men det
              var mycket nära, och det var andra länder som fick rycka ut till
              vårt försvar, så att det gick vägen.
            </seg>
          </u>
          <u xml:id="i-0dc2bf45a9407713-581" prev="i-0dc2bf45a9407713-567" who="Q4962686">
            <seg xml:id="i-CyxkA2bEKy1dbBRTsApbor">
              Därför bestämmer vi här och nu att vi kommer att ha en förstärkningsresurs
              på upp till 400 personer. De ska kunna finnas på plats om det
              behövs. Men de ska också kunna klara av att evakuera våra svenska
              soldater om läget blir instabilt på något sätt.
            </seg>
          </u>
          <u xml:id="i-0dc2bf45a9407713-582" prev="i-0dc2bf45a9407713-567" who="Q4962686">
            <seg xml:id="i-3prN586RRGuFXQznQh6T3o">
              Så till ekonomin. År 2014 får det kosta högst 370 miljoner kronor
              och 2015 högst 378 miljoner kronor. Det finns ett särskilt konto
              för insatser internationellt. Det kontot används inte fullt ut,
              så vi socialdemokrater har sagt att vi skulle vilja flytta en
              del av de pengar som inte används till Försvarsmakten. 400 miljoner
              kronor skulle vi vilja flytta, där 200 miljoner kronor används
              till material och 200 miljoner kronor används till personal. Men
              det har vi fått nej på av regeringen.
            </seg>
          </u>
          <u xml:id="i-0dc2bf45a9407713-583" prev="i-0dc2bf45a9407713-567" who="Q4962686">
            <seg xml:id="i-5FDx55dMXBguB44eC75xS1">
              Vi står inför att ta ett betydande ansvar. Vi vet inte vad som
              kommer att hända. Men trots det vill vi lämna ett stort stöd till
              förslaget och också ett stort stöd till framtida FN-ledda insatser
              och önska dem som åker i väg ett stort lycka till och hoppas att
              det går riktigt bra.
            </seg>
          </u>
          <note type="speaker" xml:id="i-CQYpiQEEAertNoT7wCJvxv">
            Anf. 57 CECILIA WIDEGREN (M):
          </note>
          <u xml:id="i-0dc2bf45a9407713-584" next="i-0dc2bf45a9407713-601" who="Q4990451">
            <seg xml:id="i-VzqdRNQU9WudKuu26kXE7d">
              Herr talman! I dag kommer Sveriges riksdag att i bred enighet
              fatta ett beslut som medger att regeringen kommer att skicka en
              svensk väpnad styrka bestående av högst 400 personer till förfogande
              för den FN-ledda stabiliseringsinsatsen i Mali. När Sverige skickar
              svensk väpnad styrka är det direkt olämpligt att agera kortsiktigt
              och ta partipolitiska poäng, och därför är det mycket bra att
              vi i dag återigen har en bred samsyn om att göra detta tillsammans.
            </seg>
          </u>
          <u xml:id="i-0dc2bf45a9407713-585" prev="i-0dc2bf45a9407713-584" who="Q4990451">
            <seg xml:id="i-VSfke6MTo5yusC7GBTFTeT">
              Det svenska deltagandet kommer att gälla till utgången av nästa
              sommar, förutsatt att det även fortsättningsvis finns ett giltigt
              mandat för styrkan enligt Förenta nationernas säkerhetsråd. Genom
              att delta i insatsen i Mali tar Sverige ett solidariskt ansvar
              för fred och säkerhet, och vi gör det tillsammans med andra länder.
              Det är i dag grundbulten i svensk säkerhetspolitik. Därmed fortsätter
              också Sverige traditionen av att regelbundet och återkommande
              delta i FN-ledda insatser.
            </seg>
          </u>
          <u xml:id="i-0dc2bf45a9407713-586" prev="i-0dc2bf45a9407713-584" who="Q4990451">
            <seg xml:id="i-PWtgQ3MAJ4JP8MWfH19q5Y">
              Det svenska deltagandet tydliggör de behov som finns och självklart
              också vikten av att inte bara tala säkerhetspolitik utan också
              använda detta som ett redskap rent praktiskt.
            </seg>
          </u>
          <note xml:id="i-ePyeAp6N4gfG1e4MqBNGK">
            Stabiliseringsinsatsen i Mali initierades den 25 april 2013 av
            FN:s säkerhetsråd, när man antog resolution 2100 med stöd av FN-stadgan.
            Därefter kom en formell förfrågan till FN:s medlemsländer om styrkebidrag
            till stabiliseringsinsatsen.
          </note>
          <u xml:id="i-0dc2bf45a9407713-587" prev="i-0dc2bf45a9407713-584" who="Q4990451">
            <seg xml:id="i-DqF6FZf6Rmt1jtbuiXSUTZ">
              Sverige skulle ha skickat ett styrkebidrag inom ramen för Minusma
              redan förra året, men tyvärr utgick det, på grund av praktiska
              omständigheter på plats och att det var bortom svensk påverkan.
              Men Sverige har haft tio militära instruktörer på plats inom ramen
              för en EU-insats i landet. Den 12 februari i år fick Sverige återigen
              en förfrågan om att delta i Minusma, den här gången genom ett
              styrkebidrag för en underrättelseenhet i insatsen.
            </seg>
          </u>
          <u xml:id="i-0dc2bf45a9407713-588" prev="i-0dc2bf45a9407713-584" who="Q4990451">
            <seg xml:id="i-QyiZ99twYSYR2nem2YAmpK">
              Situationen i Mali är mycket problematisk, och den internationella
              insatsen är nödvändig för att stabilisera säkerhetsläget i landet.
              Det råder etniska spänningar mellan å ena sidan folkgrupper i
              södra delen av landet, som traditionellt dominerar det politiska
              och ekonomiska livet, och å andra sidan olika minoritetsfolk i
              norr. Det dåliga säkerhetsläget i landet har också fört med sig
              en ökning av kriminella aktiviteter.
            </seg>
          </u>
          <u xml:id="i-0dc2bf45a9407713-589" prev="i-0dc2bf45a9407713-584" who="Q4990451">
            <seg xml:id="i-JQdxrFdiRRfxTAdUu7oAqS">
              Denna utveckling ledde år 2012 till att ett väpnat uppror uppstod
              mellan grupperingar som tog kontroll över två tredjedelar av Malis
              territorium. Situationen kunde hanteras först när Malis regering
              hade begärt och fått militärt stöd från Frankrike. Detta möjliggjorde
              för de maliska regeringsstyrkorna att återta kontrollen över merparten
              av landet.
            </seg>
          </u>
          <u xml:id="i-0dc2bf45a9407713-590" prev="i-0dc2bf45a9407713-584" who="Q4990451">
            <seg xml:id="i-6EkoUubqXj5fcRkUDDpdrh">
              Herr talman! Det dåliga säkerhetsläget tillsammans med torka
              och problem med jordbruksutvecklingen har lett till att cirka
              en fjärdedel av befolkningen i Mali direkt är beroende av humanitär
              hjälp. Det finns över en halv miljon flyktingar, varav drygt 300
              000 inom landet. Därför finns det ett stort behov av ökad säkerhet
              så att hjälpinsatser på kort och lång sikt ska ha möjlighet att
              innebära förbättringar på plats.
            </seg>
          </u>
          <u xml:id="i-0dc2bf45a9407713-591" prev="i-0dc2bf45a9407713-584" who="Q4990451">
            <seg xml:id="i-8nEbeVCBnAgcjfhUhhrVTV">
              Det är därför bra att Sverige i dag fattar beslut om att bidra
              till Förenta nationernas stabiliseringsinsats. Styrkebidraget
              från Sverige omfattar ett underrättelsekompani för att stödja
              insatsens underrättelseenhet, där Nederländerna har en samordnande
              roll. I det svenska förbandet ingår även en nationell stödenhet,
              kvalificerade sjukvårdskomponenter och skyddsfunktioner som behövs
              för verksamheten. Dessutom avser Sverige att placera stabsofficerare
              vid flera relevanta staber. Det planerade förbandsbidragets huvuduppgift
              är att förse insatsens underrättelseenhet med information som
              kan användas för att uppfylla säkerhetsrådets mandat.
            </seg>
          </u>
          <u xml:id="i-0dc2bf45a9407713-592" prev="i-0dc2bf45a9407713-584" who="Q4990451">
            <seg xml:id="i-X94ujiPbziSXmC8BKECoc4">
              Detta är en annorlunda insats än vad Sverige har deltagit i under
              lång tid. Det ska bli oerhört intressant att följa detta bidrag.
            </seg>
          </u>
          <u xml:id="i-0dc2bf45a9407713-593" prev="i-0dc2bf45a9407713-584" who="Q4990451">
            <seg xml:id="i-JjP2MKC529GAcx3Augy4v5">
              Det svenska bidraget förutses under normala omständigheter uppgå
              till ungefär 250 personer på plats. Numerären kan justeras efter
              behov, med hänsyn tagen till hotnivå, logistikförutsättningar
              och andra uppgifter som påverkar numerären.
            </seg>
          </u>
          <u xml:id="i-0dc2bf45a9407713-594" prev="i-0dc2bf45a9407713-584" who="Q4990451">
            <seg xml:id="i-PBC5AueoWSR3BCDUB3R8xz">
              Den svenska insatsen kommer att stationeras i Timbuktu, som är
              huvudort i Minusmas västra sektor. Emellertid kommer det svenska
              styrkebidraget att kunna användas i hela operationsområdet för
              Minusma.
            </seg>
          </u>
          <u xml:id="i-0dc2bf45a9407713-595" prev="i-0dc2bf45a9407713-584" who="Q4990451">
            <seg xml:id="i-YPAfvwAdkQDik8KhjxvzPa">
              Styrkan ska med kort varsel kunna tillföras förstärkningar för
              räddnings-, evakuerings- eller förstärkningsinsatser vid eventuella
              behov. Sammantaget ska det svenska bidraget uppgå till högst 400
              personer. Avsikten är att det svenska deltagandet i insatsen ska
              inledas tidigast under tredje kvartalet i år, även om Sverige
              redan har gjort sonderingsinsatser på plats i Mali. Det är regeringens
              avsikt att styrkebidraget till Minusma ska vara långsiktigt. För
              den svenska riksdagen är det en viktig signal att kunna tala om
              att vi bidrar med säkerhetsinsatser, att vi gör det på kort sikt
              men inte minst på lång sikt.
            </seg>
          </u>
          <u xml:id="i-0dc2bf45a9407713-596" prev="i-0dc2bf45a9407713-584" who="Q4990451">
            <seg xml:id="i-VDKyscqx8JRSyG4PE9ghek">
              Hotbilden för personalen kommer att variera. Försvarsmakten kommer
              att behöva göra löpande hot- och riskbedömningar för de insatser
              som ska utföras och vidta eventuella åtgärder utifrån den bedömningen.
            </seg>
          </u>
          <u xml:id="i-0dc2bf45a9407713-597" prev="i-0dc2bf45a9407713-584" who="Q4990451">
            <seg xml:id="i-SifBzehS6D3dN6nv6ZahFJ">
              Insatsen i Mali innebär en stor utmaning för den svenska försvarsmakten.
              Situationen här är mycket annorlunda jämfört med till exempel
              den stora insats som Sverige har haft under nästan tio års tid
              i Afghanistan. Det gäller till exempel infrastruktur och inte
              minst klimatet, som kommer att påverka strukturen på ett helt
              annat sätt. Den här gången har den svenska styrkan inte heller
              tillgång till det stöd som ISAF-strukturen i sig innebar på plats
              i Afghanistan.
            </seg>
          </u>
          <u xml:id="i-0dc2bf45a9407713-598" prev="i-0dc2bf45a9407713-584" who="Q4990451">
            <seg xml:id="i-StyxrzXHnRnG1vTvvA4SYX">
              Det är därför en enorm utmaning för oss som folkvalda att fatta
              beslut om att skicka en svensk insats, en väpnad styrka. Det är
              svenska kvinnor och män som är beredda att riskera sina liv för
              att rädda andras. Det är beundransvärt, och det ska vi visa den
              största respekt för. Dessutom tillkommer alla de anhöriga som
              är på plats och kvar här hemma och som ska följa detta på avstånd
              – stor respekt för alla dem!
            </seg>
          </u>
          <u xml:id="i-0dc2bf45a9407713-599" prev="i-0dc2bf45a9407713-584" who="Q4990451">
            <seg xml:id="i-YYpXEsUpZGzGvEnNPjjEkL">
              Jag har haft förmånen att på plats se förberedelserna eftersom
              huvudinsatsen utgår från K3 i Karlsborg, Skaraborg. Det krävs
              en enorm förberedelse för den här typen av insatser. Jag noterade
              att det sker med största noggrannhet utifrån att det är en helt
              annan kontinent och helt andra förutsättningar, och säkerhetsläget
              ser helt annorlunda ut än vad vi har erfarenhet av från insatsen
              i till exempel Afghanistan.
            </seg>
          </u>
          <u xml:id="i-0dc2bf45a9407713-600" prev="i-0dc2bf45a9407713-584" who="Q4990451">
            <seg xml:id="i-hcCf2EaMfbKCZG8PrvVas">
              Genom FN:s stabiliseringsinsats i Mali ökas säkerheten för de
              nödlidande människorna, och möjligheterna förbättras för de humanitära
              biståndsorganisationerna att verka. Vi vill självklart för Sveriges
              del bidra i detta. Det handlar om att främja politisk dialog,
              nationell försoning och skyddet av mänskliga rättigheter.
            </seg>
          </u>
          <u xml:id="i-0dc2bf45a9407713-601" prev="i-0dc2bf45a9407713-584" who="Q4990451">
            <seg xml:id="i-7bHXn33HhCvStoCByR8aPQ">
              Herr talman! Jag yrkar bifall till förslaget i betänkandet och
              regeringens proposition i sin helhet och vill tacka för den breda
              samsyn som finns i Sveriges riksdag om denna insats.
            </seg>
          </u>
          <note type="speaker" xml:id="i-Pzjv41Rv6VdUz2M45CZZ5P">
            Anf. 58 BODIL CEBALLOS (MP):
          </note>
          <u xml:id="i-0dc2bf45a9407713-602" next="i-0dc2bf45a9407713-617" who="Q4942281">
            <seg xml:id="i-D5LjwCVi7UxnEyhLd3gKLF">
              Herr talman! Det här är min sista debatt i den svenska riksdagen
              innan jag går vidare till mitt nya uppdrag i Europaparlamentet.
              Jag vill därför tacka alla kolleger, ledamöter och personal, både
              utrikes- och försvarsutskottet, ministrar med flera för ett väldigt
              gott samarbete under de åtta år jag suttit i riksdagen. Det har
              varit väldigt roligt, ibland frustrerande, men det är en erfarenhet
              att ta med sig för resten av livet.
            </seg>
          </u>
          <u xml:id="i-0dc2bf45a9407713-603" prev="i-0dc2bf45a9407713-602" who="Q4942281">
            <seg xml:id="i-LGmEmdAgYCn3kH8EYBoVW3">
              Jag vill också tacka talmännen som låter oss tala länge, ibland
              längre än den tid som vi har anmält. Det kommer att vara en bristvara
              för mig framöver. I EU-parlamentet får man en talartid på en minut,
              om man över huvud taget får någon talartid. Nu får jag lära mig
              att hålla mig kort, och det är inte min bästa egenskap.
            </seg>
          </u>
          <u xml:id="i-0dc2bf45a9407713-604" prev="i-0dc2bf45a9407713-602" who="Q4942281">
            <seg xml:id="i-3fn82DZFTXYghcQT8pvMKt">
              Herr talman! Förra året i juni tog vi ett första beslut om att
              delta i den FN-ledda stabiliseringsinsatsen i Mali. Det handlade
              då om att hjälpa till med bland annat transporter. Av olika skäl,
              precis som Cecilia sade tidigare, blev det inte så mycket av den
              insatsen. Men nu har vi fått en ny fråga från FN att delta med
              underrättelseverksamhet från en bas i Timbuktu på ett regeringskontrollerat
              område. Dock är det fortfarande ett högriskområde.
            </seg>
          </u>
          <u xml:id="i-0dc2bf45a9407713-605" prev="i-0dc2bf45a9407713-602" who="Q4942281">
            <seg xml:id="i-QwJLni7FZFTKiVGThpuUtV">
              Det hörs inte så mycket om Mali i de svenska nyheterna längre.
              Det man kan tolka positivt som att allt är lugnare. Att det är
              lugnare innebär dock inte att det är stabilt, och den FN-ledda
              fredsfrämjande insatsen kommer förmodligen att behövas på en obestämd
              tid framöver.
            </seg>
          </u>
          <u xml:id="i-0dc2bf45a9407713-606" prev="i-0dc2bf45a9407713-602" who="Q4942281">
            <seg xml:id="i-HZmDQJKreJNhoFrfGJ8NKi">
              Det svenska bidraget ska inte utgöras av stridande trupper, utan
              det handlar som sagt om att bedriva underrättelseverksamhet i
              syfte att bidra till FN:s uppdrag att stabilisera området. Man
              ska till exempel skydda civila och stoppa olika väpnade gruppers
              offensiver mot tätbefolkade områden. Den svenska styrkan har självfallet
              rätt att försvara sig vid eventuella angrepp men kommer i huvudsak
              att sitta inne på campen där riskerna inte är så stora att just
              det sker.
            </seg>
          </u>
          <u xml:id="i-0dc2bf45a9407713-607" prev="i-0dc2bf45a9407713-602" who="Q4942281">
            <seg xml:id="i-8dQ1Ky97WQhzRrNzs3d88r">
              Herr talman! Miljöpartiet står bakom även denna svenska insats.
              Det gör alla partier i svenska riksdagen, även om finansieringsfrågan
              föreslås få en annan lösning i Sverigedemokraternas reservation.
              Vi i Miljöpartiet menar att bistånd aldrig ska bekosta militära
              insatser. Det är inte heller i enlighet med det internationella
              regelverket för bistånd att så sker. Vi menar att Dacreglerna
              inte skulle tillåta kostnaderna för militära insatser. Sverige
              är en viktig humanitär givare när det gäller bistånd, och jag
              utgår från att det humanitära bistånd som kan komma att behövas
              utöver det som Sverige redan ger kommer vi att se positivt på.
            </seg>
          </u>
          <u xml:id="i-0dc2bf45a9407713-608" prev="i-0dc2bf45a9407713-602" who="Q4942281">
            <seg xml:id="i-QumVtJbbc7fqAp5oCZByjv">
              I det här fallet finns det ett tydligt FN-mandat. Det är FN som
              leder insatsen, och regeringen i Mali vill ha insatsen på plats.
              Miljöpartiet menar att det är lämpligt att vi använder det svenska
              försvaret i FN-ledda fredsbevarande och fredsfrämjande insatser
              ute i världen där de gör nytta för att bidra till fred och att
              vi får den erfarenhet som kan komma att krävas vid ett eventuellt,
              men föga sannolikt, angrepp mot Sverige någon gång i framtiden.
              Vi menar att Försvarsmakten är i dag mer behövd ute i världen
              än här på hemmaplan, där vi har helt andra utmaningar att ta itu
              med som i huvudsak inte kan lösas med militära medel.
            </seg>
          </u>
          <u xml:id="i-0dc2bf45a9407713-609" prev="i-0dc2bf45a9407713-602" who="Q4942281">
            <seg xml:id="i-8G6qvQzt3744ckthrhWGjZ">
              Den enda farhåga vi har känt inför den här insatsen, eftersom
              det handlar om underrättelseverksamhet, är att även andra än väpnade
              grupper skulle kunna omfattas eller indirekt omfattas av den information
              som inhämtas av den svenska truppen. Vi tänker då i huvudsak på
              eventuella flyktingar som korsar Mali på sin väg mot Europa. Det
              är en fråga jag lyfte med UD vid de diskussioner som vi fört i
              utskottet. Den analys som då gjordes är att det är ett mycket
              farligt område att vistas i och att även om vi inte kan veta säkert
              går förmodligen flyktingströmmarna en annan väg i dag än tidigare.
              En annan aspekt är att det inte ingår i mandatet från FN att stoppa
              flyktingar på väg till Europa och därmed inte kommer att ingå
              i de insatsregler som de olika ländernas trupper ska rätta sig
              efter.
            </seg>
          </u>
          <u xml:id="i-0dc2bf45a9407713-610" prev="i-0dc2bf45a9407713-602" who="Q4942281">
            <seg xml:id="i-GiVct3Z97bhYFaN87X3Tiv">
              Med tanke på att svenska Försvarsmakten i övrigt inte visat sig
              göra det vi i riksdagen tyckt till om tidigare – om det inte ligger
              i linje med insatsreglerna – utgår jag från att de inte kommer
              att gå utöver sitt uppdrag heller denna gång. Jag tänker då på
              när vi från utskottet vad gäller Libyeninsatsen ville att Försvarsmakten
              också skulle spana efter flyktingar på Medelhavet i syfte att
              bistå människor i sjönöd. Det ingick inte i insatsreglerna, så
              det gjordes inte. För tydlighetens skull har vi ändå förtydligat
              i betänkandet att huvuduppgiften är att förse insatsens underrättelseenhet
              med information som kan användas för att uppfylla säkerhetsrådets
              mandat. Det som inte är huvuduppgift är att vi också måste ha
              en skyddsstyrka på plats till skydd för den svenska insatsen.
            </seg>
          </u>
          <u xml:id="i-0dc2bf45a9407713-611" prev="i-0dc2bf45a9407713-602" who="Q4942281">
            <seg xml:id="i-AhkdQDexqMJzbRcC31e8PJ">
              Herr talman! Under förra årets debatt talade jag om Mali som
              land och frågade om konflikten hade kunnat undvikas. Jag ska inte
              upprepa vad jag sa då, för den som är intresserad kan själv läsa
              i protokollet. Jag vill dock upprepa en aspekt som jag tycker
              är mycket viktig.
            </seg>
          </u>
          <u xml:id="i-0dc2bf45a9407713-612" prev="i-0dc2bf45a9407713-602" who="Q4942281">
            <seg xml:id="i-7mPYW8ns2bJMR3Po7gsihT">
              Mali sågs en gång i tiden som en stabil demokrati. Det var och
              är ett mycket fattigt land, men det politiska systemet fungerade
              hyfsat. De problem vi i utrikesutskottet uppmärksammade när vi
              besökte landet för några år sedan var, utöver fattigdomen, instabiliteten
              i norr där tuaregerna ställde krav på ökat självbestämmande eller
              självständighet. Uppenbart var också att det var ett land som
              brottades med klimatpåverkans konsekvenser och därmed svårigheter
              att förse befolkningen med livsmedel. Ett annat problem var den
              narkotika, i huvudsak kokain från Latinamerika om jag förstått
              saken rätt, som passerade landet på väg till konsumenterna i Europa,
              en handel som gynnades av och drev på de instabila förhållandena
              i norr, för man ville slippa inblandning av myndigheter.
            </seg>
          </u>
          <u xml:id="i-0dc2bf45a9407713-613" prev="i-0dc2bf45a9407713-602" who="Q4942281">
            <seg xml:id="i-Ct8wmPifsRqA4unHb2dBWG">
              Inget av de problemen hann få en lösning innan kriget bröt ut.
              Fattigdomen är lika stor som tidigare, och klimatpåverkan har
              inte gjort situationen bättre. Inte minst i ökenområdena i norr
              torde det vara ännu svårare att livnära sig i dag i förhållande
              till tidigare. Hur det ser ut med narkotikasmugglingen i dag vet
              jag inte, men jag utgår från att den fortsätter.
            </seg>
          </u>
          <u xml:id="i-0dc2bf45a9407713-614" prev="i-0dc2bf45a9407713-602" who="Q4942281">
            <seg xml:id="i-33urFeB1BSuttajaEx1Uht">
              Den fråga man måste ställa sig är om en överenskommelse om större
              självbestämmande inom staten Mali hade kunnat innebära att tuaregerna
              inte tagit chansen att i samarbete med andra väpnade grupper försöka
              skapa en självständig stat i efterdyningarna av Libyenkrigets
              slut och allt vad det medförde av mängder av vapen som florerade
              i området. Att kriget i Mali utbröt tror jag att vi alla kan konstatera
              hade att göra med den stora mängd vapen som florerade efter kriget
              i Libyen och som fanns i området.
            </seg>
          </u>
          <u xml:id="i-0dc2bf45a9407713-615" prev="i-0dc2bf45a9407713-602" who="Q4942281">
            <seg xml:id="i-44wbyY3NAu9pVpZqorWaa8">
              Herr talman! Det finns ett antal andra länder att oroa sig för.
              Det är också länder som formellt sett är demokratier men som precis
              som Mali består av olika folkgrupper som inte alla är överens
              om hur landets framtid ska byggas. I dag är det Irak som är i
              allas tankar. Kommer Isis att ta kontrollen även över Bagdad?
              Kommer USA att hörsamma vädjan från Irak att stoppa Isis framfart?
              Kommer FN att stå handlingsförlamat som så många gånger förr?
              Just nu är det mer frågor än svar samtidigt som det är bråttom.
              Så här kände vi en gång när det gällde Mali, när rebellgrupperna
              tillsammans med tuaregerna tog över stora landområden.
            </seg>
          </u>
          <u xml:id="i-0dc2bf45a9407713-616" prev="i-0dc2bf45a9407713-602" who="Q4942281">
            <seg xml:id="i-Y1Lrr37zHAHaqdxnMT2nNw">
              Det kommer att komma fler konflikter, och vi kommer att få fler
              förfrågningar. I dag är det Mali det handlar om.
            </seg>
          </u>
          <u xml:id="i-0dc2bf45a9407713-617" prev="i-0dc2bf45a9407713-602" who="Q4942281">
            <seg xml:id="i-XM4hMtobTuKncjK2xER4L3">
              Jag yrkar bifall till utskottets förslag och tycker att det är
              väldigt bra att vi alla är eniga i denna fråga. Vi ska vara med
              och bidra i den fredsfrämjande insatsen.
            </seg>
          </u>
          <note type="speaker" xml:id="i-25Su3wjfcQWBLztXLeea11">
            Anf. 59 FREDRIK MALM (FP):
          </note>
          <u xml:id="i-0dc2bf45a9407713-618" next="i-0dc2bf45a9407713-640" who="Q3675520">
            <seg xml:id="i-Rk9GPSCcGdQvwDyquGjWFg">
              Herr talman! Vi har i dag att ta ställning till sammansatta utrikes-
              och försvarsutskottets betänkande Svenskt deltagande i Förenta
              nationernas stabiliseringsinsats i Mali .
            </seg>
          </u>
          <u xml:id="i-0dc2bf45a9407713-619" prev="i-0dc2bf45a9407713-618" who="Q3675520">
            <seg xml:id="i-VUDjdVzan3P3yq8qKhfrqM">
              Utskottet förordar, under förutsättning att det finns ett FN-mandat
              för insatsen Minusma, att Sverige ställer en väpnad styrka om
              högst 400 personer till förfogande för deltagande i styrkan. Riksdagens
              medgivande gäller för ett år, från den 1 juli i år till utgången
              av juni nästa år. Därefter kan vårt deltagande komma att förlängas
              genom nytt riksdagsbeslut. Det är också det sannolika, bör påpekas,
              eftersom vår bedömning är att insatsen är långsiktig.
            </seg>
          </u>
          <u xml:id="i-0dc2bf45a9407713-620" prev="i-0dc2bf45a9407713-618" who="Q3675520">
            <seg xml:id="i-5xuJ8N3NNrWSiThXT2d6az">
              FN-insatsens mandat omfattar bland annat stabilisering av större
              tätbefolkade områden, skydd av civila och FN-personal samt stöd
              för att skapa förutsättningar för humanitärt bistånd. Det svenska
              bidraget föreslås utgöras av ett underrättelsekompani och en nationell
              stödenhet. Under normala omständigheter bör den svenska insatsen
              uppgå till ungefär 250 personer, men den kan komma att tillfälligt
              förstärkas upp till 400 personer om ett sådant behov skulle uppstå.
            </seg>
          </u>
          <u xml:id="i-0dc2bf45a9407713-621" prev="i-0dc2bf45a9407713-618" who="Q3675520">
            <seg xml:id="i-YYPFfAUCZke6ghXJDype1v">
              Mali är ett av världens fattigaste länder, i likhet med flera
              andra länder i västra Afrika och Sahelregionen. Landet har 15
              miljoner invånare, och halva befolkningen är yngre än 15 år. Ytmässigt
              är Mali nästan tre gånger så stort som Sverige. En stor del av
              landets territorium tillhör den jättelika Saharaöknen. Det finns,
              förstår vi då, enorma utmaningar för Mali för att landet ska kunna
              häva sig ur fattigdom och skapa goda livsvillkor för alla invånare.
            </seg>
          </u>
          <u xml:id="i-0dc2bf45a9407713-622" prev="i-0dc2bf45a9407713-618" who="Q3675520">
            <seg xml:id="i-5utYApnctjbiy1YyMrg84k">
              Till detta kommer spänningar mellan olika folkgrupper i Mali.
              Det gäller i huvudsak mellan grupper i den södra delen av landet,
              som har dominerat politiken och ekonomin, och grupper i norr –
              som tuaregerna och andra – som har ansett sig förfördelade. Fattigdom
              och svårigheten att kontrollera hela territoriet har öppnat dörren
              för andra problem såsom illegal vapenhandel, människohandel, drogtrafik
              och kidnappningar.
            </seg>
          </u>
          <u xml:id="i-0dc2bf45a9407713-623" prev="i-0dc2bf45a9407713-618" who="Q3675520">
            <seg xml:id="i-CCCMSrMwTa6XHzzAsTf4xY">
              Förhållandena som råder i Mali har skapat en grogrund för insurgenter
              kopplade till al-Qaida i islamiska Maghreb, vardagligt förkortat
              Aqim, som opererar över ett större område i västra och norra Afrika.
              Dessa extremister manövrerade ut den mer sekulära milisen MNLA
              i norra Mali under våren 2012, och på sommaren samma år kontrollerade
              de två tredjedelar av Malis territorium. Ett halvår senare påbörjade
              de jihadistiska extremisterna en offensiv mot huvudstaden Bamako.
              Det var då Frankrike klev in och gav militärt stöd till Malis
              centralregering, som därmed kunde återta kontrollen över större
              delar av landet igen.
            </seg>
          </u>
          <u xml:id="i-0dc2bf45a9407713-624" prev="i-0dc2bf45a9407713-618" who="Q3675520">
            <seg xml:id="i-wJ4K2ydLK9J5SyAHaUQct">
              Det råder fortfarande en spänd situation i Mali. Alla extremister
              har inte besegrats, och strider kan blossa upp på nytt.
            </seg>
          </u>
          <note xml:id="i-811g7F2rGJT8kmiEnKu2gJ">
            Herr talman! FN:s stabiliseringsinsats Minusma i Mali har växt
            fram efter en rad säkerhetsrådsresolutioner. Först skapades en
            afrikanskledd internationell stödinsats i Mali, och för ett år
            sedan integrerades den insatsen i Minusma efter resolution 2100,
            med stöd i FN-stadgans kap. 7. Det finns således en folkrättslig
            grund för insatsen. Detta förstärks av att Malis övergångsregering
            också inkommit med en inbjudan till Förenta nationerna i ärendet.
          </note>
          <u xml:id="i-0dc2bf45a9407713-625" prev="i-0dc2bf45a9407713-618" who="Q3675520">
            <seg xml:id="i-3xpYGMb2iocAycPNTWRBhD">
              Minusma får uppgå till högst 11 200 soldater och 1 440 poliser.
              Insatsen har sju huvudsakliga uppgifter, nämligen
            </seg>
          </u>
          <note xml:id="i-R9n2WYrE4FgLLBPtTZ4usq">
            Insatsen leds av Ban Ki Moons särskilde representant Albert Koenders
            från Nederländerna. Högkvarteret för insatsen ligger i huvudstaden
            Bamako, och sedan finns några regionala kontor – bland annat i
            Timbuktu, där det svenska högkvarteret kommer att vara beläget.
            Under våren uppgick den militära personalen i Minusma till strax
            under 6 000 personer.
          </note>
          <u xml:id="i-0dc2bf45a9407713-626" prev="i-0dc2bf45a9407713-618" who="Q3675520">
            <seg xml:id="i-Rub438f7RwBe5cweuam2aJ">
              Herr talman! Det svenska bidraget föreslås utgöras av ett underrättelsekompani
              för att stödja insatsens underrättelseenhet, Asifu, där Nederländerna
              har en samordnande roll. Vår huvuduppgift i Mali är att förse
              underrättelseenheten med information som kan användas för att
              uppfylla FN:s säkerhetsråds mandat. I det svenska förbandet ingår
              också vissa stödenheter, bland annat trossfunktion, teknisk personal,
              skyddsfunktioner, sjukvårdskomponenter och annat som behövs för
              verksamheten. Vi har också för avsikt att placera stabsofficerare
              vid relevanta staber.
            </seg>
          </u>
          <u xml:id="i-0dc2bf45a9407713-627" prev="i-0dc2bf45a9407713-618" who="Q3675520">
            <seg xml:id="i-Q2uqnHssLXhx6yt3wbU3Xe">
              Vårt styrkebidrag kommer som sagt att vara stationerat i Timbuktu
              i norra Mali, men det kan naturligtvis användas i hela Minusmas
              operationsområde. Under normala omständigheter kommer den svenska
              insatsen som nämnts att uppgå till ungefär 250 personer, men den
              kan tillfälligt förstärkas upp till 400 personer om sådant behov
              uppstår.
            </seg>
          </u>
          <u xml:id="i-0dc2bf45a9407713-628" prev="i-0dc2bf45a9407713-618" who="Q3675520">
            <seg xml:id="i-XTR1vgmGNT2Aqt2QUJ1txg">
              Herr talman! I den proposition som ligger till grund för detta
              betänkande beräknar regeringen att kostnaden för det svenska bidraget
              under detta år, alltså 2014, kommer att uppgå till högst 370 miljoner
              kronor. Om vårt styrkebidrag kommer att fortsätta under hela 2015
              beräknas kostnaden uppgå till 378 miljoner kronor.
            </seg>
          </u>
          <u xml:id="i-0dc2bf45a9407713-629" prev="i-0dc2bf45a9407713-618" who="Q3675520">
            <seg xml:id="i-8YAwdFBDzgSisWnq99Mn7n">
              Dessa kostnader belastar anslag 1:2 i utgiftsområde 6 i stadsbudgeten,
              det vill säga i huvudsak försvarsanslaget. Det är också vår uppfattning
              i Folkpartiet liberalerna att den här typen av militära och fredsbevarande
              insatser ska belasta vår försvarsbudget och inte biståndsbudgeten,
              vilket hävdas i en reservation från ett annat parti. Vi är också
              övertygade om att Försvarsmakten med sin kompetens och sina kompetenta
              medarbetare kommer att lösa uppgifterna på ett professionellt,
              målmedvetet och seriöst sätt.
            </seg>
          </u>
          <u xml:id="i-0dc2bf45a9407713-630" prev="i-0dc2bf45a9407713-618" who="Q3675520">
            <seg xml:id="i-7VsiQjq3Wcea25NJoPXNMd">
              Samtidigt vet vi att det precis som i alla militära insatser
              finns en hotbild, och den kommer också att riktas mot svensk personal.
              Den kan variera – den kommer att variera – och Försvarsmakten
              gör löpande bedömningar av risker och hot och vidtar eventuella
              åtgärder utifrån dessa bedömningar.
            </seg>
          </u>
          <u xml:id="i-0dc2bf45a9407713-631" prev="i-0dc2bf45a9407713-618" who="Q3675520">
            <seg xml:id="i-Lc296NhvZNKC2mnk9Mm4ge">
              Herr talman! Parallellt med det internationella engagemanget
              för säkerhet och stabilitet i Mali har Sverige under lång tid
              varit engagerat för Mali inom ramen för vårt bistånd. Sedan 2001
              har Sverige ett långsiktigt bilateralt utvecklingssamarbete med
              Mali. Huvudinriktningen är mänskliga rättigheter, demokrati, sanitet,
              naturresurser och stöd till Malis strategi för fattigdomsbekämpning.
              År 2010 uppgraderade vi i Sverige våra förbindelser med Mali,
              vilket betyder att Sidas sektionskontor i huvudstaden Bamako omvandlades
              till svensk ambassad.
            </seg>
          </u>
          <u xml:id="i-0dc2bf45a9407713-632" prev="i-0dc2bf45a9407713-618" who="Q3675520">
            <seg xml:id="i-Ph9bFvaVGCr6gqTrAbNvGf">
              Efter militärkuppen i Mali 2012 drog Sverige in det bilaterala
              biståndet till Mali, samtidigt som det omfattande humanitära biståndet
              till civilbefolkningen bibehölls. Under 2013 återupptog vi det
              bilaterala biståndet till Mali efter att den politiska processen
              förbättrats och Mali antagit en färdplan för övergång till civilt
              styre med en nationell försoningskommission och förberedelser
              för att hålla val.
            </seg>
          </u>
          <u xml:id="i-0dc2bf45a9407713-633" prev="i-0dc2bf45a9407713-618" who="Q3675520">
            <seg xml:id="i-HfQCUWtpnXpt7o7x1TZqeb">
              Sverige ger också ett omfattande stöd till hela Sahelregionen.
              Det uppgick till drygt en halv miljard svenska kronor år 2012
              och till 279 miljoner år 2013. En del av resurserna kanaliseras
              till Mali – totalt för de två senaste åren drygt 200 miljoner
              inom den regionala potten för Sahel. Nu ska vår resultatstrategi
              för Mali revideras, varpå stödet kan komma att öka ytterligare
              för den kommande fyraårsperioden.
            </seg>
          </u>
          <u xml:id="i-0dc2bf45a9407713-634" prev="i-0dc2bf45a9407713-618" who="Q3675520">
            <seg xml:id="i-UCnLH5Xb2PvdNfL78hQsyD">
              Därtill har EU-kommissionen genom Europeiska utvecklingsfonden
              gett Mali stöd motsvarande 560 miljoner euro under de senaste
              fem åren. För de kommande fem åren är förslaget från EU-kommissionen
              en höjning till 615 miljoner euro. Därtill har Europeiska unionen
              sedan ett drygt år tillbaka en militär utbildningsinsats i Mali,
              EUTM Mali, som syftar till att öka kapaciteten för Malis försvarsmakt
              och öka respekten för mänskliga rättigheter, folkrätt och skydd
              av kvinnor och barn. EU-insatsen upprättades dessutom efter önskemål
              från Malis regering och efter begäran från FN:s säkerhetsråd.
            </seg>
          </u>
          <u xml:id="i-0dc2bf45a9407713-635" prev="i-0dc2bf45a9407713-618" who="Q3675520">
            <seg xml:id="i-8pryTBHBAiebqgok1VjAeJ">
              Jag tycker, herr talman, att det är viktigt att klargöra biståndsinsatserna
              för att sätta det svenska bidraget till Minusma i rätt sammanhang.
              Sverige har sedan lång tid tillbaka ett omfattande humanitärt
              och utvecklingsinriktat engagemang för Mali, och därför är det
              logiskt att vi bidrar till att stärka säkerheten i landet eftersom
              det hänger intimt samman med de utvecklingsinsatser vi genomför.
              Utan säkerhet kommer inte våra utvecklingsinsatser att bidra till
              förbättringar, och utan utvecklingsstödet kommer de militära insatserna
              bara att kortsiktigt bidra till ökad stabilitet.
            </seg>
          </u>
          <u xml:id="i-0dc2bf45a9407713-636" prev="i-0dc2bf45a9407713-618" who="Q3675520">
            <seg xml:id="i-R3Zfk7xyFDpZZQqy46wEJh">
              Herr talman! I Folkpartiet liberalerna är vi varma anhängare
              av ett ökat svenskt internationellt engagemang. När Förenta nationernas
              säkerhetsråd ger mandat för en insats i enlighet med kapitel VII
              i FN-stadgan ska Sverige delta och bidra med vad vi kan för att
              upprätthålla freden. Efter vårt deltagande i ISAF-insatsen i Afghanistan
              finns kunskap och kapacitet att delta i en större mission, såsom
              Minusma i Mali. Vår personal inom Försvarsmakten är kompetent
              och erkänt skicklig. Kan vi bidra så bör vi bidra.
            </seg>
          </u>
          <u xml:id="i-0dc2bf45a9407713-637" prev="i-0dc2bf45a9407713-618" who="Q3675520">
            <seg xml:id="i-UM2m7S1RFzpm7gfDn8mqNL">
              Det finns ett värde i att Sverige deltar aktivt i att främja
              fred och stabilitet när dessa hotas av extremism och terrorism.
              Vi har under en längre tid sett hur jihadister och salafister
              med vapen i hand och med bombbälten runt midjan skapat enorm förödelse
              och hotar fundamenten i en rad stater. Dessa terrorister skyr
              inga medel. Dessa terrorister saknar helt och hållet respekt för
              krigets lagar och människorätt i övrigt. De vill tvinga miljoner
              människor till underkastelse, alltsomoftast andra muslimer. De
              vill tvinga dessa att underkasta sig religiösa lagar. De inför
              apartheidsystem för kvinnor. De attackerar judar, kristna, shiamuslimer
              och andra grupper som de anser vara fiender.
            </seg>
          </u>
          <u xml:id="i-0dc2bf45a9407713-638" prev="i-0dc2bf45a9407713-618" who="Q3675520">
            <seg xml:id="i-7pqF72SDR51T7LBJE8SK2M">
              Att bekämpa denna extremism är nödvändigt. Annars kommer inte
              bara enskilda stater att falla samman, utan hela regioner. Parallellt
              med militära och andra insatser för skydd och säkerhet måste vi
              samla kraft för att långsiktigt hjälpa de mest utsatta och drabbade
              regionerna i världen att resa sig ur fattigdom och bygga fria
              demokratiska samhällen. Endast så kan vi i det långa loppet bekämpa
              extremism och fanatism och bidra till en bättre värld.
            </seg>
          </u>
          <u xml:id="i-0dc2bf45a9407713-639" prev="i-0dc2bf45a9407713-618" who="Q3675520">
            <seg xml:id="i-AHGqxXWYd4D2MqXUcxfnJ2">
              Jag vill också säga, precis som tidigare talare, att jag är mycket
              glad att det finns en mycket stor enighet i Sveriges riksdag för
              detta. Med dessa ord yrkar jag bifall till utskottets förslag
              i betänkandet och avslag på följdmotionen.
            </seg>
          </u>
          <note xml:id="i-X9JuT2Gyyj7m2VczMYpkE8">
            Ajournering
          </note>
          <note xml:id="i-PmZjFTZjEv6uhuvbvMFLJE">
            Kammaren beslutade kl. 13.52 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u xml:id="i-0dc2bf45a9407713-640" prev="i-0dc2bf45a9407713-618" who="Q3675520">
            <seg xml:id="i-A3gqwUgBiCo8TAw2NChQhC">
              Återupptagna förhandlingar
            </seg>
          </u>
          <note xml:id="i-LRyVnc9Wz3P41yZZd51CY8">
            Förhandlingarna återupptogs kl. 14.00.
          </note>
          <note xml:id="i-fVjDLdCv3yMrn79SoEqjD">
            13 § Frågestund
          </note>
          <note type="speaker" xml:id="i-WGE672Kx1dDkNTBgCfjhED">
            Anf. 60 TALMANNEN:
          </note>
          <note xml:id="i-Tv7WmaVZJTfV2whTz26bLz">
            Jag vill hälsa statsråden välkomna. Frågor besvaras i dag av
            socialminister Göran Hägglund, statsrådet Maria Larsson, statsrådet
            Tobias Billström, statsrådet Ulf Kristersson och försvarsminister
            Karin Enström.
          </note>
          <u xml:id="i-0dc2bf45a9407713-641" who="unknown">
            <seg xml:id="i-4T1snRK3VsbHJmr8j5j5s7">
              En fråga ska vara av övergripande och allmänpolitiskt slag eller
              avse ett ämne som faller inom statsrådets ansvarsområde och rör
              dennes tjänsteutövning. Socialminister Göran Hägglund besvarar
              såväl allmänpolitiska frågor som frågor inom sitt eget ansvarsområde.
            </seg>
          </u>
          <u xml:id="i-0dc2bf45a9407713-642" who="unknown">
            <seg xml:id="i-PcDvmAiT9dtzbDAVmJ4d5S">
              Skattesänkningar och skolan
            </seg>
          </u>
          <note type="speaker" xml:id="i-N5tv6ERMiijHWgG5XgFWvR">
            Anf. 61 IBRAHIM BAYLAN (S):
          </note>
          <u xml:id="i-0dc2bf45a9407713-643" next="i-0dc2bf45a9407713-646" who="Q3055916">
            <seg xml:id="i-U72NvzDYrpMWKgGpc8ZUGc">
              Herr talman! Min fråga vänder sig till socialminister Göran Hägglund.
            </seg>
          </u>
          <u xml:id="i-0dc2bf45a9407713-644" prev="i-0dc2bf45a9407713-643" who="Q3055916">
            <seg xml:id="i-51tRo3DTwLPKicpvLYbcxe">
              Vi har i dagarna sett många glada studenter på lastbilsflak i
              solskenet. Det andas en positiv framtidstro, och det är bra. Samtidigt
              ser vi dock att utvecklingen i den svenska skolan är väldigt allvarlig
              och går åt fel håll. I går kom Skolverket med en rapport som visar
              att svenska elevers kunskaper backar mest i hela världen. Detta
              bekräftar den allvarliga PISA-rapport som kom i december.
            </seg>
          </u>
          <u xml:id="i-0dc2bf45a9407713-645" prev="i-0dc2bf45a9407713-643" who="Q3055916">
            <seg xml:id="i-PX5i7za8sMMbW4fHUca7uP">
              Samtidigt som vi har en sådan utveckling planerar regeringens
              fyra partier enligt deras stämmobeslut ytterligare skattesänkningar.
              Moderaterna vill sänka skatterna med 40 miljarder per år. Centern
              går så långt som 70 miljarder per år. Kristdemokraterna ligger
              däremellan.
            </seg>
          </u>
          <u xml:id="i-0dc2bf45a9407713-646" prev="i-0dc2bf45a9407713-643" who="Q3055916">
            <seg xml:id="i-7aBVWEMtz3CWVEvRxDi8A1">
              Min fråga till Göran Hägglund är därför: På vilket sätt blir
              svensk skola bättre av att man fortsätter den skattesänkningskarusell
              som den här regeringen ägnat sig åt i åtta års tid?
            </seg>
          </u>
          <note type="speaker" xml:id="i-86zf4vdNm2T5MjsnzdHNbb">
            Anf. 62 Socialminister GÖRAN HÄGGLUND (KD):
          </note>
          <u xml:id="i-0dc2bf45a9407713-647" who="Q918261">
            <seg xml:id="i-8UoqdojAaUHMaUhnPsH79K">
              Herr talman! Jag är glad över Ibrahim Baylans fråga, som berör
              ett väldigt viktigt område. Det här är ett av de områden där regeringen
              har lagt ned allra mest tid och energi för att ta reda på hur
              vi ligger till. Vi har sett i internationella mätningar och jämförelser
              att svensk skola presterar alltför dåliga resultat. Vi har lagt
              fram en lång rad förslag om lärarutbildningen, innehållet i skolans
              verksamhet, ordningen i klassrummen etcetera. Det är mängder av
              förslag. En del av dem handlar om resurser. Regeringen har skjutit
              till stora medel. Det finns alltså ingen motsättning mellan skattesänkningar
              och resurstillskott till angelägna områden. Regeringen har för
              avsikt att fortsätta att reformera skolan för att säkerställa
              att vi når bättre resultat i framtiden, herr talman.
            </seg>
          </u>
          <note type="speaker" xml:id="i-Tdue2PVvjYVbcS7YDBETda">
            Anf. 63 IBRAHIM BAYLAN (S):
          </note>
          <u xml:id="i-0dc2bf45a9407713-648" next="i-0dc2bf45a9407713-650" who="Q3055916">
            <seg xml:id="i-4tkXX9XAnBSTDkQMsPP4ra">
              Herr talman! Det är inte ambitionerna det är fel på, utan snarare
              resultatet av den förda politiken. Socialministern säger att regeringen
              har ägnat mycket tid och energi åt skolan. Visserligen har det
              genomförts ett stort antal reformer, men när man inte gör rätt
              saker, det som behövs enligt forskning och beprövad erfarenhet,
              då hjälper det inte. Snarare kan det till och med, som i fallet
              med lärarlegitimationsreformen, stjälpa lärarnas möjligheter att
              möta eleverna.
            </seg>
          </u>
          <u xml:id="i-0dc2bf45a9407713-649" prev="i-0dc2bf45a9407713-648" who="Q3055916">
            <seg xml:id="i-WF98TZHsLNPAafzJxoorkF">
              Socialministern säger vidare att regeringen har skjutit till
              stora resurser och att det inte står i motsättning till skattesänkningar.
              Den typen av argumentation kanske går hem på en partikongress
              hos Kristdemokraterna, men att äta kakan och ha den kvar fungerar
              inte i verkligheten, socialministern. Det är nämligen så att regeringens
              prioritering av skattesänkningar i åtta års tid har inneburit
              att det är 12 500 färre lärare som jobbar i den svenska skolan
              i dag jämfört med 2006.
            </seg>
          </u>
          <u xml:id="i-0dc2bf45a9407713-650" prev="i-0dc2bf45a9407713-648" who="Q3055916">
            <seg xml:id="i-38sGXGGiiNYM45u6BwteFA">
              Om ni nu ska satsa på ytterligare skattesänkningar med i runda
              tal 50–70 miljarder, hur många ytterligare lärare är ni då beredda
              att offra i skolan?
            </seg>
          </u>
          <note type="speaker" xml:id="i-GLAomfuSWWTGkiRCrn29Am">
            Anf. 64 Socialminister GÖRAN HÄGGLUND (KD):
          </note>
          <u xml:id="i-0dc2bf45a9407713-651" next="i-0dc2bf45a9407713-654" who="Q918261">
            <seg xml:id="i-Mf9ZzwfStqBaDFS12odaiw">
              Herr talman! Låt mig få stryka under ett faktum som Ibrahim Baylan
              är väl bekant med, nämligen att lärartätheten i skolan är högre
              i dag än den varit tidigare. Det är fler lärare per 100 elever.
              Det här är betydelsefullt för att varje elev ska kunna få den
              omtanke och uppmärksamhet som krävs från lärarna.
            </seg>
          </u>
          <u xml:id="i-0dc2bf45a9407713-652" prev="i-0dc2bf45a9407713-651" who="Q918261">
            <seg xml:id="i-P8LsbjZW3fBrmKKNEGR8Dj">
              Vi har under de här åren kunnat genomföra skattesänkningar som
              ger mer pengar i plånboken för enskilda människor och familjer.
              Det är bra. Vi har dessutom kunnat öka resurserna inom välfärdssektorn
              på ett sätt som är alldeles fantastiskt givet den svåra ekonomiska
              kris som vår del av världen genomgått. Sverige är närmast unikt
              i detta avseende.
            </seg>
          </u>
          <u xml:id="i-0dc2bf45a9407713-653" prev="i-0dc2bf45a9407713-651" who="Q918261">
            <seg xml:id="i-24ci76Eywfi82EWrtJAkCy">
              Regeringen kommer att fortsätta att metodiskt arbeta igenom skolområdet
              och fortsätta arbetet för att svenska barn och ungdomar ska ha
              en bra utbildningsbakgrund när de ska ge sig ut i arbetslivet.
            </seg>
          </u>
          <u xml:id="i-0dc2bf45a9407713-654" prev="i-0dc2bf45a9407713-651" who="Q918261">
            <seg xml:id="i-7ok6hXor3fCJPV6ieTevuR">
              Kustbevakningens ekonomiska situation
            </seg>
          </u>
          <note type="speaker" xml:id="i-NW9TbAW7kkxPRLfGx5TT9h">
            Anf. 65 PETER RÅDBERG (MP):
          </note>
          <u xml:id="i-0dc2bf45a9407713-655" next="i-0dc2bf45a9407713-658" who="Q6086370">
            <seg xml:id="i-HdMpVkk8bmfz9ChE3EpnqE">
              Herr talman! Jag har en fråga till försvarsminister Karin Enström.
            </seg>
          </u>
          <u xml:id="i-0dc2bf45a9407713-656" prev="i-0dc2bf45a9407713-655" who="Q6086370">
            <seg xml:id="i-VCLQpP8Ut1QABZjhdY15nR">
              Fler än 2 000 fartyg trafikerar dagligen Östersjön i området
              kring Gotland. Dessa fartyg transporterar ca 3 000 miljoner ton
              olja och ca 300 miljoner ton farliga ämnen och kemikalier varje
              år i Östersjön runt Gotland.
            </seg>
          </u>
          <u xml:id="i-0dc2bf45a9407713-657" prev="i-0dc2bf45a9407713-655" who="Q6086370">
            <seg xml:id="i-KVbTyUmvFVWtRh4a8uJDpW">
              Regeringen har gett Kustbevakningen ökade uppgifter de senaste
              åren utan att kompensera Kustbevakningen ekonomiskt för detta.
              Kustbevakningen är en civil verksamhet som värnar liv, miljö och
              säkerhet till sjöss. För att Kustbevakningen ska kunna utföra
              de uppgifter som regeringen ålagt den fattas det 17 miljoner kronor
              för 2015 och 133 miljoner kronor för 2016. Kustbevakningen har
              redan varslat personal på grund av att regeringen inte sköt till
              pengar i vårbudgeten. Verksamheten vid Kustbevakningen kommer
              att reduceras med ca 30–40 procent.
            </seg>
          </u>
          <u xml:id="i-0dc2bf45a9407713-658" prev="i-0dc2bf45a9407713-655" who="Q6086370">
            <seg xml:id="i-Tw7GwA8yFYRUfTsE8S9chP">
              Vad kommer regeringen att göra åt detta?
            </seg>
          </u>
          <note type="speaker" xml:id="i-JMVEpATmJYPNhEB6hXJ79H">
            Anf. 66 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-659" next="i-0dc2bf45a9407713-661" who="Q3544279">
            <seg xml:id="i-SFnhqjyYr6U3swp87Le5kz">
              Herr talman! Kustbevakningen har många och vittomfattande uppgifter
              som bland annat handlar om miljöskydd, till exempel om att kunna
              sanera och vidta åtgärder vid stora oljeutsläpp.
            </seg>
          </u>
          <u xml:id="i-0dc2bf45a9407713-660" prev="i-0dc2bf45a9407713-659" who="Q3544279">
            <seg xml:id="i-Jw4iBpsxeYNz4LJvdhLBLh">
              Peter Rådberg pekar på någonting som Försvarsdepartementet och
              Regeringskansliet har arbetat med tillsammans med myndigheten
              Kustbevakningen under en längre tid. Kustbevakningens ekonomiska
              situation är allvarlig. Sedan en tid tillbaka pågår en process
              för att finna lösningar, så att vi kan få en bra balans mellan
              Kustbevakningens uppgifter och ekonomi.
            </seg>
          </u>
          <u xml:id="i-0dc2bf45a9407713-661" prev="i-0dc2bf45a9407713-659" who="Q3544279">
            <seg xml:id="i-24vAMmivm5YyR7Ecuxqorw">
              Kustbevakningen har inte bara uppgifter som ligger inom ramen
              för Försvarsdepartementets ansvar, utan även uppgifter som ligger
              inom ramen för Justitiedepartementets ansvar samt på miljösidan.
              Det pågår nu ett intensivt arbete i Regeringskansliet för att
              hitta en lösning på Kustbevakningens ekonomiska problem.
            </seg>
          </u>
          <note type="speaker" xml:id="i-NbGeyZh5A1V1pdi8A9Tq5a">
            Anf. 67 PETER RÅDBERG (MP):
          </note>
          <u xml:id="i-0dc2bf45a9407713-662" next="i-0dc2bf45a9407713-664" who="Q6086370">
            <seg xml:id="i-2YuWV2rMCpzgxjxXKHAyP1">
              Herr talman! När fartyget Prestige bröts itu och förliste mellan
              Spanien och Portugal 2002 höjdes kravet på att kuststaterna skulle
              få skydd längs sina kuster. Vid olyckan läckte det ut 60 000 ton
              olja, och 2 900 kilometer av Spaniens, Frankrikes och Portugals
              kust drabbades av oljeutsläppen.
            </seg>
          </u>
          <u xml:id="i-0dc2bf45a9407713-663" prev="i-0dc2bf45a9407713-662" who="Q6086370">
            <seg xml:id="i-CiQPYWmJq2qErmBLSNyHH3">
              Sedan 2009 har Kustbevakningen flaggat för att man måste ha den
              här budgetförstärkningen om man ska kunna uppfylla de säkerhetskrav
              och miljökrav som regeringen ställt på Kustbevakningen. Om inga
              pengar skjuts till lämnar regeringen Gotland och Östersjön utan
              fullgott skydd mot uppenbara hot om oljeutsläpp och försämrad
              säkerhet till sjöss. Konsekvenserna av oljeutsläpp i Östersjön
              och utanför Gotland kan bli väldigt kännbara för naturen och även
              för turistnäringen kring ön.
            </seg>
          </u>
          <u xml:id="i-0dc2bf45a9407713-664" prev="i-0dc2bf45a9407713-662" who="Q6086370">
            <seg xml:id="i-3a1Kbv4c5PQFmEd1yZF5Gv">
              Jag skulle vilja att försvarsministern gav en liten hint om att
              man tittar över detta. Men faktum är att Kustbevakningen saknar
              de här pengarna. Får de inte pengarna måste de lägga varsel, och
              då drabbas miljön och säkerheten i Östersjön.
            </seg>
          </u>
          <note type="speaker" xml:id="i-LGNRHMkRL73PgD7LFyzKVm">
            Anf. 68 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-665" next="i-0dc2bf45a9407713-666" who="Q3544279">
            <seg xml:id="i-M2r4up1UGyXkUCEXn3gBeL">
              Herr talman! Jag vill understryka att Kustbevakningen har en
              allvarlig ekonomisk situation. Det gäller nu att finna lösningar,
              så att vi får en balans mellan verksamhet och ekonomi. Generaldirektören
              för Kustbevakningen har varit tvungen att varsla personal redan
              nu, eftersom det finns regler om ett års uppsägningstid. Men det
              pågår ett intensivt arbete inom Regeringskansliet för att finna
              en lösning, så att verksamhet och ekonomi kan vara i balans.
            </seg>
          </u>
          <u xml:id="i-0dc2bf45a9407713-666" prev="i-0dc2bf45a9407713-665" who="Q3544279">
            <seg xml:id="i-E6eetUHmamj26G6MELCqQy">
              Anskaffning av nya generationens ubåtar
            </seg>
          </u>
          <note type="speaker" xml:id="i-D6e1zUU2mG95MdbELUJmkF">
            Anf. 69 JOHAN FORSSELL (M):
          </note>
          <u xml:id="i-0dc2bf45a9407713-667" next="i-0dc2bf45a9407713-670" who="Q5737622">
            <seg xml:id="i-PvrSqV2AzmdLPzLCYY4kNV">
              Herr talman! Jag har också en fråga till försvarsminister Karin
              Enström.
            </seg>
          </u>
          <u xml:id="i-0dc2bf45a9407713-668" prev="i-0dc2bf45a9407713-667" who="Q5737622">
            <seg xml:id="i-6uu9Hm71HSsMARVTHAwTyH">
              Jag tror inte att någon har missat att vi har en delvis ny säkerhetspolitisk
              utveckling i världen, inte bara långt borta från Sverige utan
              också närmare oss, med tanke på annekteringen av Krim. Det här
              innebär förvisso inte något omedelbart hot mot Sverige, men det
              ställer ändå frågor om vår egen försvarsförmåga och vår egen säkerhet.
            </seg>
          </u>
          <u xml:id="i-0dc2bf45a9407713-669" prev="i-0dc2bf45a9407713-667" who="Q5737622">
            <seg xml:id="i-6ZPZjNPJSEiHnsDDHMdwE3">
              En viktig del för Sverige är att ha en fungerande undervattensförmåga.
              Det är naturligt för ett land med en lång kustremsa. Där har det
              skett en lång process kopplad till Kockums och Saab kring nästa
              generations ubåtar.
            </seg>
          </u>
          <u xml:id="i-0dc2bf45a9407713-670" prev="i-0dc2bf45a9407713-667" who="Q5737622">
            <seg xml:id="i-4AHfg1f4AFkZAwnwm2qAhd">
              Jag undrar hur försvarsministern bedömer möjligheterna för Sverige
              att kunna anskaffa nästa generations ubåtar som planerat.
            </seg>
          </u>
          <note type="speaker" xml:id="i-WiqjRRXTyrXsZSaEr7kDf4">
            Anf. 70 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-671" next="i-0dc2bf45a9407713-673" who="Q3544279">
            <seg xml:id="i-W8g8tLRXVkTQUx8homubyu">
              Herr talman! Precis så är det. Undervattensförmågan är en vital
              del av Sveriges samlade försvarsförmåga. Vi har gjort bedömningen
              från regeringens sida att vi behöver ytterligare stärka vår försvarsförmåga.
              Då blir ubåtsförmågan en del som vi också måste vara beredda att
              förstärka.
            </seg>
          </u>
          <u xml:id="i-0dc2bf45a9407713-672" prev="i-0dc2bf45a9407713-671" who="Q3544279">
            <seg xml:id="i-LVxTvPhLZCf956eZTDRCkT">
              Redan 2010 fattade riksdagen beslut och bemyndigade regeringen
              att kunna få anskaffa två nya ubåtar av nästa generations ubåt.
              Sedan dess har det pågått ett arbete för att kunna både beställa
              nya ubåtar och kunna göra en halvtidsmodifiering av resterande
              ubåtar.
            </seg>
          </u>
          <u xml:id="i-0dc2bf45a9407713-673" prev="i-0dc2bf45a9407713-671" who="Q3544279">
            <seg xml:id="i-BkiCGQY8DeC4g6ntvWRZHY">
              Förutsättningar har inte funnits. FMV har inte kunnat komma vidare
              och hitta rätt förutsättningar för att kunna göra beställningar.
              Nu ser läget annorlunda ut. Vi har arbetat intensivt för att hitta
              en industriell lösning som gör att vi så fort som möjligt kan
              göra både beställningar på halvtidsmodifiering av ubåtar av Gotlandsklassen
              och anskaffa två nya ubåtar.
            </seg>
          </u>
          <note type="speaker" xml:id="i-2fUHyCVNifXuXBK8C6DyGd">
            Anf. 71 JOHAN FORSSELL (M):
          </note>
          <u xml:id="i-0dc2bf45a9407713-674" next="i-0dc2bf45a9407713-675" who="Q5737622">
            <seg xml:id="i-XiXDk9t5gJXN68HRYcRvzN">
              Herr talman! Jag vill tacka för svaret. Det är ett viktigt område
              både för Sveriges förvarsförmåga och för skattebetalarna som har
              plöjt ned väldigt stora summor i detta liksom för de tusentals
              arbetstillfällen som på olika sätt är beroende av att Sverige
              har den förmågan.
            </seg>
          </u>
          <u xml:id="i-0dc2bf45a9407713-675" prev="i-0dc2bf45a9407713-674" who="Q5737622">
            <seg xml:id="i-46mbhZ8P3QZ8A47vrgNKn3">
              Det är ett kostsamt projekt. Ett litet land som Sverige kan inte
              finansiera det enbart på egen hand. Det är viktigt med en kostnadsdelning
              med andra nationer. Jag har en följdfråga till försvarsministern
              om hur hon ser på möjligheten att Sverige framöver ska kunna dela
              kostnader för projektet med andra länder.
            </seg>
          </u>
          <note type="speaker" xml:id="i-WjUgfc5phuZ3ah8gCdQw1R">
            Anf. 72 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-676" next="i-0dc2bf45a9407713-678" who="Q3544279">
            <seg xml:id="i-Qg5qMJ7ZdSwoKGMhxVfCsf">
              Herr talman! Jag vill först understryka att regeringen nu har
              pekat ut undervattensförmågan som ett väsentligt säkerhetsintresse
              för Sverige. Det är också någonting som Försvarsberedningen uppfattar
              att även riksdagen kommer att ställa sig bakom.
            </seg>
          </u>
          <u xml:id="i-0dc2bf45a9407713-677" prev="i-0dc2bf45a9407713-676" who="Q3544279">
            <seg xml:id="i-NNUtEbYeEMsT3vvYbJzL1t">
              Det innebär också att kompetensbasen för att kunna utveckla ubåtssystemen
              är nödvändig för att kunna bibehålla och utveckla ubåtsförmågan
              i Försvarsmakten. Samtidigt är det så att när vi ska anskaffa
              eller utveckla ny materiel är det en fördel att kunna göra det
              i samarbete med andra länder.
            </seg>
          </u>
          <u xml:id="i-0dc2bf45a9407713-678" prev="i-0dc2bf45a9407713-676" who="Q3544279">
            <seg xml:id="i-2VCBEGmk9kPzxBv4DpGJKn">
              Den industriella lösning som förhoppningsvis nu kommer att finnas
              kommer att göra det möjligt för internationella strategiska samarbeten
              där Sverige förhoppningsvis kan dela kostnader i utvecklingen
              av de nödvändiga men också, det stämmer, avancerade och kostsamma
              systemen som ubåtssystemen innebär.
            </seg>
          </u>
          <note xml:id="i-GKLKnKq11bAfmwNz4mbg3t">
            Ersättning till vanvårdade
          </note>
          <note type="speaker" xml:id="i-EicCLfGfNhj4xoBoGP6VYP">
            Anf. 73 MARGARETA LARSSON (SD):
          </note>
          <u xml:id="i-0dc2bf45a9407713-679" next="i-0dc2bf45a9407713-680" who="Q4961125">
            <seg xml:id="i-AYAReqf6WfH9ZK8mHq8UVn">
              Herr talman! Jag har två frågor till Maria Larsson som är sammankopplade
              med varandra.
            </seg>
          </u>
          <note xml:id="i-2PgnioxWPt7uxoHKzjQHYJ">
            Den ena handlar om stämningsansökningarna som har lämnats in
            av Jens-Victor Palm som ombud för Sofia Rapp Johansson och Johnny
            Lindén. Det handlar om gränsen vid 1980 och att Maria Larsson
            fråntagit de vanvårdade rätten att överklaga Ersättningsnämndens
            maktfullkomliga beslut.
          </note>
          <u xml:id="i-0dc2bf45a9407713-680" prev="i-0dc2bf45a9407713-679" who="Q4961125">
            <seg xml:id="i-L11bWHQuhKRqt4WcWpjuED">
              Min första fråga lyder: Är Maria Larsson beredd att ändra lagen
              innan HD eller Europadomstolen gör det åt statsrådet? Min andra
              fråga är: Om det nu går så långt att det går till Europadomstolen,
              kommer Sverige då att medge talan? Eller är man beredd att betala
              högre advokatarvoden för att bestrida talan, som kunnat bekosta
              pengar till Johnny Lindén?
            </seg>
          </u>
          <note type="speaker" xml:id="i-3v9n4yrTU1hM21nta2vum6">
            Anf. 74 Statsrådet MARIA LARSSON (KD):
          </note>
          <u xml:id="i-0dc2bf45a9407713-681" next="i-0dc2bf45a9407713-683" who="Q447542">
            <seg xml:id="i-UfWP3JuyFXgYz3Kqv5dAJU">
              Herr talman! Jag är stolt över att Sverige som ett av få länder
              i världen har grävt i sin historia om placerade barn. Väldigt
              många barn i väldigt många länder har omhändertagits och inte
              fått en tryggare barndom utan en otryggare. De har utsatts för
              våld och övergrepp på ett otillbörligt sätt. Det är förfärliga
              historier som skett också i vårt land.
            </seg>
          </u>
          <u xml:id="i-0dc2bf45a9407713-682" prev="i-0dc2bf45a9407713-681" who="Q447542">
            <seg xml:id="i-P5Ezv8eSrpjdq4JgW283BH">
              Därför har regeringen tillsammans med sju partier i riksdagen
              gjort en sjupartiuppgörelse om att ersättning ska kunna vara möjlig
              att få för dem som är drabbade. Efter att ha samlat berättelserna
              tillsattes en utredning som skulle titta på formerna för det.
              Den utredningen har legat till grund för den ersättningsnämnd
              som nu finns och beslutar.
            </seg>
          </u>
          <u xml:id="i-0dc2bf45a9407713-683" prev="i-0dc2bf45a9407713-681" who="Q447542">
            <seg xml:id="i-5cGxS741FN1Wekf616qVQK">
              Möjligheten finns att söka för dem som är drabbade. Har man fått
              ett avslag finns möjligheten att söka igen.
            </seg>
          </u>
          <note type="speaker" xml:id="i-3rhbHG91A36FsTGvMopnDb">
            Anf. 75 MARGARETA LARSSON (SD):
          </note>
          <u xml:id="i-0dc2bf45a9407713-684" next="i-0dc2bf45a9407713-686" who="Q4961125">
            <seg xml:id="i-UHoGtuSjFjt13RKAtNX3ep">
              Herr talman! Jag tackar för svaret, men jag anser ändå inte att
              jag har fått något svar på mina frågor.
            </seg>
          </u>
          <u xml:id="i-0dc2bf45a9407713-685" prev="i-0dc2bf45a9407713-684" who="Q4961125">
            <seg xml:id="i-3VHRQwxzFGqjxue8GsSfHS">
              Har det exempelvis kommit in nya uppgifter kan de drabbade göra
              en ny ansökan, men de kan inte överklaga. Det är rent lagvidrigt
              hur man har gjort det. Jens-Victor Palm är en väldigt namnkunnig
              advokat. Jag litar fullständigt på att han har gjort en korrekt
              bedömning av att det strider mot Europakonventionen.
            </seg>
          </u>
          <u xml:id="i-0dc2bf45a9407713-686" prev="i-0dc2bf45a9407713-684" who="Q4961125">
            <seg xml:id="i-LXHzCcb4pdBPZHT7V7RPBk">
              Herr talman! Jag bävar inför tanken att Sverige som nation och
              svarande ska försöka slingra sig undan sitt ansvar och därmed
              fortsätta att spotta på de personer som inte klarar av att kristallklart
              komma ihåg på en kvart vad de varit utsatta för när de sitter
              inför Ersättningsnämnden.
            </seg>
          </u>
          <note type="speaker" xml:id="i-W86otQZmsF3LAdk4dHpRiE">
            Anf. 76 Statsrådet MARIA LARSSON (KD):
          </note>
          <u xml:id="i-0dc2bf45a9407713-687" next="i-0dc2bf45a9407713-689" who="Q447542">
            <seg xml:id="i-VXuYFJzWVPZg9KsrnYQJaw">
              Herr talman! Ersättningsnämnden arbetar inte som en vanlig domstol.
              Den hör inte två parter. Den hör en part. Ersättningsnivån är
              hög jämfört med skadestånd i en domstol. Bevisbördan är lägre.
              Det är alltså inte en vanlig domstolsprocess som äger rum.
            </seg>
          </u>
          <u xml:id="i-0dc2bf45a9407713-688" prev="i-0dc2bf45a9407713-687" who="Q447542">
            <seg xml:id="i-VoEUfSpLTA1D5vv4qfWjbX">
              Vi har försökt att efter bästa förmåga, sju partier tillsammans,
              utforma ett regelverk som ska medge och möjliggöra för människor
              som är drabbade att få ersättning. Det har varit vår grund och
              vår avsikt, och det är också så jag upplever att Ersättningsnämnden
              i dag fungerar.
            </seg>
          </u>
          <u xml:id="i-0dc2bf45a9407713-689" prev="i-0dc2bf45a9407713-687" who="Q447542">
            <seg xml:id="i-AYC5AV6nsWte62Uq1zVAJf">
              Regeringens syn på strejkrätten
            </seg>
          </u>
          <note type="speaker" xml:id="i-BEpc6p2m9bob6HjqsmG1ud">
            Anf. 77 ALI ESBATI (V):
          </note>
          <u xml:id="i-0dc2bf45a9407713-690" next="i-0dc2bf45a9407713-693" who="Q4724776">
            <seg xml:id="i-SoQUqYMcbFjF72MvyZrdSv">
              Herr talman! Det pågår som bekant en strejk som har sin upprinnelse
              i Öresundstågen. Bakgrunden är att operatören Veolia har lagt
              ett varsel om stora uppsägningar. Människor ska sägas upp men
              förväntas samtidigt acceptera att återvända som deltids- och timanställda.
            </seg>
          </u>
          <u xml:id="i-0dc2bf45a9407713-691" prev="i-0dc2bf45a9407713-690" who="Q4724776">
            <seg xml:id="i-U3NzVKTn6qfvmWkX7A5wLS">
              Detta är oacceptabelt i det fallet och borde vara någonting som
              inte förekommer på den svenska arbetsmarknaden. Fackförbundet
              Seko försöker nu ta sitt ansvar och reglera detta avtalsvägen,
              men arbetsgivarorganisationen Almega vägrar. Därför ser vi nu
              den viktiga arbetskonflikten.
            </seg>
          </u>
          <u xml:id="i-0dc2bf45a9407713-692" prev="i-0dc2bf45a9407713-690" who="Q4724776">
            <seg xml:id="i-AcFZZ1skXu3hgYU2KFhm2j">
              Att arbetande människor tillsammans tar kampen för rimliga villkor
              tycks dock vara extremt provocerande för somliga. Tunga företrädare
              för regeringspartiet Folkpartiet har tagit till orda för att begränsa
              inte de osäkra villkoren utan strejkrätten, denna grundlags- och
              konventionsfästa mänskliga rättighet.
            </seg>
          </u>
          <u xml:id="i-0dc2bf45a9407713-693" prev="i-0dc2bf45a9407713-690" who="Q4724776">
            <seg xml:id="i-CWPrU6rRFVcDodr7dCbeuB">
              Min fråga till socialminister Göran Hägglund blir därför: Är
              Folkpartiets syn på att strejkrätten ska begränsas i Sverige någonting
              som delas av hela regeringen?
            </seg>
          </u>
          <note type="speaker" xml:id="i-NTXc2CCoW723BU5cJazq1R">
            Anf. 78 Socialminister GÖRAN HÄGGLUND (KD):
          </note>
          <u xml:id="i-0dc2bf45a9407713-694" who="Q918261">
            <seg xml:id="i-Wt3mQcrvj9uJWKfZw1FrSL">
              Herr talman! Det pågår en konflikt på den svenska arbetsmarknaden.
              Det är en fråga för arbetsmarknadens parter. Det är inte en fråga
              för oss som regering eller för riksdagen att ta ställning till.
              Det handlar om att parterna har haft kontakter och förhandlingar.
              Jag hoppas att de ska kunna komma överens så att man har goda
              villkor för medarbetarna, en väl fungerande tågtrafik i Sverige
              och att pendlarna återigen kan förlita sig på att tågtrafiken
              kommer i gång.
            </seg>
          </u>
          <note type="speaker" xml:id="i-6tQGbEF3ay1Kden1f7vxJc">
            Anf. 79 ALI ESBATI (V):
          </note>
          <u xml:id="i-0dc2bf45a9407713-695" next="i-0dc2bf45a9407713-697" who="Q4724776">
            <seg xml:id="i-8vBMuaWeZkHMm8CcMqcZC3">
              Herr talman! Min bedömning är att Folkpartiets ställning i Sveriges
              regering inte är en fråga för arbetsmarknadens parter utan för
              regeringen. Det är vad min fråga gällde. Är det som flera tunga
              folkpartister nu har sagt, nämligen att strejkrätten bör begränsas,
              en åsikt som delas av regeringen?
            </seg>
          </u>
          <u xml:id="i-0dc2bf45a9407713-696" prev="i-0dc2bf45a9407713-695" who="Q4724776">
            <seg xml:id="i-H6PDXbCJKdXe65vYrpBBzk">
              Vidare är det man strejkar om, det som har föranlett strejken,
              en effekt av att regeringen för en politik som gör exempelvis
              att så kallad allmän visstid förekommer, det vill säga att arbetsgivaren
              inte behöver motivera varför den vill anställa på visstid. Detta
              försöker man nu reglera genom avtal, och därför uppstår konflikt
              när arbetsgivaren vägrar.
            </seg>
          </u>
          <u xml:id="i-0dc2bf45a9407713-697" prev="i-0dc2bf45a9407713-695" who="Q4724776">
            <seg xml:id="i-FTgxiig5Xo7StLoY87ounv">
              Min första fråga och huvudfråga var: Delar regeringen den ståndpunkt
              som tunga företrädare för regeringspartiet Folkpartiet har gett
              uttryck för, nämligen att strejkrätten bör begränsas?
            </seg>
          </u>
          <note type="speaker" xml:id="i-Jkz8Q5zjcFq2tAvKRpw8me">
            Anf. 80 Socialminister GÖRAN HÄGGLUND (KD):
          </note>
          <u xml:id="i-0dc2bf45a9407713-698" next="i-0dc2bf45a9407713-699" who="Q918261">
            <seg xml:id="i-ABhD31ZJ7EvY8f8TtrgRxU">
              Herr talman! Jag har bara följt diskussionen via medierna. Jag
              tror att det är likadant för de flesta av oss här i kammaren.
              Att politiska partier har ståndpunkter om det som är en lagstiftad
              del i arbetsmarknadspolitiken är inte ett dugg konstigt. Det är
              sådant som vi kan ha politiska diskussioner om. Det gäller till
              exempel hur arbetsrätten ska se ut vad gäller de lagstiftade delarna.
              Jag tror att representanter för Folkpartiet har pläderat för en
              förändring av proportionalitetsprincipen.
            </seg>
          </u>
          <u xml:id="i-0dc2bf45a9407713-699" prev="i-0dc2bf45a9407713-698" who="Q918261">
            <seg xml:id="i-FbKecUZ3CFVVR4sR4jzKqZ">
              Regeringen har ingen avsikt att förändra den lagstiftning som
              gäller i dag på området. Jag tror att det är olyckligt om detta
              är en strid som blir partipolitisk snarare än en fråga för arbetsmarknadens
              parter. Det regelverk som är lagstiftat gäller. Vi överlåter åt
              arbetsmarknadens parter att nå överenskommelser som bland annat
              kan säkerställa att tågtrafiken går igen.
            </seg>
          </u>
          <note xml:id="i-TdfmjQBhcYR2SXCmPKqLQw">
            Beredskap för flyktingmottagande
          </note>
          <note type="speaker" xml:id="i-E42ThKA9fzwhHxjZqQkHNc">
            Anf. 81 TINA ACKETOFT (FP):
          </note>
          <u xml:id="i-0dc2bf45a9407713-700" next="i-0dc2bf45a9407713-703" who="Q4933704">
            <seg xml:id="i-CvT66f4oyykSYcnLEgkQ6z">
              Herr talman! Som skåning och folkpartist känner jag mig nästan
              hugad att ge mig in i föregående diskussion efter att ha kommit
              från ett Skåne som har varit lamslaget i ungefär två veckors tid.
            </seg>
          </u>
          <u xml:id="i-0dc2bf45a9407713-701" prev="i-0dc2bf45a9407713-700" who="Q4933704">
            <seg xml:id="i-JW5UbNxn27qxGvy3WTfe8F">
              Min fråga går till statsrådet Billström. Sverige har en lång
              och mycket god tradition av att vara en öppen hamn och ta emot
              flyktingar som behöver ett tryggt ställe. Vi har haft Irak tidigare
              och Syrien i allra högst grad. Nu är strider i gång igen i Irak,
              vilket vi kan läsa om och följa i medierna.
            </seg>
          </u>
          <u xml:id="i-0dc2bf45a9407713-702" prev="i-0dc2bf45a9407713-700" who="Q4933704">
            <seg xml:id="i-3JCyh6xavs5Ur5F55T71kU">
              Efter några dagar kontrollerar de islamistiska terroristerna
              i Isis nu stora delar av norra och västra Irak. Hundratusentals
              människor har redan flytt Mosul in i de kurdiska regionerna. Om
              situationen fortsätter antar jag att vi sannolikt har en ny flyktingvåg
              på väg till Europa och till Sverige.
            </seg>
          </u>
          <u xml:id="i-0dc2bf45a9407713-703" prev="i-0dc2bf45a9407713-700" who="Q4933704">
            <seg xml:id="i-BmqRMs5BvKHNLrYFdRgVkn">
              Därför är min fråga till migrationsministern: Vilken beredskap
              har Sverige för att kunna leva upp till de förväntningar som man
              har på Sverige som en trygg och säker hamn för att ta emot människor
              på flykt?
            </seg>
          </u>
          <note type="speaker" xml:id="i-9rX5C9gGarXnXqzedZb7sG">
            Anf. 82 Statsrådet TOBIAS BILLSTRÖM (M):
          </note>
          <u xml:id="i-0dc2bf45a9407713-704" next="i-0dc2bf45a9407713-706" who="Q3112958">
            <seg xml:id="i-GG8vE841ywy4zitpbJi86H">
              Herr talman! Det är precis som Tina Acketoft säger: Utvecklingen
              i Irak, som delvis är en konsekvens av utvecklingen i inbördeskrigets
              Syrien, företer alla tecken på en eskalering i en riktning där
              många, många människor förmodligen kommer att befinna sig på flykt
              inom kort. De senaste siffror som jag har hört visar att ungefär
              500 000 människor nu är internflyktingar i sitt eget land på flykt
              undan den så kallade Isismilisen.
            </seg>
          </u>
          <u xml:id="i-0dc2bf45a9407713-705" prev="i-0dc2bf45a9407713-704" who="Q3112958">
            <seg xml:id="i-WnvekFipv1T9wxCws8dDFN">
              För svenskt vidkommande ska man naturligtvis komma ihåg att effekter
              i det svenska migrationssystemet och i det europeiska asylsystemet
              ofta sker längre fram. Det sker inte omgående, utan längre fram.
              Icke desto mindre utgår jag ifrån att våra berörda myndigheter,
              framför allt Migrationsverket, kommer att ta utvecklingen på största
              allvar och ta in detta i den omvärldsbevakning som måste finnas.
            </seg>
          </u>
          <u xml:id="i-0dc2bf45a9407713-706" prev="i-0dc2bf45a9407713-704" who="Q3112958">
            <seg xml:id="i-EQkmhs8i193tpjTHFmA7h">
              Man får inte heller glömma bort att det också finns organ på
              europeisk nivå, framför allt Easo, det europeiska stödkontoret
              för asylfrågor, som är en EU-myndighet som har en roll att spela
              tillsammans med organisationer som UNHCR.
            </seg>
          </u>
          <note type="speaker" xml:id="i-JRPcxJDrcmYzN75SiBZno4">
            Anf. 83 TINA ACKETOFT (FP):
          </note>
          <u xml:id="i-0dc2bf45a9407713-707" next="i-0dc2bf45a9407713-709" who="Q4933704">
            <seg xml:id="i-DA2ynitmPKM6KjS8KPr3CK">
              Herr talman! Jag tackar statsrådet Billström för svaret. Det
              känns gott att vi är på samma sida i de här frågorna. Nästan alla
              partier i riksdagen delar övertygelsen att Sverige har ett ansvar
              och att vi vill leva upp till detta.
            </seg>
          </u>
          <u xml:id="i-0dc2bf45a9407713-708" prev="i-0dc2bf45a9407713-707" who="Q4933704">
            <seg xml:id="i-PqHgyptxsJnJaMZcQeit53">
              Därför gör det mig orolig när jag träffar mina folkpartistiska
              kolleger runt omkring i landet, och för den delen också andra
              partiers företrädare. Det är kommunföreträdare som vill stå upp,
              som vill ordna boende och som vill se till att kunna ta emot.
              Men de mäktar helt enkelt inte med att hantera detta eftersom
              Migrationsverket står och knackar på dörren och har 100 människor
              som ska tas hand om med 14 dagars varsel.
            </seg>
          </u>
          <u xml:id="i-0dc2bf45a9407713-709" prev="i-0dc2bf45a9407713-707" who="Q4933704">
            <seg xml:id="i-4AQYZh4P9iyiWQTGeniHiK">
              Min fråga till statsrådet är ännu en gång: Vad kan vi göra för
              att se till att framförhållningen blir bättre så att vi kan ta
              emot de här människorna, ge dem ett vettigt uppehälle och se till
              att de kan få ta del av vår svenska nation?
            </seg>
          </u>
          <note type="speaker" xml:id="i-9qQ9C2W3Sydxr7aRcG4Nr8">
            Anf. 84 Statsrådet TOBIAS BILLSTRÖM (M):
          </note>
          <u xml:id="i-0dc2bf45a9407713-710" next="i-0dc2bf45a9407713-714" who="Q3112958">
            <seg xml:id="i-QtiMwWQeHCP6Ex8obfLm1p">
              Herr talman! Precis som jag sade i mitt föregående inlägg gör
              världsläget att många människor söker asyl i Sverige just nu.
              Det är också många människor som beviljas uppehållstillstånd.
              Det gör att Migrationsverkets boenden är fulla, och man måste
              använda sig av så kallade tillfälliga boenden.
            </seg>
          </u>
          <u xml:id="i-0dc2bf45a9407713-711" prev="i-0dc2bf45a9407713-710" who="Q3112958">
            <seg xml:id="i-C6D6qYNMGpX23QKV8X2Jft">
              Lösningen på det problem som Tina Acketoft pekar på med att framförhållningen
              inte alltid är så snabb som man skulle önska är att fler kommuner
              solidariskt ställer upp och bereder dem som har fått uppehållstillstånd
              möjligheten att få plats ute i kommunerna för etablering. Då skulle
              det egentligen inte finnas något behov av denna typ av tillfälliga
              boenden, och den diskussion vi har här och nu i kammaren skulle
              vara helt obehövlig.
            </seg>
          </u>
          <u xml:id="i-0dc2bf45a9407713-712" prev="i-0dc2bf45a9407713-710" who="Q3112958">
            <seg xml:id="i-F31D4nCYDV6NeGtDYXmyJx">
              Lösningen för att förbättra kvaliteten i mottagandet av asylsökande
              och för att sänka kostnaderna är att förmå landets kommuner att
              öppna för kommunplacering av de nyanlända som har fått uppehållstillstånd.
            </seg>
          </u>
          <u xml:id="i-0dc2bf45a9407713-713" prev="i-0dc2bf45a9407713-710" who="Q3112958">
            <seg xml:id="i-U9U2qpWGkFWZsaAwmuWue6">
              Det är ett ansvar som åvilar oss alla oavsett partifärg i den
              här kammaren – de partier som står upp för en öppen och human
              asylpolitik – att föra detta samtal.
            </seg>
          </u>
          <u xml:id="i-0dc2bf45a9407713-714" prev="i-0dc2bf45a9407713-710" who="Q3112958">
            <seg xml:id="i-17ojUJv98qtgJteFegSGxs">
              Patientsäkerheten vid sjuksköterskebrist
            </seg>
          </u>
          <note type="speaker" xml:id="i-CvGZwD1B8He16gU4MwXNx6">
            Anf. 85 INGELA NYLUND WATZ (S):
          </note>
          <u xml:id="i-0dc2bf45a9407713-715" next="i-0dc2bf45a9407713-718" who="Q4970595">
            <seg xml:id="i-8EWbHppuaZbFRPRasTpaF1">
              Herr talman! Min fråga går till socialministern.
            </seg>
          </u>
          <u xml:id="i-0dc2bf45a9407713-716" prev="i-0dc2bf45a9407713-715" who="Q4970595">
            <seg xml:id="i-B1Ha62fgtM3fFsGvhW9SXo">
              I måndags presenterade Vårdförbundet sin sommarrapport, som visar
              att det råder större eller allvarlig brist på sjuksköterskor,
              specialistsjuksköterskor och barnmorskor i princip i hela landet
              inför sommaren. Värst är dock läget i storstadsregionerna. Vårdförbundet
              känner och pekar nu på en allvarlig oro för patientsäkerhetsläget
              inför sommaren.
            </seg>
          </u>
          <u xml:id="i-0dc2bf45a9407713-717" prev="i-0dc2bf45a9407713-715" who="Q4970595">
            <seg xml:id="i-HLR4fYawmotLLf9PTdAFoN">
              Landstingsmoderaterna i Stockholm presenterade sina åtgärder
              inför den akuta sommarsituationen två och en halv vecka innan
              sommarsemestrarna börjar. De sätter som vanligt sitt hopp till
              att personalen ska skjuta på sina semestrar.
            </seg>
          </u>
          <u xml:id="i-0dc2bf45a9407713-718" prev="i-0dc2bf45a9407713-715" who="Q4970595">
            <seg xml:id="i-NttkQ2GZywFsoKu5vbnwqU">
              Anser socialministern att en sådan planering borgar för en god
              patientsäkerhet?
            </seg>
          </u>
          <note type="speaker" xml:id="i-8oz7NrHbGydRmtUhsovsh2">
            Anf. 86 Socialminister GÖRAN HÄGGLUND (KD):
          </note>
          <u xml:id="i-0dc2bf45a9407713-719" next="i-0dc2bf45a9407713-720" who="Q918261">
            <seg xml:id="i-6X3PPQmzwxULwp8o3TKGnT">
              Herr talman! Jag vet att runt om i Landstingssverige är detta
              en fråga som är allt annat än obekant. Detta är någonting som
              landstingspolitiker och landstingsledningar arbetar med runt om
              i Sverige oavsett partipolitisk färg. Det är ett svårt problem
              att hantera. Vi har en situation då efterfrågan på vård inte låter
              sig enkelt planeras och där alla människor i vårt land som har
              ett arbete har möjlighet och rätt att få sammanhängande ledighet
              under sommaren.
            </seg>
          </u>
          <u xml:id="i-0dc2bf45a9407713-720" prev="i-0dc2bf45a9407713-719" who="Q918261">
            <seg xml:id="i-RR4zewoMRcfDRHUCHmM9F1">
              Detta gör naturligtvis att vården utsätts för påfrestningar.
              Det innebär att man gör stora ansträngningar med en del lock och
              pock för att få medarbetarna att bidra på olika sätt. Det innebär
              att man rekryterar vikarier, personer som fortfarande studerar
              och så vidare – allt för att säkerställa så långt det över huvud
              taget går att vården ska fungera på precis samma goda sätt som
              den tenderar att göra under resten av året.
            </seg>
          </u>
          <note type="speaker" xml:id="i-Lv4hDguWBaQ44kXugUWNh9">
            Anf. 87 INGELA NYLUND WATZ (S):
          </note>
          <u xml:id="i-0dc2bf45a9407713-721" next="i-0dc2bf45a9407713-723" who="Q4970595">
            <seg xml:id="i-8eR1h1bevXdGEBcz4KdkGg">
              Herr talman! Sommarkaos i sjukvården är ingenting som har uppstått
              just nu, socialministern. Detta är någonting som har blivit en
              väletablerad företeelse och som årligen riktar ljuset mot precis
              de problem som vi ser och den pressade situation som kommuner
              och landsting upplever men som framför allt personalen får bära.
            </seg>
          </u>
          <u xml:id="i-0dc2bf45a9407713-722" prev="i-0dc2bf45a9407713-721" who="Q4970595">
            <seg xml:id="i-QFsCDEAa4kv9RwF4BpEd11">
              Jag undrar fortfarande om socialministern anser att den planeringscykel
              som Stockholmsmoderaterna och den borgerliga landstingsledningen
              i Stockholm har och som träder i kraft två och en halv vecka före
              sommarperioden borgar för en god patientsäkerhet. Jag fick inte
              svar på den frågan.
            </seg>
          </u>
          <u xml:id="i-0dc2bf45a9407713-723" prev="i-0dc2bf45a9407713-721" who="Q4970595">
            <seg xml:id="i-RvmLeZ4eJwWL1PqkrXeoRa">
              Jag skulle också vilja fråga socialministern, som en följd, om
              han anser att sjukvårdens resurser är tillräckliga för att upprätthålla
              en god patientsäkerhet årets alla dagar.
            </seg>
          </u>
          <note type="speaker" xml:id="i-d9nzZ333beks6b2NkhgWE">
            Anf. 88 Socialminister GÖRAN HÄGGLUND (KD):
          </note>
          <u xml:id="i-0dc2bf45a9407713-724" next="i-0dc2bf45a9407713-726" who="Q918261">
            <seg xml:id="i-JnBe91DBszPagyAG65KVKG">
              Herr talman! Svaret på den senare frågan är ja. När det handlar
              om planeringen är Ingela Nylund Watz naturligtvis inte så blåögd
              att hon tror att den sattes i gång för två och en halv vecka sedan.
              Detta är ett arbete som i Stockholms läns landsting precis som
              i alla andra landsting har pågått under en mycket lång tid.
            </seg>
          </u>
          <u xml:id="i-0dc2bf45a9407713-725" prev="i-0dc2bf45a9407713-724" who="Q918261">
            <seg xml:id="i-VSgvUmk9yTzSdCgmrz6L1i">
              Precis som Ingela Nylund Watz säger är inte detta ett nytt problem,
              utan det är ett ständigt problem. Jag tycker att frågan förtjänar
              ett lite djupare resonemang än att möjligen ge åhörarna inställningen
              att detta handlar om vilken politisk majoritet som styr. Det ser
              likadant ut vare sig vi talar om det ena eller det andra landstinget
              oberoende av vilka det är som styr. Detta är en utmaning för vården.
              Det finns inte ett alexanderhugg som kommer att lösa frågan, utan
              det kommer fortsatt att vara viktiga uppgifter för landstingsledningarna
              att planera vården på ett sådant sätt att vi bäst kan möta de
              utmaningar som följer av de sammanhållna sommarledigheterna.
            </seg>
          </u>
          <u xml:id="i-0dc2bf45a9407713-726" prev="i-0dc2bf45a9407713-724" who="Q918261">
            <seg xml:id="i-U4URRnqX4VAT3612KE8QrH">
              Kustbevakningens resurser
            </seg>
          </u>
          <note type="speaker" xml:id="i-RosMc6qJttqVC2vfxj5L2X">
            Anf. 89 ÅSA LINDESTAM (S):
          </note>
          <u xml:id="i-0dc2bf45a9407713-727" next="i-0dc2bf45a9407713-730" who="Q4962686">
            <seg xml:id="i-7wpC3G7U5KqCiLqv1KAEGP">
              Herr talman! Jag vill fortsätta med frågan om Kustbevakningen.
              Den går till försvarsministern.
            </seg>
          </u>
          <u xml:id="i-0dc2bf45a9407713-728" prev="i-0dc2bf45a9407713-727" who="Q4962686">
            <seg xml:id="i-CKYSMM767oqJCgVcFqA71D">
              Vi har sett varslen läggas på 150 av de 700 anställda. Det saknas
              i dagsläget 133 miljoner till Kustbevakningen för att de ska kunna
              fortsätta utföra de arbetsuppgifter de är satta att göra. Det
              var länge sedan jag interpellerade om precis den här saken. Då
              sade försvarsministern att hon skulle läsa de svar som hade kommit
              in. Det hade jag redan gjort vid den tiden.
            </seg>
          </u>
          <u xml:id="i-0dc2bf45a9407713-729" prev="i-0dc2bf45a9407713-727" who="Q4962686">
            <seg xml:id="i-91jqPmewfidGfHyg8pnmE7">
              Man övervältrar kostnader på kommuner, länsstyrelser, verk och
              myndigheter. Alla var negativa till detta. Ingen ville ta till
              sig arbetsuppgifterna rakt av, för det kommer att kosta pengar
              även för dem.
            </seg>
          </u>
          <u xml:id="i-0dc2bf45a9407713-730" prev="i-0dc2bf45a9407713-727" who="Q4962686">
            <seg xml:id="i-W8RsuZriuFYaUbhTTPWngV">
              Försvarsdepartementet vill ändå göra någonting, har jag förstått,
              men jag vet inte riktigt vad. Min fråga till försvarsministern
              är: Ska Kustbevakningen i framtiden endast ägna sig åt att bli
              en beredskapsorganisation som ligger vid kajen och inte kan åka
              ut annat än när något redan har hänt?
            </seg>
          </u>
          <note type="speaker" xml:id="i-3JTSHHDv5mce579WS1KC12">
            Anf. 90 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-731" next="i-0dc2bf45a9407713-733" who="Q3544279">
            <seg xml:id="i-LgCGZ3MyuAdKJ1NVQzX6ph">
              Herr talman! Precis som Åsa Lindestam säger har vi diskuterat
              frågan flera gånger i kammaren. Då har jag också gett en bakgrund
              till att Kustbevakningen har fått både fler uppgifter under åren
              och framför allt fler plattformar. Det gäller både nya fartyg
              med fantastiska funktioner och nya flygplan som gör att man kan
              övervaka stora havsområden och inte minst spana och övervaka från
              luften om det sker miljöbrott och utsläpp till havs.
            </seg>
          </u>
          <u xml:id="i-0dc2bf45a9407713-732" prev="i-0dc2bf45a9407713-731" who="Q3544279">
            <seg xml:id="i-EvBiS5gJCmbhh5KmvzZ6Yh">
              Kustbevakningen har nu i god tid meddelat regeringen att man
              ser problem med finansieringen i framtiden. Och de 133 miljonerna
              som Åsa Lindestam nämner handlar alltså om en befarad brist 2016.
              Det är naturligtvis allvarligt eftersom Kustbevakningen har många
              viktiga uppgifter.
            </seg>
          </u>
          <u xml:id="i-0dc2bf45a9407713-733" prev="i-0dc2bf45a9407713-731" who="Q3544279">
            <seg xml:id="i-Ch72MjbL3aTv4WhYXediBR">
              Vi kommer att återkomma så att Kustbevakningen kan få balans
              mellan sin verksamhet och sina uppgifter.
            </seg>
          </u>
          <note type="speaker" xml:id="i-HwmiW5ZzvaetULxEqcP8i4">
            Anf. 91 ÅSA LINDESTAM (S):
          </note>
          <u xml:id="i-0dc2bf45a9407713-734" next="i-0dc2bf45a9407713-736" who="Q4962686">
            <seg xml:id="i-9CBFyhWDNa4eCQZTB757Y6">
              Herr talman! Varsel innebär att människor börjar se om sitt hus
              eller sin båt. Det innebär också man söker sig ifrån Kustbevakningen.
              Vi kommer att förlora god arbetskraft i Kustbevakningen, välutbildade
              killar och tjejer som vi verkligen behöver.
            </seg>
          </u>
          <u xml:id="i-0dc2bf45a9407713-735" prev="i-0dc2bf45a9407713-734" who="Q4962686">
            <seg xml:id="i-LHEpnVFWx53cNFwr3XUbLk">
              Kustbevakningen har fått nya arbetsuppgifter, och sådana saker
              kostar pengar. När man lägger nya arbetsuppgifter på Kustbevakningen
              måste man också tillföra mer pengar så att de kan tillsätta personal
              för de arbetsuppgifterna. Det räcker inte att bara köpa nya båtar
              och nya flygplan. De måste även bemannas på något vis.
            </seg>
          </u>
          <u xml:id="i-0dc2bf45a9407713-736" prev="i-0dc2bf45a9407713-734" who="Q4962686">
            <seg xml:id="i-GV4cDmucNsrz1yQ5H2M5F5">
              Varslet som nu är lagt kommer dock att ställa till en massa saker.
              Jag skulle vilja veta hur framtiden ser ut för Kustbevakningen.
              Kommer de att kunna utföra de arbetsuppgifter som de är satta
              att göra i dag, eller kommer det att bli något helt annat? Och
              vem ska i så fall utföra de arbetsuppgifterna som i dagsläget
              ser ut att gå över till kommuner, till länsstyrelser, till verk
              och till myndigheter?
            </seg>
          </u>
          <note type="speaker" xml:id="i-GNN8yT7NQjLxiir83KGwMT">
            Anf. 92 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-737" next="i-0dc2bf45a9407713-739" who="Q3544279">
            <seg xml:id="i-C5os2faqy86UT7D4G7bnkh">
              Herr talman! Som jag har sagt tidigare och som har sagts tidigare
              i dag är det här ett allvarligt läge. Vi har också fått beskrivet
              för oss vilka konsekvenser det får.
            </seg>
          </u>
          <u xml:id="i-0dc2bf45a9407713-738" prev="i-0dc2bf45a9407713-737" who="Q3544279">
            <seg xml:id="i-7oSjiM6XP55QCqWK13srNH">
              Den situation som Kustbevakningen är i i dag, den brist de ser
              på 133 miljoner kronor år 2016 och med ett års uppsägningstid
              samt en skyldighet att varsla sex månader innan innebär att de
              har varit tvingade att lägga varsel redan i dag. Vi inser till
              fullo de negativa konsekvenser som det får. Precis som Åsa Lindestam
              säger finns det risk för personalflykt.
            </seg>
          </u>
          <u xml:id="i-0dc2bf45a9407713-739" prev="i-0dc2bf45a9407713-737" who="Q3544279">
            <seg xml:id="i-8jDmLjf7rVgb9VWJTHXYNy">
              Eftersom Kustbevakningen som jag sade tidigare har uppgifter
              inom flera departements ansvarsområden ser vi på Regeringskansliet
              över hur vi kan lösa frågan inför framtiden så att Kustbevakningens
              uppgifter, verksamhet och ekonomi är i balans. Det kommer vi att
              återkomma till.
            </seg>
          </u>
          <note xml:id="i-REvkVng1upTsC6nJnqZe63">
            Framtiden för hemvärnet och de frivilliga försvarsorganisationerna
          </note>
          <note type="speaker" xml:id="i-31SfdH35PpMQmDdkmNBCM5">
            Anf. 93 STAFFAN DANIELSSON (C):
          </note>
          <u xml:id="i-0dc2bf45a9407713-740" next="i-0dc2bf45a9407713-742" who="Q5616883">
            <seg xml:id="i-FQX65kHiuwHXZogBfeZLkq">
              Herr talman! Säkerheten i Europa har försämrats, och Ryssland
              bär ansvaret. Det är bra att Försvarsberedningen i bred samsyn
              står bakom en mycket skarp kritik av Ryssland samt är brett överens
              om det svenska försvarets inriktning, förstärkning med materiel
              samt successivt ökade resurser till försvaret.
            </seg>
          </u>
          <u xml:id="i-0dc2bf45a9407713-741" prev="i-0dc2bf45a9407713-740" who="Q5616883">
            <seg xml:id="i-3TdYxN8kYtuiQESJUuQ78o">
              Som centerpartist gläder jag mig också åt att vårt hemvärn, våra
              nationella skyddsstyrkor, vässas väsentligt och ska förstärkas
              antalsmässigt. Det är även positivt att de frivilliga försvarsorganisationernas
              goda arbete starkt betonas, både för rekryteringen till exempelvis
              hemvärnet och för att stärka fortsatt god folkförankring för vårt
              viktiga försvar.
            </seg>
          </u>
          <u xml:id="i-0dc2bf45a9407713-742" prev="i-0dc2bf45a9407713-740" who="Q5616883">
            <seg xml:id="i-TPfdpuE1x9SQERYwwWCi7u">
              Jag vet att försvarsministern är engagerad i frågorna. Min fråga
              gäller hur statsrådet ser på framtiden under de närmaste åren
              för just hemvärnet och de frivilliga försvarsorganisationerna.
            </seg>
          </u>
          <note type="speaker" xml:id="i-Dux1MdXE2h3s13fpeHWa1W">
            Anf. 94 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-743" next="i-0dc2bf45a9407713-745" who="Q3544279">
            <seg xml:id="i-THosp3vEVbc3esZcs7xkW1">
              Herr talman! Redan i den försvarspolitiska inriktningsproposition
              som beslutades av riksdagen 2009 pekades hemvärnet ut som ett
              område och som en resurs som vi ville se en ambitionshöjning för.
              Vi ville se både tydligare uppgifter och högre ambition när det
              gäller utbildning, utrustning och övningar. Nu ser vi också att
              det har blivit verklighet.
            </seg>
          </u>
          <u xml:id="i-0dc2bf45a9407713-744" prev="i-0dc2bf45a9407713-743" who="Q3544279">
            <seg xml:id="i-G8ydHLajj469tHeK2eN3an">
              Hemvärnet har nu en medelålder under 40 år – jag tror att den
              just i dag är någonstans mellan 38 och 39 år. De har hög kontraktsuppfyllnad.
              Varje hemvärnsbataljon genomför en årlig krigsförbandsövning,
              och de jobbar nu i kapp för att hinna utbilda när det gäller all
              den nya utrustning de har fått. Hemvärnet genomgår alltså en god
              utveckling.
            </seg>
          </u>
          <u xml:id="i-0dc2bf45a9407713-745" prev="i-0dc2bf45a9407713-743" who="Q3544279">
            <seg xml:id="i-Un2WGvy9yBAt8kcTSE4JmW">
              Det är viktigt och intressant att Försvarsberedningen också har
              pekat ut att de har sett den utvecklingen. Och de vill se ännu
              mer uppgifter för hemvärnet.
            </seg>
          </u>
          <note type="speaker" xml:id="i-5qDbGsfdroDVi73mPYNyTV">
            Anf. 95 STAFFAN DANIELSSON (C):
          </note>
          <u xml:id="i-0dc2bf45a9407713-746" next="i-0dc2bf45a9407713-748" who="Q5616883">
            <seg xml:id="i-C9hM7YtjkfVcHcCuKCam6J">
              Herr talman! Jag har en anknytande fråga. Ambassadör Tomas Bertelman
              utreder på regeringens uppdrag Sveriges militära samarbeten i
              Norden, med EU och med Nato. Betydelsen av det har ökat efter
              Rysslands bemäktigande av Krim, en del av Ukraina som är ett land
              som är lika aktivt som Sverige i Natos partnerskap för fred.
            </seg>
          </u>
          <u xml:id="i-0dc2bf45a9407713-747" prev="i-0dc2bf45a9407713-746" who="Q5616883">
            <seg xml:id="i-9zuoUjtzy9d1KsCVQFBKsB">
              Jag tror att rapporten kommer att ha stor betydelse för hur Sverige
              ska utveckla sin säkerhet tillsammans med andra, vilket behöver
              diskuteras bland de politiska partierna och med medborgarna.
            </seg>
          </u>
          <u xml:id="i-0dc2bf45a9407713-748" prev="i-0dc2bf45a9407713-746" who="Q5616883">
            <seg xml:id="i-TayQMuG1vBmQegWwd61wiZ">
              Delar försvarsministern bedömningen om rapportens betydelse?
              Och hur tror försvarsministern att rapporten kommer att användas?
            </seg>
          </u>
          <note type="speaker" xml:id="i-SaJi6oPvjExNVpkge9mRvL">
            Anf. 96 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-749" next="i-0dc2bf45a9407713-752" who="Q3544279">
            <seg xml:id="i-5EWFRzFyGuUGQnUyKzH5w2">
              Herr talman! Det råder en bred samsyn när det gäller att Sverige
              ska bygga sin säkerhet tillsammans med andra. Det finns en bred
              politisk uppslutning bakom detta.
            </seg>
          </u>
          <u xml:id="i-0dc2bf45a9407713-750" prev="i-0dc2bf45a9407713-749" who="Q3544279">
            <seg xml:id="i-7dZ1FYMC6iYKyiwjVgj5TF">
              Jag har precis mottagit Försvarsberedningens senaste rapport
              som är en försvarspolitisk rapport. Men den skulle också beakta
              den senaste händelseutvecklingen i och kring Ukraina och hur det
              påverkar vår säkerhet. Som jag uppfattar det finns det fortfarande
              en samsyn om att vi bör utveckla våra internationella samarbeten.
              Vikten av samarbetet med Nato betonas samt att vi ska fördjupa
              de partnerskap som vi har. Det gäller samarbetet med USA, men
              naturligtvis också samarbetena inom Norden och inom EU.
            </seg>
          </u>
          <u xml:id="i-0dc2bf45a9407713-751" prev="i-0dc2bf45a9407713-749" who="Q3544279">
            <seg xml:id="i-HdmHkTKWhZQNFeFFREn1iF">
              Jag vill inte här föregripa vad utredningen kommer att komma
              fram till. Men jag skulle tro och kommer att välkomna om man föreslår
              ytterligare betoning och fördjupning av internationella samarbeten.
              Det är nämligen tillsammans med andra som vi bygger säkerhet.
            </seg>
          </u>
          <u xml:id="i-0dc2bf45a9407713-752" prev="i-0dc2bf45a9407713-749" who="Q3544279">
            <seg xml:id="i-KKjcbBbzpwW9WPwTLJrDfp">
              Socialförsäkringsministerns syn på sjukförsäkringen
            </seg>
          </u>
          <note type="speaker" xml:id="i-Gr236Ag1zQWiumXahPvoj7">
            Anf. 97 PETER PERSSON (S):
          </note>
          <u xml:id="i-0dc2bf45a9407713-753" next="i-0dc2bf45a9407713-755" who="Q6043655">
            <seg xml:id="i-8sVCiQevUExBP11oUTCgjB">
              Herr talman! Den moderatledda regeringen har snart verkat i åtta
              år. Dess viktiga ambition var att minska utanförskapet och få
              fler människor i arbete. Jag riktar min fråga om detta till socialförsäkringsministern.
            </seg>
          </u>
          <u xml:id="i-0dc2bf45a9407713-754" prev="i-0dc2bf45a9407713-753" who="Q6043655">
            <seg xml:id="i-Mk2ydXV2paYzAq4uu4hLhZ">
              Det var tre nycklar som skulle vridas om. Den ena var att försämra
              sjukförsäkringen. Undertexten var att folk utnyttjar ett system.
              Den andra var att försämra arbetslöshetsförsäkringen. Undertexten
              var att folk inte vill jobba. Den tredje var att sänka skatterna
              kraftigt.
            </seg>
          </u>
          <u xml:id="i-0dc2bf45a9407713-755" prev="i-0dc2bf45a9407713-753" who="Q6043655">
            <seg xml:id="i-VGmA3WHyLZ16DaucbUiBoG">
              Jag undrar: Är socialförsäkringsministern nöjd med utvecklingen
              på hans område vad avser sjukförsäkringen?
            </seg>
          </u>
          <note type="speaker" xml:id="i-S94rBt35Bz59fj5T9roFN4">
            Anf. 98 Statsrådet ULF KRISTERSSON (M):
          </note>
          <u xml:id="i-0dc2bf45a9407713-756" next="i-0dc2bf45a9407713-758" who="Q1780398">
            <seg xml:id="i-L8PSk5NJd2WJaUbJ8hJ46V">
              Herr talman! När vi tog över regeringsansvaret hade vi, på det
              sätt som SCB mäter det, 20 procents utanförskap. Var femte vuxen
              svensk i arbetsför ålder levde helt på sociala ersättningar –
              var femte. Det är ojämförbart i resten av den fria världen. Det
              var ett samhällsproblem av magnitud.
            </seg>
          </u>
          <u xml:id="i-0dc2bf45a9407713-757" prev="i-0dc2bf45a9407713-756" who="Q1780398">
            <seg xml:id="i-MGcwa5bVo39M1diUvtEftd">
              Göran Persson formulerade för egen del halveringsmålet 2003 –
              apropå att vilja men inte kunna. Sedan tog vi vid och påbörjade
              en resa mot en förbättrad sjukförsäkring som garanterar människor
              ersättning för den tid man till följd av sjukdom inte kan arbeta,
              men framför allt garanterar den snabb väg tillbaka till arbete.
            </seg>
          </u>
          <u xml:id="i-0dc2bf45a9407713-758" prev="i-0dc2bf45a9407713-756" who="Q1780398">
            <seg xml:id="i-F3G7gN1ncGhgdy2RSghr9R">
              I dag är utanförskapet 14,6 procent. 14,6 procent är en dramatisk
              framgång i jämförelse med läget då vi tog över makten.
            </seg>
          </u>
          <note type="speaker" xml:id="i-4XuHpqhWdDeR6E2QRgckr3">
            Anf. 99 PETER PERSSON (S):
          </note>
          <u xml:id="i-0dc2bf45a9407713-759" next="i-0dc2bf45a9407713-760" who="Q6043655">
            <seg xml:id="i-DYV3PqhCJb4cNawbvTuCB">
              Herr talman! Alliansen har helt misslyckats med projektet Bekämpa
              arbetslösheten. 140 000 fler är arbetslösa i dag. Och det är en
              massarbetslöshet som administreras; 400 000 är arbetslösa.
            </seg>
          </u>
          <u xml:id="i-0dc2bf45a9407713-760" prev="i-0dc2bf45a9407713-759" who="Q6043655">
            <seg xml:id="i-2b4d6UweXmwrFMP7ruyiyL">
              Antalet sjukskrivna är nu tillbaka på samma nivå som när ni tillträdde.
              Men därutöver har 75 000 personer utförsäkrats från sjukförsäkringen.
              Det är en rundgång mellan arbetsförmedling, sjukförsäkring och
              socialkontor. Ni har inte gett människor arbete. Ni har straffat
              dem och gjort dem fattiga. Det är det stora ansvaret och misslyckandet.
            </seg>
          </u>
          <note type="speaker" xml:id="i-WbGiwfd1tJTu3b2UYQkk4S">
            Anf. 100 Statsrådet ULF KRISTERSSON (M):
          </note>
          <u xml:id="i-0dc2bf45a9407713-761" next="i-0dc2bf45a9407713-765" who="Q1780398">
            <seg xml:id="i-VTpzhPuxmBLJK53UL72a2r">
              Herr talman! Jag vet att Socialdemokraterna i grund och botten
              vill gå tillbaka till hur det var förut. Det vore klädsamt om
              ni också sade det: Vi vill ha tillbaka till det så som det var
              2006.
            </seg>
          </u>
          <u xml:id="i-0dc2bf45a9407713-762" prev="i-0dc2bf45a9407713-761" who="Q1780398">
            <seg xml:id="i-FrtjR4BeNS3uw8cMK2gpFM">
              Då fanns det 550 000 förtidspensionärer, ett par hundra tusen
              samtidigt sjukskrivna och ungefär 20 procent utanför den vanliga
              arbetsmarknaden. Men säg det då. Det är en ståndpunkt som man
              kan inta, men vi delar den inte. Vi kan i så fall diskutera vad
              vi ska göra härnäst.
            </seg>
          </u>
          <u xml:id="i-0dc2bf45a9407713-763" prev="i-0dc2bf45a9407713-761" who="Q1780398">
            <seg xml:id="i-UPdfLbXbh5Sd3MMDrxuSGr">
              Däremot kan man inte bara låtsas att siffrorna ser ut som du
              säger. De är fel. Det är väsentligt färre sjukskrivna i dag. Det
              är framför allt väsentligt färre långtidssjukskrivna, det vill
              säga de människor som löpte störst risk att gå från sjukskrivning
              till förtidspensionering. 60 000 sjukfall omvandlades från sjukpenning
              till förtidspension under er tid. Nu är det 4 000–5 000 sådana
              fall.
            </seg>
          </u>
          <u xml:id="i-0dc2bf45a9407713-764" prev="i-0dc2bf45a9407713-761" who="Q1780398">
            <seg xml:id="i-J1RdWKJY2tZ5oxJkiEf8jz">
              Det är en dramatisk förbättring, och som alltid finns det mycket
              mer kvar att göra.
            </seg>
          </u>
          <u xml:id="i-0dc2bf45a9407713-765" prev="i-0dc2bf45a9407713-761" who="Q1780398">
            <seg xml:id="i-Nq7PnhbqyVyx1H56VcNzdV">
              Våld mot äldre
            </seg>
          </u>
          <note type="speaker" xml:id="i-AWdPwaW13JgTPe5UDVDHY5">
            Anf. 101 ANDERS ANDERSSON (KD):
          </note>
          <u xml:id="i-0dc2bf45a9407713-766" next="i-0dc2bf45a9407713-769" who="Q5553885">
            <seg xml:id="i-5fyHS78EQfbunkVRdr3Qqx">
              Herr talman! Min fråga riktar jag till äldreminister Maria Larsson.
            </seg>
          </u>
          <u xml:id="i-0dc2bf45a9407713-767" prev="i-0dc2bf45a9407713-766" who="Q5553885">
            <seg xml:id="i-8rFcH1pHyWuEwrCiUMMM5B">
              Våld mot äldre är ett folkhälsoproblem. Det är ett hälsoproblem
              för äldre kvinnor och äldre män. Vi vet att det för den enskilde
              innebär ett stort lidande. Vi vet också att det ofta finns skam
              och skuld i anslutning till våld mot äldre. Man vill inte tala
              om det. Ibland finns det också en form av rädsla inför vad som
              händer när våldet blir synligt.
            </seg>
          </u>
          <u xml:id="i-0dc2bf45a9407713-768" prev="i-0dc2bf45a9407713-766" who="Q5553885">
            <seg xml:id="i-BCgboyWQHsj9gHXiG1ohqb">
              Det som jag också oroar mig över är att självkänslan och tilliten
              hos äldre kvinnor och män gentemot sina barn, anhöriga och också
              vårdpersonal påverkas när en liten – men ändå alldeles för stor
              – grupp äldre upplever att de utsatts för våld.
            </seg>
          </u>
          <u xml:id="i-0dc2bf45a9407713-769" prev="i-0dc2bf45a9407713-766" who="Q5553885">
            <seg xml:id="i-UcDwWD7xe3gTUo9YcAGgFj">
              Min fråga till statsrådet är: Vad har regeringen gjort för att
              åtgärda detta? Har det lämnats några förslag för att minska våldet?
            </seg>
          </u>
          <note type="speaker" xml:id="i-PTDmzapfEmrqaHyFPc3kG8">
            Anf. 102 Statsrådet MARIA LARSSON (KD):
          </note>
          <u xml:id="i-0dc2bf45a9407713-770" next="i-0dc2bf45a9407713-772" who="Q447542">
            <seg xml:id="i-CaXRtXCEHbexs7kHUBm3s2">
              Herr talman! Tack för frågan! Det är verkligen ett angeläget
              samhällsproblem där vi tror att det också finns ett stort mörkertal
              av ännu ej kända fall.
            </seg>
          </u>
          <u xml:id="i-0dc2bf45a9407713-771" prev="i-0dc2bf45a9407713-770" who="Q447542">
            <seg xml:id="i-N9LuCfYP3emuYhLJnQjmik">
              Vi har arbetat långsiktigt med dessa frågor under hela vår regeringstid.
              Vi har arbetat med värdegrunden inom äldreomsorgen. Vi har sett
              till att anhörigstödet har förbättrats eftersom det ofta är anhöriga
              som är vittnen och ibland ansvariga när bördan blir för tung.
              Vi har också gjort kvalitetsförstärkningar inom äldreomsorgen.
            </seg>
          </u>
          <u xml:id="i-0dc2bf45a9407713-772" prev="i-0dc2bf45a9407713-770" who="Q447542">
            <seg xml:id="i-8UDZWAB3tgoDrfKD5P3ZN8">
              Jag kan glädja Anders Andersson med att vi på regeringssammanträdet
              tidigare i dag har beslutat om en strategi för att bekämpa våld
              mot äldre inom vård och omsorg. Det handlar om att förebygga att
              det händer, men också att upptäcka när det har hänt. Och naturligtvis
              handlar det om att veta hur man ska hantera en uppkommen situation.
              Detta ska vara en inspiration och en ambitionshöjning för kommunerna.
            </seg>
          </u>
          <note type="speaker" xml:id="i-KThhxQD79w5DK5gXYXGQqs">
            Anf. 103 ANDERS ANDERSSON (KD):
          </note>
          <u xml:id="i-0dc2bf45a9407713-773" next="i-0dc2bf45a9407713-774" who="Q5553885">
            <seg xml:id="i-Tg6VuuxutMqWJp9gtSMsKi">
              Herr talman! Tack för svaret, Maria Larsson! Jag uppskattar arbetet
              med värdegrunden. Jag tror att det långsiktigt är en viktig del.
              Jag uppskattar också självklart det besked som du nu ger om regeringens
              beslut i dag.
            </seg>
          </u>
          <u xml:id="i-0dc2bf45a9407713-774" prev="i-0dc2bf45a9407713-773" who="Q5553885">
            <seg xml:id="i-QfWMV4GmC9ZbQuCBA4H4fF">
              Men då blir min följdfråga: Är det några särskilda uppdrag som
              har getts utifrån den strategi som regeringen talar om i dag?
              Finns det några särskilda uppdrag som riktar sig till någon del
              av de insatser som kan behövas för att man ska kunna minska våldet
              mot äldre?
            </seg>
          </u>
          <note type="speaker" xml:id="i-KWKKqo4DZn3PdNvEwK51Hn">
            Anf. 104 Statsrådet MARIA LARSSON (KD):
          </note>
          <u xml:id="i-0dc2bf45a9407713-775" next="i-0dc2bf45a9407713-777" who="Q447542">
            <seg xml:id="i-3qe4PAQADmurdYXyyYHsBH">
              Herr talman! Här finns det naturligtvis uppdrag av olika slag
              inlagda. Mycket av detta är en informationsfråga där okunskapen
              är ganska stor, både hos vårdpersonal och hos medborgare i stort.
            </seg>
          </u>
          <u xml:id="i-0dc2bf45a9407713-776" prev="i-0dc2bf45a9407713-775" who="Q447542">
            <seg xml:id="i-Ya59qt86xbJ6Run6cJrkLe">
              Socialstyrelsen har därför fått i uppdrag att ta fram ett utbildningspaket
              för att sprida kunskap och information om hur situationen ser
              ut. Socialstyrelsen har också fått i uppdrag att genomföra en
              ambulerande konferens som kommer att hållas i alla län. Den riktar
              sig framför allt till politiker, men också till tjänstemän, just
              för att uppmärksamma kommunernas och socialtjänstens ansvar för
              den här frågan.
            </seg>
          </u>
          <u xml:id="i-0dc2bf45a9407713-777" prev="i-0dc2bf45a9407713-775" who="Q447542">
            <seg xml:id="i-K9ndm2Ci49smo8kqMApzwo">
              Trafikverkets information vid trafikstörning
            </seg>
          </u>
          <note type="speaker" xml:id="i-NrgaDGCameL6MZvDoqWJbh">
            Anf. 105 AGNETA GILLE (S):
          </note>
          <u xml:id="i-0dc2bf45a9407713-778" next="i-0dc2bf45a9407713-780" who="Q3375136">
            <seg xml:id="i-C5AayYybx3yFa2LWTN1zR5">
              Herr talman! Jag vill rikta min fråga till regeringen, så det
              blir Hägglund som är ansvarig vid dagens frågestund.
            </seg>
          </u>
          <u xml:id="i-0dc2bf45a9407713-779" prev="i-0dc2bf45a9407713-778" who="Q3375136">
            <seg xml:id="i-BPL6hFPBELCwYJ5dwtdPxL">
              Under de två senaste veckorna har tågen mellan Uppsala och Stockholm
              inte fungerat. Det har rått en mycket stor irritation, ilska,
              upprördhet och i slutet av dessa veckor också uppgivenhet bland
              mina pendlarvänner. Vi är väldigt många som pendlar mellan Uppsala
              och Stockholm.
            </seg>
          </u>
          <u xml:id="i-0dc2bf45a9407713-780" prev="i-0dc2bf45a9407713-778" who="Q3375136">
            <seg xml:id="i-69A3EUjhmJFDNA7oppo8vq">
              I går anordnade vi socialdemokrater en hearing om tågkaoset.
              Där medverkade Anna Lundman som är underhållschef på Trafikverket.
              Hon fick frågan varför det inte finns någon information på Trafikverkets
              hemsida om hur människor ska göra när de inte kan ta tåget. Hon
              svarade att det inte är Trafikverkets ansvar att lägga ut sådan
              information. Då undrade man vad det var som hindrade det. Anna
              Lundman svarade: Politikerna, och det framgår av vårt regleringsbrev.
            </seg>
          </u>
          <note type="speaker" xml:id="i-P1QUEt2D83Pf7JmkWymujG">
            Anf. 106 Socialminister GÖRAN HÄGGLUND (KD):
          </note>
          <u xml:id="i-0dc2bf45a9407713-781" next="i-0dc2bf45a9407713-785" who="Q918261">
            <seg xml:id="i-M94RqkU3REnuLcKsoHB4uY">
              Herr talman! Det är naturligtvis av allra största vikt att järnvägstrafiken
              fungerar överallt, och det gäller naturligtvis inte minst på en
              sträcka som tillhör en av Sveriges mest belastade sträckor, mellan
              Stockholm och Uppsala.
            </seg>
          </u>
          <u xml:id="i-0dc2bf45a9407713-782" prev="i-0dc2bf45a9407713-781" who="Q918261">
            <seg xml:id="i-6ohq8vgmBdiNQEs19QwDPj">
              Regeringen genomför ju nu rekordartade satsningar på bland annat
              underhållet av järnvägen. Detta kommer att ge effekt, men vi har
              ett stort berg av underlåtenhet som vi ska beta av.
            </seg>
          </u>
          <u xml:id="i-0dc2bf45a9407713-783" prev="i-0dc2bf45a9407713-781" who="Q918261">
            <seg xml:id="i-DRdVLBQ1bjLxhfKFWvoXd">
              Självklart är det viktigt att de företag som bedriver verksamheten
              säkerställer att vi som passagerare har tillgång till information
              så långt som det över huvud taget är möjligt.
            </seg>
          </u>
          <u xml:id="i-0dc2bf45a9407713-784" prev="i-0dc2bf45a9407713-781" who="Q918261">
            <seg xml:id="i-LxLueteinBwGLVV1PFWi8a">
              Vi blir irriterade när tågen är sena, men vi blir ännu mer irriterade
              om vi inte får besked, så långt det nu går att lämna, om när tåget
              kan beräknas komma och gå.
            </seg>
          </u>
          <u xml:id="i-0dc2bf45a9407713-785" prev="i-0dc2bf45a9407713-781" who="Q918261">
            <seg xml:id="i-Hr1nkHGVwm7XspGfFyTWuX">
              Information till passagerarna är av allra största vikt.
            </seg>
          </u>
          <note type="speaker" xml:id="i-YDfrLV5qsdsYPz11X4d3cM">
            Anf. 107 AGNETA GILLE (S):
          </note>
          <u xml:id="i-0dc2bf45a9407713-786" next="i-0dc2bf45a9407713-788" who="Q3375136">
            <seg xml:id="i-UHRPxgRYreYDAKScugoQKk">
              Herr talman! Det framgår av regleringsbrevet att Trafikverket
              inte får informera om ersättningstrafik. Informationen till oss
              pendlare har varit totalt undermålig.
            </seg>
          </u>
          <u xml:id="i-0dc2bf45a9407713-787" prev="i-0dc2bf45a9407713-786" who="Q3375136">
            <seg xml:id="i-PcVz5rqSpmnix4MbkgPFCY">
              Under de åtta år som regeringen har haft ansvaret har också underhållet
              av kollektivtrafiken och främst av järnvägsspåren varit undermåligt.
              Underhållet har ju inte alls skötts.
            </seg>
          </u>
          <u xml:id="i-0dc2bf45a9407713-788" prev="i-0dc2bf45a9407713-786" who="Q3375136">
            <seg xml:id="i-BerDUv7Tpy7SmH8jiGBXTt">
              Jag vill veta hur ministern ser på Trafikverkets svar, att det
              framgår av regleringsbrevet att det inte är Trafikverkets ansvar
              att lägga ut information om den ersättningstrafik som finns.
            </seg>
          </u>
          <note type="speaker" xml:id="i-NhF6iQ64j1qrGpjDMNKgnQ">
            Anf. 108 Socialminister GÖRAN HÄGGLUND (KD):
          </note>
          <u xml:id="i-0dc2bf45a9407713-789" next="i-0dc2bf45a9407713-791" who="Q918261">
            <seg xml:id="i-MgS2dbUwkbnADQSnsQCQGS">
              Herr talman! Låt oss först konstatera att större satsningar på
              underhåll aldrig någonsin har genomförts. Vi har att beta av långvariga
              brister i underhållet som tidigare inte var finansierat av den
              dåvarande socialdemokratiska regeringen. Regeringen gör nu rekordsatsningar.
            </seg>
          </u>
          <u xml:id="i-0dc2bf45a9407713-790" prev="i-0dc2bf45a9407713-789" who="Q918261">
            <seg xml:id="i-kvbiPJjfB5h6348hrt1gm">
              När det handlar om formuleringar i regleringsbrev tror jag att
              alla som vet vad regleringsbrev är förstår att det är omöjligt
              för något statsråd att överblicka alla de hundratals regleringsbrev
              som existerar och varje formulering i dem.
            </seg>
          </u>
          <u xml:id="i-0dc2bf45a9407713-791" prev="i-0dc2bf45a9407713-789" who="Q918261">
            <seg xml:id="i-J2vBFSzhkAvn2eYSA8aVCE">
              Jag vill be frågeställaren att ställa frågan till ansvarig minister
              om formuleringen i regleringsbrevet, så får hon säkert ett svar.
            </seg>
          </u>
          <note xml:id="i-PVaeye5tc82Hsjq1ufzxS1">
            Anmälningar till socialtjänsten om barn som far illa
          </note>
          <note type="speaker" xml:id="i-NCM8vzNq5j1fBNjAMPTrxG">
            Anf. 109 MARGARETA B KJELLIN (M):
          </note>
          <u xml:id="i-0dc2bf45a9407713-792" next="i-0dc2bf45a9407713-795" who="Q4958997">
            <seg xml:id="i-TUjoZo8JyeeDc9efw5sWzz">
              Herr talman! Jag vill ställa en fråga till statsrådet Larsson.
            </seg>
          </u>
          <u xml:id="i-0dc2bf45a9407713-793" prev="i-0dc2bf45a9407713-792" who="Q4958997">
            <seg xml:id="i-YW2DEpTTuQ3cTUNwrdG2LL">
              Vi kommer alla ihåg tragedin i Karlskrona när en åttaårig ficka
              dödades i sitt hem. Vi vet också att det fanns anmälningar om
              att det fanns risk för att ett barn for illa, men anmälningarna
              upptäcktes aldrig.
            </seg>
          </u>
          <u xml:id="i-0dc2bf45a9407713-794" prev="i-0dc2bf45a9407713-792" who="Q4958997">
            <seg xml:id="i-TixjeNPnZXvpVtkZFzmNKL">
              Det här har gett upphov till mycket diskussioner om hur man ska
              hantera sådana här anmälningar för att säkerställa att det inte
              upprepas igen.
            </seg>
          </u>
          <u xml:id="i-0dc2bf45a9407713-795" prev="i-0dc2bf45a9407713-792" who="Q4958997">
            <seg xml:id="i-SxxqCCDJuhSQwNwqNaxqor">
              Nu undrar jag: Vad anser ministern att man måste göra för att
              i tid skydda barn, så att inte fler tragedier inträffar?
            </seg>
          </u>
          <note type="speaker" xml:id="i-K6UXA3PsSeqZQa1RNt3PbE">
            Anf. 110 Statsrådet MARIA LARSSON (KD):
          </note>
          <u xml:id="i-0dc2bf45a9407713-796" next="i-0dc2bf45a9407713-801" who="Q447542">
            <seg xml:id="i-LcbNc3r5UcL9NEtcyT7L6f">
              Herr talman! Det är verkligen en fruktansvärd tragedi när någonting
              så här hemskt händer, att ett barn dödas. Vi måste naturligtvis
              göra allt för att förhindra att så sker.
            </seg>
          </u>
          <u xml:id="i-0dc2bf45a9407713-797" prev="i-0dc2bf45a9407713-796" who="Q447542">
            <seg xml:id="i-VaHYvxmn1BUjqqTRJ3puub">
              Även om det är kommunerna som har huvudansvaret för att socialtjänsten
              fungerar väl har vi stött kommunerna genom utvecklingsarbete och
              också med ny lagstiftning – detta för att förbättra den sociala
              barn- och ungdomsvården.
            </seg>
          </u>
          <u xml:id="i-0dc2bf45a9407713-798" prev="i-0dc2bf45a9407713-796" who="Q447542">
            <seg xml:id="i-APx6VgNjA5dvih1hDuJzcX">
              Socialtjänsten ska göra en omedelbar skyddsbedömning för att
              kunna göra ett omedelbart ingripande. Man ska bedöma barnets behov
              av skydd direkt.
            </seg>
          </u>
          <u xml:id="i-0dc2bf45a9407713-799" prev="i-0dc2bf45a9407713-796" who="Q447542">
            <seg xml:id="i-NXefye22L84DY2DEoUayck">
              Vi har också faststället en tidsgräns för när man måste inleda
              en utredning. Det finns i dag en 14-dagarsgräns för det. Den kom
              till den 1 januari 2013.
            </seg>
          </u>
          <u xml:id="i-0dc2bf45a9407713-800" prev="i-0dc2bf45a9407713-796" who="Q447542">
            <seg xml:id="i-VY11K5yR55DegayvGPHg64">
              Vi har också förtydligat att socialnämnden är skyldig att se
              till att det finns rutiner för hur man hanterar den här typen
              av ärenden.
            </seg>
          </u>
          <u xml:id="i-0dc2bf45a9407713-801" prev="i-0dc2bf45a9407713-796" who="Q447542">
            <seg xml:id="i-KF9zTMg8GQHcKQk9wd8Tcu">
              Det finns ett kvalitetsledningssystem.
            </seg>
          </u>
          <note type="speaker" xml:id="i-J2dwddCzCcUz2QtjFRQaCH">
            Anf. 111 MARGARETA B KJELLIN (M):
          </note>
          <u xml:id="i-0dc2bf45a9407713-802" who="Q4958997">
            <seg xml:id="i-YBesTzGjqUTqj8j9wnieJh">
              Herr talman! En del röster i diskussionen har hävdat att en nationell
              handlingsplan skulle vara svaret på hur den sociala barnavården
              ska skötas. Jag undrar hur ministern ser på det kravet.
            </seg>
          </u>
          <note type="speaker" xml:id="i-8Am8Xeuwgo2n9TriwKFRUZ">
            Anf. 112 Statsrådet MARIA LARSSON (KD):
          </note>
          <u xml:id="i-0dc2bf45a9407713-803" next="i-0dc2bf45a9407713-806" who="Q447542">
            <seg xml:id="i-VNtz797EcZaa8aKWP6Udjt">
              Herr talman! Jag försöker dammsuga på alla förslag som kan förbättra
              socialtjänstens arbete, och det är jag övertygad om att socialtjänsten
              också uppskattar. Men det jag har sett hittills som förslag är
              egentligen sådant som vi redan arbetar med eller har satt i gång.
            </seg>
          </u>
          <u xml:id="i-0dc2bf45a9407713-804" prev="i-0dc2bf45a9407713-803" who="Q447542">
            <seg xml:id="i-PpVAgTwMCJhE1X2SLLqx1L">
              Jag lyssnar naturligtvis gärna vidare, men vi inför nu från den
              1 juli en behörighet för dem som ska göra barnutredningar. Vi
              har just nu en kompetenssatsning på socialtjänsten när det gäller
              barnavårdsärenden, och den pågår flera år framåt. Vi har en utredning
              som tittar på tvångsomhändertagandet av barn, LVU, och ser över
              hela den lagstiftningen. Dessutom vill vi stärka barns rätt ytterligare
              genom att se på om ett införlivande av barnkonventionen i svensk
              lag kan stärka barns rättigheter och skydda barn på ett bättre
              sätt.
            </seg>
          </u>
          <u xml:id="i-0dc2bf45a9407713-805" prev="i-0dc2bf45a9407713-803" who="Q447542">
            <seg xml:id="i-2pGwHqzhaXLwmaWiwJP3Zf">
              Det är alltså en rad åtgärder på gång. Detta är ett område som
              regeringen har jobbat enormt mycket med, och ändå finns det mycket
              kvar att göra.
            </seg>
          </u>
          <u xml:id="i-0dc2bf45a9407713-806" prev="i-0dc2bf45a9407713-803" who="Q447542">
            <seg xml:id="i-2o1kxy7axLzvdBTiZVv5U1">
              Bostadsbristen och asylmottagandet
            </seg>
          </u>
          <note type="speaker" xml:id="i-4Y1CbxUNq6Q9yLDxiLcKMj">
            Anf. 113 MARKUS WIECHEL (SD):
          </note>
          <u xml:id="i-0dc2bf45a9407713-807" next="i-0dc2bf45a9407713-809" who="Q6240455">
            <seg xml:id="i-REBG8vQWTymvqPcwRRthJN">
              Herr talman! Något som debatteras alldeles för lite är den rådande
              bostadssituationen. Det råder stor bostadsbrist, främst i våra
              storstäder. Detta är en situation som är mycket allvarlig, inte
              bara för att en enskild person kan riskera att stå utan bostad
              utan också för att det påverkar val av studier och arbete.
            </seg>
          </u>
          <u xml:id="i-0dc2bf45a9407713-808" prev="i-0dc2bf45a9407713-807" who="Q6240455">
            <seg xml:id="i-7bCC5UyFPCdhpMRDtve1Lv">
              Det presenteras hela tiden olika lösningar på bostadsbristen,
              och så har det varit en längre period. Men faktum kvarstår att
              ett av de problem som få diskuterar kommer aldrig fram.
            </seg>
          </u>
          <u xml:id="i-0dc2bf45a9407713-809" prev="i-0dc2bf45a9407713-807" who="Q6240455">
            <seg xml:id="i-VwoKdMVxrzPdFRtHFX7L6W">
              I år kan uppemot 70 000 människor komma att söka asyl i Sverige.
              Samtidigt byggs det inte tillräckligt med bostäder. Min fråga
              till migrationsministern är om han inte inser hur allvarligt detta
              är och om man inte bör överväga en förändrad politik.
            </seg>
          </u>
          <note type="speaker" xml:id="i-Hep6CrDcJU5HN8w1QHjFjt">
            Anf. 114 Statsrådet TOBIAS BILLSTRÖM (M):
          </note>
          <u xml:id="i-0dc2bf45a9407713-810" next="i-0dc2bf45a9407713-812" who="Q3112958">
            <seg xml:id="i-NbmqUF4m9hctMzvPDPiWeU">
              Herr talman! Frågan som det handlar om är inte huruvida det finns
              en bostadsbrist i Sverige, för det är vi alla överens om. Frågan
              är i stället hur vi ska hantera den situation som uppstår när
              vi får flaskhalsar på den svenska bostadsmarknaden som uppstår
              på grund av att många människor kommer på kort tid.
            </seg>
          </u>
          <u xml:id="i-0dc2bf45a9407713-811" prev="i-0dc2bf45a9407713-810" who="Q3112958">
            <seg xml:id="i-NTAon7tjyzSCYdw4FCDdAP">
              Låt oss illustrera vad problemet egentligen handlar om: Antalet
              människor som i dag befinner sig i en situation där de inte kan
              lämna Migrationsverkets asylboenden och gå över till kommunetablering
              i landets kommuner är 10 700. Det är 10 700 personer som vi pratar
              om. Det är klart att detta skulle kunna lösas om det fanns en
              ökad solidaritet mellan landets kommuner.
            </seg>
          </u>
          <u xml:id="i-0dc2bf45a9407713-812" prev="i-0dc2bf45a9407713-810" who="Q3112958">
            <seg xml:id="i-MkmSgr9yL3wPfXJeM25BLT">
              Den stora bilden när det gäller bostadsbristen i Sverige är helt
              riktig. Den arbetar kommunerna och staten med i en dialog som
              framför allt handlar om den politik som min kollega Stefan Attefall,
              bostadsministern, för på det här området. Vi kommer successivt
              att utöka möjligheterna till bostadsbyggande i Sverige, inte minst
              i storstadsregionerna. Men försök inte koppla ihop de här frågorna
              på det här viset, för det är inte som du påstår.
            </seg>
          </u>
          <note type="speaker" xml:id="i-6ApsdfwvHG9vs25zCamwZU">
            Anf. 115 MARKUS WIECHEL (SD):
          </note>
          <u xml:id="i-0dc2bf45a9407713-813" next="i-0dc2bf45a9407713-816" who="Q6240455">
            <seg xml:id="i-HqU7MdRKvmLGhRVmXM52o5">
              Herr talman! Migrationsministern är naturligtvis fullt medveten
              om att Sverige har skrivit på Dublinförordningen, vilket faktiskt
              löser en hel del av de problem som vi har i dag.
            </seg>
          </u>
          <u xml:id="i-0dc2bf45a9407713-814" prev="i-0dc2bf45a9407713-813" who="Q6240455">
            <seg xml:id="i-GUybBY9sti4xBam18XeN4N">
              Faktum kvarstår: 85 procent av landets kommuner har allvarlig
              brist på hyresrätter i dag. Trots att flera förslag, som bland
              andra Stefan Attefall har kommit med, kan förbättra situationen
              är den ohållbar.
            </seg>
          </u>
          <u xml:id="i-0dc2bf45a9407713-815" prev="i-0dc2bf45a9407713-813" who="Q6240455">
            <seg xml:id="i-TF4r7NESrMNqhjzrGgjyyo">
              Migrationsverket har från januari till april i år lagt över 172
              miljoner på att hyra lägenheter. Med 70 000 asylsökande på ett
              år kan vem som helst förstå att den här ekvationen inte går ihop.
              I nuläget är det så illa att Migrationsverket dessutom tar över
              tillfälliga boenden och kastar ut befintliga hyresgäster på gatan,
              samtidigt som högt uppsatta politiker och andra försvarar det.
            </seg>
          </u>
          <u xml:id="i-0dc2bf45a9407713-816" prev="i-0dc2bf45a9407713-813" who="Q6240455">
            <seg xml:id="i-Jkca8KFugYts4CcJ6xhPGP">
              Min följdfråga är: Hur kan migrationsministern försvara det som
              sker i dag – att man tar bostäder från folk och låter Migrationsverket
              gå före i kön?
            </seg>
          </u>
          <note type="speaker" xml:id="i-MRezjc3fcEvdKsbLPD9owq">
            Anf. 116 Statsrådet TOBIAS BILLSTRÖM (M):
          </note>
          <u xml:id="i-0dc2bf45a9407713-817" next="i-0dc2bf45a9407713-818" who="Q3112958">
            <seg xml:id="i-HpFCYLJi1dbWhminpcfpJP">
              Herr talman! När man får ett hastigt påkommet tryck av människor
              som behöver skydd undan förtryck, förföljelse, krig, våldtäkter
              och död ute i världen är det vår plikt här i landet att stå upp
              för deras rätt att få skydd. Det gör vi också. Det går inte att
              undvika flaskhalsar. Dessa flaskhalsar är, till skillnad från
              vad Markus Wiechel försöker göra gällande, inte alls omöjliga
              att bygga bort. Jag har redan nämnt den siffra som vi pratar om:
              10 700 personer. Det är klart att detta skulle kunna lösas om
              vi hade lite större samordning och lite större samverkan mellan
              landets kommuner i den här frågan, så att de människor som har
              fått uppehållstillstånd kan få kommunetablering.
            </seg>
          </u>
          <u xml:id="i-0dc2bf45a9407713-818" prev="i-0dc2bf45a9407713-817" who="Q3112958">
            <seg xml:id="i-Nc8TwK7txJKvCLAB92ftKQ">
              Till skillnad från vad Markus Wiechel påstår spelar inte Dublinförordningen
              någon roll i det här sammanhanget. De människor som har kommit
              har bedömts enligt de regler och riktlinjer som finns i svensk
              asylpolitik och asyllagstiftning och har fått uppehållstillstånd.
              De människorna kommer att bo kvar i det här landet. Då måste de
              ha någonstans att bo, och det måste vara ute i landets kommuner.
              Därför måste vi gemensamt hantera detta, och det kommer vi också
              att göra, men vi kommer inte att följa den politik som Markus
              Wiechel och hans parti förespråkar.
            </seg>
          </u>
          <note xml:id="i-91gLgYyeQRMYNe3C7b8PxV">
            Anslaget till Försvarsmakten
          </note>
          <note type="speaker" xml:id="i-WuYMQkb7jeoc7WkCpZe8rg">
            Anf. 117 PETER HULTQVIST (S):
          </note>
          <u xml:id="i-0dc2bf45a9407713-819" next="i-0dc2bf45a9407713-821" who="Q3370162">
            <seg xml:id="i-AzbarmonKhu75g8wgAX7kD">
              Herr talman! Jag ska ställa en fråga till försvarsminister Karin
              Enström.
            </seg>
          </u>
          <u xml:id="i-0dc2bf45a9407713-820" prev="i-0dc2bf45a9407713-819" who="Q3370162">
            <seg xml:id="i-EViFVmH92jbjR6jGhFNPwb">
              I regleringsbrev 5 förordar man en besparing på 500 miljoner
              inom Försvarsmakten. Från Försvarsmaktens sida har man sagt att
              det möjligen går att spara 225. Samtidigt har vi en personalförsörjnings-
              och materielsituation med ett starkt underliggande kostnadstryck.
              Vi har nu också en utebliven affär med Schweiz gällande JAS, vilket
              kommer att åsamka oss merkostnader på mångmiljardbelopp.
            </seg>
          </u>
          <u xml:id="i-0dc2bf45a9407713-821" prev="i-0dc2bf45a9407713-819" who="Q3370162">
            <seg xml:id="i-McxhvBeEMYcm1jqoqqMRzn">
              Regeringens plan är att fram till 2018 höja försvarsanslaget
              med 1,1 miljard. Det kommer inte att räcka. Det kommer inte att
              stå sig i det här sammanhanget. Hur tänker regeringen reda ut
              den här stora situationen, dessa stora utmaningar och ekonomiska
              problem? Hur ser strategin ut?
            </seg>
          </u>
          <note type="speaker" xml:id="i-HTJTjBPvWwE9nthEicU44g">
            Anf. 118 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-822" next="i-0dc2bf45a9407713-823" who="Q3544279">
            <seg xml:id="i-Ggm8dfoZgkAJmEekC2sNBj">
              Herr talman! Jag har sedan jag tillträtt som försvarsminister
              arbetat intensivt med alla mina myndigheter men särskilt med Försvarsmaktens
              utmaningar när det gäller ekonomi, både på kort och på lång sikt.
              Mitt fokus har varit att genomföra försvarsreformen och stärka
              vår försvarsförmåga. Det har bland annat resulterat i att vi har
              höjt försvarsanslagen två år i rad. I senaste budgetpropositionen
              föreslog vi också ytterligare successiva höjningar. Dessutom har
              vi, med tanke på omvärldsläget och den allvarliga utvecklingen
              i Europa, i och kring Ukraina och det ryska agerandet, föreslagit
              väsentliga förstärkningar av försvarets ekonomi. Vi ser att vi
              behöver stärka försvarsförmågan över hela linjen.
            </seg>
          </u>
          <u xml:id="i-0dc2bf45a9407713-823" prev="i-0dc2bf45a9407713-822" who="Q3544279">
            <seg xml:id="i-PAzYpcBEyGQqbhTpPmAnpU">
              Peter Hultqvist vet att detta förslag också har kommit in i Försvarsberedningens
              rapport, och det tycks åtminstone på papperet finnas ett stort
              stöd för att vi fortsatt ska stärka försvarsförmågan.
            </seg>
          </u>
          <note type="speaker" xml:id="i-9wfeRYyZzxEn1cfDn9cM7P">
            Anf. 119 PETER HULTQVIST (S):
          </note>
          <u xml:id="i-0dc2bf45a9407713-824" next="i-0dc2bf45a9407713-826" who="Q3370162">
            <seg xml:id="i-J7TSNWNUXDG7hJE97G6vgE">
              Herr talman! Problemet är bara att den 1,1 miljard som ligger
              i planen fram till 2018 inte kommer att räcka. Vi kommer att brottas
              med problem varje år här.
            </seg>
          </u>
          <u xml:id="i-0dc2bf45a9407713-825" prev="i-0dc2bf45a9407713-824" who="Q3370162">
            <seg xml:id="i-8XawFE7oHfxon1dV3doi5q">
              Från vår sida har vi erbjudit en överenskommelse om betydligt
              högre nivå, så att vi skulle gå upp till 2 miljarder 2018. Det
              är 900 miljoner mer än regeringen har föreslagit. Svaret vi fick
              är att regeringen är beredd att erbjuda 75. Det räcker till i
              stort sett en större militärövning. Det är inte en lösning på
              detta.
            </seg>
          </u>
          <u xml:id="i-0dc2bf45a9407713-826" prev="i-0dc2bf45a9407713-824" who="Q3370162">
            <seg xml:id="i-MaVVee4WwtqTMbyS5qq5os">
              Om vi är beredda att ta ansvar för detta och dessutom ta ansvar
              för de högre ambitioner som finns i Försvarsberedningens rapport,
              alltså att öka den militära förmågan, måste det göras ett omtag
              när det gäller ekonomin. Är ni beredda att ställa upp på att göra
              ett omtag och inleda ny förhandling med oss socialdemokrater för
              att säkerställa en hållbarare finansiering av Försvarsmakten?
            </seg>
          </u>
          <note type="speaker" xml:id="i-HqEAbVC15icWyUi4jCrHnL">
            Anf. 120 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-827" next="i-0dc2bf45a9407713-829" who="Q3544279">
            <seg xml:id="i-7XVYaLT7KuF5v8KKV4yuK2">
              Herr talman! Peter Hultqvist låter mycket bekymrad, och det är
              mycket som är bekymmersamt i omvärldsutvecklingen, och det finns
              självklart också utmaningar på en mängd områden. Det gäller hur
              vi på bästa sätt ska kunna stärka försvarsförmågan på kort och
              på lång sikt.
            </seg>
          </u>
          <u xml:id="i-0dc2bf45a9407713-828" prev="i-0dc2bf45a9407713-827" who="Q3544279">
            <seg xml:id="i-FvGXwXpDrti8wDSa8k6zs5">
              Jag måste dock bolla tillbaka frågan. Jag skulle vara ännu oroligare
              om jag var Peter Hultqvist och representerade Socialdemokraterna
              eftersom era tilltänkta regeringskompisar vid en eventuell valseger
              innebär ett vänsterparti som vill skära i försvarsbudgeten, ett
              miljöparti som vill skära i försvarsbudgeten och, kanske ännu
              värre, ett feministiskt initiativ som tycker att det militära
              försvaret tillhör stenåldern.
            </seg>
          </u>
          <u xml:id="i-0dc2bf45a9407713-829" prev="i-0dc2bf45a9407713-827" who="Q3544279">
            <seg xml:id="i-3bmS7VJjei7Xzcn19BcF18">
              Jag kommer alltså att bolla tillbaka frågan. Peter Hultqvist
              ska inte vara orolig över hur alliansregeringen sköter detta utan
              snarare över hur han ska komma överens med partier som väsentligt
              vill både försämra försvarsförmågan och skära i Försvarsmaktens
              ekonomi.
            </seg>
          </u>
          <note xml:id="i-F1UCWF9EbetJsfTdypugxx">
            Nödvändig tandvård enligt socialtjänstlagen
          </note>
          <note type="speaker" xml:id="i-LeABAZdLJDQB4551ZSApqW">
            Anf. 121 GUSTAV NILSSON (M):
          </note>
          <u xml:id="i-0dc2bf45a9407713-830" next="i-0dc2bf45a9407713-833" who="Q6010368">
            <seg xml:id="i-Qiv2UTNfgG3pk1jufZp1sU">
              Herr talman! Min fråga går till socialminister Göran Hägglund
              och handlar om nödvändig tandvård enligt socialtjänstlagen.
            </seg>
          </u>
          <u xml:id="i-0dc2bf45a9407713-831" prev="i-0dc2bf45a9407713-830" who="Q6010368">
            <seg xml:id="i-DHKMoYJY99uZm3ok2cRnmc">
              År 2011 utformade Socialstyrelsen för första gången nationella
              riktlinjer för vuxentandvård. Samtidigt som vi har nationella
              riktlinjer kan vi konstatera att det ibland skiljer mellan kommunernas
              socialnämnder i bedömningen när det gäller ekonomiskt bistånd
              för tandvård.
            </seg>
          </u>
          <u xml:id="i-0dc2bf45a9407713-832" prev="i-0dc2bf45a9407713-830" who="Q6010368">
            <seg xml:id="i-SBgDNQM2kNynD4uAsRYtqj">
              Kommunernas bedömningstandläkare och förtroendetandläkare har
              här en viktig roll i sin bedömning. Bedömningstandläkaren måste
              vara väl uppdaterad, så att riktlinjer följs vad gäller åtgärder
              och behandling. Den enskilde tandläkaren, som kliniskt ska behandla,
              kan annars komma i svåra situationer beträffande lämpliga åtgärder
              och ersättning för utfört arbete.
            </seg>
          </u>
          <u xml:id="i-0dc2bf45a9407713-833" prev="i-0dc2bf45a9407713-830" who="Q6010368">
            <seg xml:id="i-KUE64sSTyEKB8QFLMeazBu">
              Min fråga är om socialministern ser behov av en utvärdering vad
              gäller nödvändig tandvård enligt socialtjänstlagen, så att nationella
              riktlinjer följs och så att man får en bra tandvård, oavsett vilken
              kommun man bor i.
            </seg>
          </u>
          <note type="speaker" xml:id="i-WMGXNMoZpKPps9drXYvwvX">
            Anf. 122 Socialminister GÖRAN HÄGGLUND (KD):
          </note>
          <u xml:id="i-0dc2bf45a9407713-834" next="i-0dc2bf45a9407713-835" who="Q918261">
            <seg xml:id="i-XBxMGmTD52jJ3a3PbiWuCY">
              Herr talman! Jag uppfattar det som att frågan handlar om ekonomiskt
              bistånd från kommunen för att utföra vissa akuta eller direkt
              nödvändiga tandvårdsinsatser gentemot personer som själva inte
              har resurser för att finansiera det här.
            </seg>
          </u>
          <u xml:id="i-0dc2bf45a9407713-835" prev="i-0dc2bf45a9407713-834" who="Q918261">
            <seg xml:id="i-3Ry63arcu9tNKkWSzvA1W2">
              Jag har inte hört att den här frågan har aktualiserats gentemot
              departementet av vare sig enskilda personer, myndigheter, företag
              eller andra på det här området. Men jag vill ändå säga att det
              naturligtvis inte ska vara så att enskilda personer eller yrkesutövare
              som vill hjälpa de här personerna ska hamna i knipa om myndigheterna
              inte klarar av att kommunicera med varandra på ett förnuftigt
              sätt. Om den här frågan aktualiseras gentemot departementet för
              att det finns ett sådant problem är vi naturligtvis beredda att
              titta på detta.
            </seg>
          </u>
          <note type="speaker" xml:id="i-9QcEyRmHwBVgg7vv3hLFBE">
            Anf. 123 TALMANNEN:
          </note>
          <u xml:id="i-0dc2bf45a9407713-836" who="unknown">
            <seg xml:id="i-Ua3USsdEmvFm6xoaEJ4Bzn">
              Därmed är dagens frågestund slut. Vi tackar deltagande statsråd
              och ledamöter.
            </seg>
          </u>
          <note xml:id="i-A383MJmPXq9pK5dbPaF3pv">
            14 § (forts. från 12 §) Svenskt deltagande i Förenta nationernas
            stabiliseringsinsats i Mali (forts. UFöU2)
          </note>
          <note type="speaker" xml:id="i-HoAHFb3DwYjac4Mmi2qoBs">
            Anf. 124 KERSTIN LUNDGREN (C):
          </note>
          <note xml:id="i-WdxeiV1oL4SboQg4eVJ5DJ">
            Herr talman! Då fortsätter vi behandlingen av det gemensamma
            försvars- och utrikesutskottets betänkande, som handlar om att
            godkänna förslaget om att sända svensk väpnad trupp för en stabiliseringsinsats
            i enlighet med Förenta nationernas önskemål till Mali, från den
            1 juli 2014 till utgången av juni månad 2015.
          </note>
          <u xml:id="i-0dc2bf45a9407713-837" next="i-0dc2bf45a9407713-852" who="Q4964100">
            <seg xml:id="i-BT4YmnEjCTkM2cNcrnq11Y">
              Från Centerpartiets sida är vi tydliga. Sverige ska delta i internationella
              insatser. Det svenska försvaret ska kunna göra det möjligt. Också
              med väpnad trupp ska vi kunna skydda, säkra och bygga fred. Det
              är en viktig uppgift också för försvaret.
            </seg>
          </u>
          <u xml:id="i-0dc2bf45a9407713-838" prev="i-0dc2bf45a9407713-837" who="Q4964100">
            <seg xml:id="i-RY9zviSNJeaTB46DUJj7eC">
              Vår säkerhet här hemma i Sverige, i vår del av världen, hänger
              helt klart samman med säkerheten i andra delar av världen. Det
              må vara Kosovo. Det må vara Afghanistan. Det må vara piratverksamhet
              utanför Somalias kust. Det må vara insatser i Tchad, Libyen eller,
              nu, i Mali.
            </seg>
          </u>
          <u xml:id="i-0dc2bf45a9407713-839" prev="i-0dc2bf45a9407713-837" who="Q4964100">
            <seg xml:id="i-7a7y7JA31f3SxtJLNorXbw">
              En svensk insats i samverkan med andra är det som vi gör. Det
              handlar om samverkan med Norden, de baltiska staterna, EU, under
              EU:s ledning, Nato eller FN. Självklart är det under säkerhetsrådets
              mandat och på folkrättslig grund.
            </seg>
          </u>
          <u xml:id="i-0dc2bf45a9407713-840" prev="i-0dc2bf45a9407713-837" who="Q4964100">
            <seg xml:id="i-K5PeXPVGZ7KSc5T7gTp5vT">
              Det är, herr talman, viktigt att vi har förmåga att göra insatser
              också under FN:s ledning. Den insats vi nu ska besluta om innebär
              att vi återigen går in och uppgraderar vår förmåga att samverka
              under FN:s ledning. Och från Centerpartiets sida tycker vi att
              det är en välkommen utveckling när vi nu går in i Minusma med
              just ett tydligt folkrättsligt mandat.
            </seg>
          </u>
          <u xml:id="i-0dc2bf45a9407713-841" prev="i-0dc2bf45a9407713-837" who="Q4964100">
            <seg xml:id="i-JKamCmcB4Egzef4vPQDFXh">
              Det är inte en ofarlig insats, som det delvis har låtit som när
              vi tidigare i debatten har talat om att det i allt väsentligt
              handlar om en underrättelseinsats. Det är trots allt inte en ofarlig
              insats. Jag vill understryka det. Vi ger mandat och begär att
              som mest 400 personer, kvinnor och män, ska göra en insats för
              fred i Mali. Då gör de en insats som inte är ofarlig. Jag och
              Centerpartiet vill tacka alla som är beredda att ställa upp och
              göra den insatsen möjlig.
            </seg>
          </u>
          <u xml:id="i-0dc2bf45a9407713-842" prev="i-0dc2bf45a9407713-837" who="Q4964100">
            <seg xml:id="i-Q7eZkQTHQfEFwvpaCfvEoS">
              Vi såg senast i går hur fyra fredsbevarare dödades och långt
              fler skadades av en bilbomb på en FN-camp i Mali. Vi har sett
              hur andra insatser har drabbats tidigare.
            </seg>
          </u>
          <u xml:id="i-0dc2bf45a9407713-843" prev="i-0dc2bf45a9407713-837" who="Q4964100">
            <seg xml:id="i-84FiL3sM6tVzRyVMX6tSbV">
              Det här är en insats som är speciell, för FN:s ledning accepterar
              en bakre säkerhetsinsats av ett uttalat land. Frankrike har ett
              särskilt uppdrag i den här delen att gå in och stötta om det skulle
              krävas för att man ska klara insatsen. Det händer i två fall i
              Afrika. Det här är det ena.
            </seg>
          </u>
          <u xml:id="i-0dc2bf45a9407713-844" prev="i-0dc2bf45a9407713-837" who="Q4964100">
            <seg xml:id="i-FXhetikyLRrkJCvv4Rb1nz">
              Det är naturligtvis någonting som vi har anledning att titta
              på och fundera på. Jag såg att Ban Ki Moon alldeles nyligen, jag
              tror att det var i går, underströk vikten av att vi från det internationella
              samfundet är beredda att öka stödet till fredsbevarande insatser.
              Behovet är nämligen betydande.
            </seg>
          </u>
          <u xml:id="i-0dc2bf45a9407713-845" prev="i-0dc2bf45a9407713-837" who="Q4964100">
            <seg xml:id="i-5SKQNU2oquCz1WCpiPJNee">
              Mali är en del i ett större mönster när det gäller extrema terrorgrupper
              som söker makt genom att destabilisera i redan svaga stater. Vi
              ser det tydligt i ett band över Afrika, Sub-Sahara, från Somalia,
              från östkust till västkust. Sahel är naturligtvis mycket tydligt
              berört i det här sammanhanget.
            </seg>
          </u>
          <u xml:id="i-0dc2bf45a9407713-846" prev="i-0dc2bf45a9407713-837" who="Q4964100">
            <seg xml:id="i-DyNPYSNYGzacXN5hJHWnrK">
              Det är viktigt, tycker vi från Centerpartiets sida, att se det
              bredare mönstret. Även om den här insatsen handlar om Mali är
              det viktigt att se det bredare mönstret. Vi kommer att göra en
              insats som delvis görs tillsammans med en annan grannstat, Burkina
              Faso, som också går in med resurser. Det är ett av de länder som
              fortfarande står upp demokratiskt, trots att landet är oerhört
              fattigt och oerhört svagt.
            </seg>
          </u>
          <u xml:id="i-0dc2bf45a9407713-847" prev="i-0dc2bf45a9407713-837" who="Q4964100">
            <seg xml:id="i-9d6B8h9XvmpT9rCaa7nFzT">
              Från vår sida tycker vi, med tanke på den utveckling som har
              varit, att det finns skäl att verkligen överväga hur vi ska gå
              vidare i vårt bistånd till Burkina Faso. Det handlar om att stärka,
              stötta och förhindra att ytterligare stater faller som dominobrickor
              i det spel som pågår i Sub-Sahararegionen.
            </seg>
          </u>
          <u xml:id="i-0dc2bf45a9407713-848" prev="i-0dc2bf45a9407713-837" who="Q4964100">
            <seg xml:id="i-CHKJyYhKj1Mt4XToSFcdPx">
              Här har vi de fattigaste bland de fattiga när vi pratar om länder
              och de svagaste bland de svaga när vi pratar om stater. De är
              hårt drabbade av klimatrelaterade problem, återkommande konflikter,
              stora flyktingströmmar och porösa gränser. Här har vi människor
              som är bland de svagaste och mest utsatta. Det är kvinnor och
              barn som drabbas hårt av konflikter. Vi har alla upprörts över
              det som händer i grannlandet Nigerias norra delar. Jag tänker
              på de flickor och de kvinnor som kidnappas. Det är en del i samma
              mönster, må man väl då säga.
            </seg>
          </u>
          <u xml:id="i-0dc2bf45a9407713-849" prev="i-0dc2bf45a9407713-837" who="Q4964100">
            <seg xml:id="i-5NLbiHtfx7aNxisPSkYaEm">
              Det är viktigt att Sverige bistår, inte bara militärt. Det är
              viktigt att vi också bistår med andra resurser.
            </seg>
          </u>
          <u xml:id="i-0dc2bf45a9407713-850" prev="i-0dc2bf45a9407713-837" who="Q4964100">
            <seg xml:id="i-RkkNLJBjLGw1ryjRDtjbEm">
              Jag noterade att Sida för 2013 redovisade 359 miljoner till Mali.
              Det handlar bland annat om humanitära insatser, om miljö- och
              jordbruk och om att bygga samhällen och demokrati. Det är också
              en viktig del i vår insats. Och det är en grund för vår militära
              insats, som vi nu är beredda att rösta ja till. Vi har nämligen
              varit i Mali, och vi jobbar på flera grenar i Mali sedan tidigare.
              Därför är det lättare. Och det är viktigt att vi går in och stöttar
              Mali i den sköra situation – det är inte fred än – som råder i
              landet just nu.
            </seg>
          </u>
          <u xml:id="i-0dc2bf45a9407713-851" prev="i-0dc2bf45a9407713-837" who="Q4964100">
            <seg xml:id="i-6CVPAH3qBQFK1JkAAwj5Ee">
              Herr talman! Jag noterar att det råder en mycket bred samsyn
              om insatsen. Det är välkommet. Det finns ett parti, Sverigedemokraterna,
              som reserverar sig – dock i finansieringsfrågan. Som enda parti
              vill man att bistånd ska finansiera väpnade insatser. Låt mig
              vara tydlig. Det är inte Centerpartiets linje.
            </seg>
          </u>
          <u xml:id="i-0dc2bf45a9407713-852" prev="i-0dc2bf45a9407713-837" who="Q4964100">
            <seg xml:id="i-8USiuZHmB7vq9XRQK5GmhX">
              Herr talman! Eftersom det här är sista debatten för utrikesutskottet
              under den här mandatperioden, och också för det sammansatta försvars-
              och utrikesutskottet, vill jag tacka kolleger i utrikesutskottet.
              Jag önskar de kolleger som lämnar riksdagen för att åka till Europaparlamentet
              lycka till. Jag tackar också kolleger i försvarsutskottet, kanslierna,
              talmannen, talmännen och –kvinnorna. Naturligtvis önskar jag alla
              en skön sommar – talmanskansliet likaså.
            </seg>
          </u>
          <note xml:id="i-9dPUMpZ8WKb9Q5BjxqYvzc">
            Jag yrkar bifall till utskottets förslag och avslag på reservationen.
          </note>
          <note type="speaker" xml:id="i-PPJj9ShbSMzGm4dtgX5jWi">
            Anf. 125 HANS LINDE (V):
          </note>
          <u xml:id="i-0dc2bf45a9407713-853" next="i-0dc2bf45a9407713-868" who="Q1581082">
            <seg xml:id="i-UwxwfUNj4ksZSrJq61d57a">
              Herr talman! Vänsterpartiets inställning till internationella
              militära insatser är tydlig. Vi vill att Sverige ska vara en tydlig
              och konsekvent röst för fred och säkerhet i alla delar av vårt
              jordklot. Vi stöder också att Sverige deltar i internationella
              militära insatser när det för det första finns ett FN-mandat och
              när det för det andra finns goda förutsättningar för insatsen
              att bidra till fred, säkerhet för civilbefolkningen och möjlighet
              till utveckling och återuppbyggnad.
            </seg>
          </u>
          <u xml:id="i-0dc2bf45a9407713-854" prev="i-0dc2bf45a9407713-853" who="Q1581082">
            <seg xml:id="i-2JF5iNnCrayz8E8yBowwgS">
              När det gäller det aktuella ärendet, FN:s stabiliseringsinsats
              i Mali, är båda dessa kriterier tydligt uppfyllda. Därför står
              Vänsterpartiet bakom regeringens proposition och dagens betänkande.
            </seg>
          </u>
          <u xml:id="i-0dc2bf45a9407713-855" prev="i-0dc2bf45a9407713-853" who="Q1581082">
            <seg xml:id="i-TugLa8WT5bA1gWBRn16Tv8">
              Vi välkomnar att Sverige nu äntligen väljer att delta i en FN-ledd
              insats efter att Sveriges engagemang i FN under flera år fört
              en tynande tillvaro. Det är precis den här typen av insatser som
              vi har efterfrågat att Sverige ska engagera sig i i stället för
              den misslyckade och på många sätt kostsamma insatsen i Afghanistan.
            </seg>
          </u>
          <u xml:id="i-0dc2bf45a9407713-856" prev="i-0dc2bf45a9407713-853" who="Q1581082">
            <seg xml:id="i-QfbL1281ctP8cmeLVCc2X3">
              Som vänsterpartist välkomnar jag också att Sveriges bidrag består
              av ett underrättelsekompani till insatsen. Det är en kompetens
              som FN:s tidigare insatser saknat, och genom Sveriges bidrag förstärker
              vi FN:s möjligheter att genomföra också komplicerade insatser.
              Vår förhoppning är att FN ska spela en mer central roll i det
              globala fredsfrämjande arbetet och att det är FN, på bekostnad
              av Nato och EU, som framöver kan leda och genomföra flera av de
              insatser som vi är övertygade om att vår värld tyvärr kommer att
              behöva även i framtiden.
            </seg>
          </u>
          <u xml:id="i-0dc2bf45a9407713-857" prev="i-0dc2bf45a9407713-853" who="Q1581082">
            <seg xml:id="i-HCRQSWYUM8DpfYwo23b8MK">
              Herr talman! Mali är tveklöst ett av världens absolut fattigaste
              länder. Det har flera tidigare talare sagt i talarstolen. Man
              beräknar att vuxna malier i genomsnitt har gått två år i skolan.
              Mer än 50 procent lever i extrem fattigdom. Landet toppar statistiken
              när det gäller mödra- och barnadödlighet.
            </seg>
          </u>
          <u xml:id="i-0dc2bf45a9407713-858" prev="i-0dc2bf45a9407713-853" who="Q1581082">
            <seg xml:id="i-WdWPNA5ZfEYtgeb6r6SfqR">
              Jag besökte själv Mali för ett par år sedan. Jag behövde inte
              ta mig många meter från regeringskanslierna för att möta den djupaste
              fattigdom som jag tror finns på detta jordklot. Jag har aldrig
              sett en så total avsaknad av resurser som jag gjorde på landsbygden
              utanför huvudstaden Bamako. Det är i sammanhanget talande att
              Försvarsmakten säger att man kommer att tvingas flyga in rent
              vatten till de svenska soldaterna eftersom det saknas i den stad
              de kommer att vara på plats i.
            </seg>
          </u>
          <u xml:id="i-0dc2bf45a9407713-859" prev="i-0dc2bf45a9407713-853" who="Q1581082">
            <seg xml:id="i-Bf3wX8K8BzReY1i5soBxHR">
              De få resurser som trots allt finns i Mali är ojämlikt fördelade
              mellan män och kvinnor och mellan olika regioner. Bristen på resurser,
              den ojämlika fördelningen av resurser, i kombination med fruktansvärda
              konsekvenser av klimatförändringarna, har skapat en enorm grogrund
              för mänsklig frustration, för motsättningar och för konflikter.
            </seg>
          </u>
          <u xml:id="i-0dc2bf45a9407713-860" prev="i-0dc2bf45a9407713-853" who="Q1581082">
            <seg xml:id="i-2jdbkxQdXkFXgzSjgvSRAD">
              Det viktiga är att understryka att detta gäller inte bara Mali.
              Det gäller hela Sahelområdet. I det sammanhanget vill jag understryka
              det som Kerstin Lundgren tidigare talade om, nämligen att det
              är olyckligt att Sverige har valt att fasa ut sitt bistånd till
              grannlandet Burkina Faso, som på många sätt står inför liknande
              utmaningar som Mali.
            </seg>
          </u>
          <u xml:id="i-0dc2bf45a9407713-861" prev="i-0dc2bf45a9407713-853" who="Q1581082">
            <seg xml:id="i-TEKvsML6Zbb6dNvUhKBqWU">
              För mig och Vänsterpartiet är det uppenbart att om världssamfundet
              långsiktigt ska kunna bidra till fred och säkerhet i Mali kommer
              det inte att räcka med en militär insats. En förutsättning för
              ett framgångsrikt arbete med att bygga fred i Mali kommer att
              vara att det finns ett långsiktigt och omfattande biståndsarbete
              under lång tid.
            </seg>
          </u>
          <u xml:id="i-0dc2bf45a9407713-862" prev="i-0dc2bf45a9407713-853" who="Q1581082">
            <seg xml:id="i-NVEMShWsGxMGkxUVYdKUDS">
              Jag noterar att Sverigedemokraterna vill att den militära insatsen
              ska finansieras med biståndsmedel i stället för via försvarsbudgeten,
              trots att det strider mot internationella överenskommelser som
              vårt land har ingått. Det är det nog det mest effektiva vi kan
              göra för att garantera att den militära insatsen kommer att misslyckas.
              Med Sverigedemokraternas politik kommer Sverige att misslyckas
              både med att skapa säkerhet och med att skapa utveckling i Mali.
            </seg>
          </u>
          <u xml:id="i-0dc2bf45a9407713-863" prev="i-0dc2bf45a9407713-853" who="Q1581082">
            <seg xml:id="i-3a8xWZ47pegsmEG2f45aMm">
              Jag tycker också att Sverigedemokraterna målar upp en falsk motsättning
              när man ställer bistånd mot försvarsförmåga i Sverige. Låt oss
              titta på den svenska försvarsbudgeten. Det finns olika budgetposter
              inom ramen för försvarsbudgeten. Om Sverigedemokraternas motion
              får bifall blir konsekvensen att det blir en besparing på budgetposten
              1:2 Försvarsmaktens insatser internationellt, men det blir inte
              en krona, inte ett öre mer, till förbandsverksamheten i Sverige.
              Däremot blir en av de absolut tydligaste konsekvenserna att biståndsbudgeten
              minskas med 370 miljoner redan i år. Det är pengar som ska tas
              från utlovade projekt som i många fall har inletts. Det skulle
              någonstans vara intressant att höra från Sverigedemokraterna var
              pengarna ska tas från. Vilka fattiga ska stå tillbaka när Sverigedemokraterna
              ska spara?
            </seg>
          </u>
          <u xml:id="i-0dc2bf45a9407713-864" prev="i-0dc2bf45a9407713-853" who="Q1581082">
            <seg xml:id="i-2SkZE7jK98Wod4HTawXBhA">
              Jag noterar samtidigt att Sverigedemokraterna i sitt budgetförslag
              inte har några problem med att ställa sig bakom omfattande skattesänkningar
              för höginkomsttagare och svenska storbanker. De skattesänkningarna,
              Julia Kronlid, måste väl finansieras på något sätt? Det är talande
              för vilket parti Sverigedemokraterna är när man ska låta världens
              absolut fattigaste människor betala skattesänkningar för svenska
              höginkomsttagare som Jimmie Åkesson och Julia Kronlid.
            </seg>
          </u>
          <u xml:id="i-0dc2bf45a9407713-865" prev="i-0dc2bf45a9407713-853" who="Q1581082">
            <seg xml:id="i-5ZX3jnKy4zL7Ufx8RZB9Zj">
              Herr talman! Det är många som i talarstolen har ägnat sin talartid
              till att beskriva Malis problem och utmaningar. Det är inte något
              större problem att hitta utmaningar att tala om när det gäller
              Mali. Men det finns också ett annat Mali som jag tycker att det
              är viktigt att vi också talar om och inte glömmer bort.
            </seg>
          </u>
          <u xml:id="i-0dc2bf45a9407713-866" prev="i-0dc2bf45a9407713-853" who="Q1581082">
            <seg xml:id="i-Mpyk8GPn8AxKg23dx8CeUh">
              Mali är ett land med en stark demokratisk tradition av flerpartisystem,
              av fri press, av starka folkrörelser och av en aktiv studentrörelse
              som gång på gång har gått ut på gatorna för att kräva demokrati
              och mänskliga rättigheter. Vi vet att man i Mali längs Nigerflodens
              stränder byggde upp en avancerad högkultur och skrev poesi i en
              tid när vi i Sverige ägnade oss åt blot och att rista i runor.
            </seg>
          </u>
          <u xml:id="i-0dc2bf45a9407713-867" prev="i-0dc2bf45a9407713-853" who="Q1581082">
            <seg xml:id="i-DShpkxkFLntDNQh8gLPz6G">
              Vi ska också komma ihåg att Mali är ett land som är på många
              sätt en kulturell stormakt med musiker som Ali Farka Touré, Salif
              Keita och duon Amadou &amp; Mariam, som för ett par år sedan spelade
              i min hemstad Göteborg på Way Out West-festivalen. De har alla
              blivit kända världen över. Till den riksdag som snart ska gå på
              en i alla fall kortare semester, eller som det heter i ett parti,
              att jobba för Sida, kan jag rekommendera att ta del av Ali Farka
              Tourés musikskatt när man ligger i hängmattan eller på stranden.
              Det kan jag varmt rekommendera.
            </seg>
          </u>
          <u xml:id="i-0dc2bf45a9407713-868" prev="i-0dc2bf45a9407713-853" who="Q1581082">
            <seg xml:id="i-96yWx8NTMbzJ7DHLfSxyF8">
              Trots att Mali är ett land som står inför enorma utmaningar och
              problem är jag ändå hoppfull för detta land. Jag är helt övertygad
              om att Malis män och kvinnor kan vända utvecklingen i landet.
              Men då behöver de vår solidaritet. Det är Vänsterpartiet berett
              att visa genom att stödja ett omfattande svenskt utvecklingssamarbete
              med Mali och genom att rösta för regeringens proposition om att
              Sverige ska delta i FN:s insats i landet.
            </seg>
          </u>
          <note type="speaker" xml:id="i-AeedD941tdtHRK7J8c4GDr">
            Anf. 126 JULIA KRONLID (SD) replik:
          </note>
          <u xml:id="i-0dc2bf45a9407713-869" next="i-0dc2bf45a9407713-871" who="Q4959972">
            <seg xml:id="i-X7NnozemPKp6CAfMxvqE46">
              Herr talman! Hans Linde från Vänsterpartiet menar att detta inte
              alls kommer att innebära en kostnad för försvaret. Detta kommer
              att belasta försvarsbudgeten, och det kommer att innebära en kostnad
              – även om den inte är gigantisk i dagsläget, men vi vet inte heller
              hur det kommer att se ut i förlängningen.
            </seg>
          </u>
          <u xml:id="i-0dc2bf45a9407713-870" prev="i-0dc2bf45a9407713-869" who="Q4959972">
            <seg xml:id="i-TNPpixWR4pcYNLWzgSb5U7">
              Vi står nu står i en situation där försvaret är starkt underfinansierat.
              Enligt FOI och Riksrevisionen saknas 45–70 miljarder i försvaret
              för att bygga upp den insatsorganisation som regeringen tidigare
              har fattat beslut om. Därför är det orimligt med en ytterligare
              belastning.
            </seg>
          </u>
          <u xml:id="i-0dc2bf45a9407713-871" prev="i-0dc2bf45a9407713-869" who="Q4959972">
            <seg xml:id="i-Sfue6Y3nc5aXm7pSC1ZhnK">
              Vänsterpartiet säger sig vara för FN-ledda insatser som bidrar
              till stabilitet. Det är vi också. Vi är för insatsen i sak. Men
              Vänsterpartiet vill minska försvaret. Ni vill i förlängningen
              helt stoppa export av försvarsmateriel, vilket också kommer att
              slå ut mycket resurser från vårt svenska försvar. Hur kommer ni
              med denna politik att över huvud taget ha några resurser för att
              Sverige ska kunna bidra till FN-ledda insatser? Ni vill föra en
              politik som nästan omöjliggör att vi har resurser för att ens
              kunna bidra. Hur ska FN kunna fråga oss om en tekniskt avancerad
              insats med underrättelseverksamhet med tanke på den politik som
              Vänsterpartiet för som vill göra det omöjligt att ha dessa resurser?
            </seg>
          </u>
          <note type="speaker" xml:id="i-5eG6ynVafq3aN4DD3DqFpM">
            Anf. 127 HANS LINDE (V) replik:
          </note>
          <u xml:id="i-0dc2bf45a9407713-872" next="i-0dc2bf45a9407713-874" who="Q1581082">
            <seg xml:id="i-27vCQm1N73zUepktNdNAdD">
              Herr talman! Jag tror att Julia Kronlid har missförstått hur
              försvarsbudgeten fungerar. Utgiftsområde 6 berör Försvarsmakten.
              Inom detta utgiftsområde finns det olika budgetposter. En av dem
              är 1:2 Försvarsmaktens insatser internationellt. Där har riksdagen
              avsatt medel för att kunna genomföra internationella insatser.
              Det är dessa medel som nu kommer att användas för att finansiera
              denna insats. Man tar inte en krona och inte öre från förbandsverksamhet
              i Sverige.
            </seg>
          </u>
          <u xml:id="i-0dc2bf45a9407713-873" prev="i-0dc2bf45a9407713-872" who="Q1581082">
            <seg xml:id="i-7dM1tRArTphFqgYfgmH5Rg">
              Enligt Julia Kronlids och Sverigedemokraternas reservation kommer
              det inte heller att tillföras en enda krona eller ett enda öre
              till förbandsverksamheten här i Sverige.
            </seg>
          </u>
          <u xml:id="i-0dc2bf45a9407713-874" prev="i-0dc2bf45a9407713-872" who="Q1581082">
            <seg xml:id="i-UgPyJoV4hrk4P9WKKLq784">
              Detta handlar egentligen om helt andra saker. Det får vi kanske
              vara ärliga med, Julia Kronlid. Detta är talande för Sverigedemokraternas
              politik. Ni lägger fram budgetmotion efter budgetmotion där ni
              toksänker skatterna för svenska höginkomsttagare och för svenska
              storbanker som redan gör miljardvinster. När det sedan saknas
              pengar i olika delar av Sveriges budget – när det gäller bistånd,
              Försvarsmakten eller äldreomsorgen – skyller ni på människor som
              har invandrat till vårt land eller människor som lever i fattigdom
              i andra delar av världen. Det är Sverigedemokraternas politik.
              Ni för en politik som gynnar de rikaste i vårt land. Sedan skickar
              ni fakturan till dem som behöver hjälpen mest.
            </seg>
          </u>
          <note type="speaker" xml:id="i-LDaxmsBJKrjYFJZ2KUeW5s">
            Anf. 128 JULIA KRONLID (SD) replik:
          </note>
          <u xml:id="i-0dc2bf45a9407713-875" next="i-0dc2bf45a9407713-878" who="Q4959972">
            <seg xml:id="i-VwyUmM5Y6ZRn2azfMwAkNV">
              Herr talman! Om vi nu ska börja tala skattepolitik när vi talar
              om insatsen i Mali kan jag påminna Hans Linde om att vi, tillsammans
              med Vänsterpartiet, Socialdemokraterna och Miljöpartiet, har varit
              med och stoppat skattesänkningar för höginkomsttagare. De skatter
              som vi vill sänka är skatter för låg- och medelinkomsttagare.
              Det kan man se i vår budget.
            </seg>
          </u>
          <u xml:id="i-0dc2bf45a9407713-876" prev="i-0dc2bf45a9407713-875" who="Q4959972">
            <seg xml:id="i-Nmy9eNmHgY1VNR9QQZg58s">
              Riksdagens utredningstjänst har gjort en utredning som visar
              att vår ekonomiska politik mest gynnar låginkomsttagare, äldre
              och kvinnor. Den ger en bättre ekonomi för kvinnor i det här landet.
              Jag tycker att Hans Linde skulle läsa den utredningen innan han
              kommer med sådana falska anklagelser.
            </seg>
          </u>
          <u xml:id="i-0dc2bf45a9407713-877" prev="i-0dc2bf45a9407713-875" who="Q4959972">
            <seg xml:id="i-WgA43dPn917fkvQT8vwbuR">
              I vår försvarsbudget ökar vi anslaget med 24 miljarder för budgetperioden.
              Att vi i ett långt perspektiv har bidragit till internationella
              insatser som inte har varit av en så bra karaktär som denna FN-ledda
              insats har bidragit till en belastning på det svenska försvaret
              som vi inte anser vara sund. Hade man haft en ansvarsfull politik
              för vårt svenska försvar hade jag inte haft något problem med
              att yrka bifall till detta rakt av.
            </seg>
          </u>
          <u xml:id="i-0dc2bf45a9407713-878" prev="i-0dc2bf45a9407713-875" who="Q4959972">
            <seg xml:id="i-LgR7bZEWL9XQ9HpoPfHcqT">
              Hans Linde har tidigare tagit upp vår syn på biståndet. Det är
              riktigt att vi minskar biståndet i vår budget. Men vi minskar
              på budgetstöd, vi minskar på sådant som går via institutioner
              och myndigheter och så vidare. Men vi ökar biståndet till sådant
              som behövs i Mali: jordbruksutveckling, vatten och sanitet och
              hjälp till flyktingar i närområdet. Det gör inte Vänsterpartiet
              i sin budget, vad jag har sett. Om ni i Vänsterpartiet tycker
              att det är så viktigt, varför har ni då inte ökat biståndet till
              flyktingar i närområdet, till vatten och sanitet och till jordbruksutveckling?
              Hans Linde brukar ju tala om att man ska ha ett bistånd som går
              till de fattigaste. Jag kan inte se någon sådan politik i er biståndsbudget.
            </seg>
          </u>
          <note type="speaker" xml:id="i-LmycBzYG3acss2nZoXQA4h">
            Anf. 129 HANS LINDE (V) replik:
          </note>
          <u xml:id="i-0dc2bf45a9407713-879" next="i-0dc2bf45a9407713-882" who="Q1581082">
            <seg xml:id="i-UfmczSsrioSywvAg2pahXg">
              Herr talman! Jag har läst Sverigedemokraternas budget. Där är
              ni med och stöder en sänkning av bolagsskatten. Det är knappast
              kvinnor med låga inkomster som har gynnats av sänkt bolagsskatt.
              De främsta vinnarna av den sänkning av bolagsskatten som Sverigedemokraterna
              har stött är de svenska storbankerna. Det är Handelsbanken, SEB,
              Nordea och Swedbank som har fått ytterligare hundratals miljoner
              i sina kassakistor trots att de redan gör miljardvinster.
            </seg>
          </u>
          <u xml:id="i-0dc2bf45a9407713-880" prev="i-0dc2bf45a9407713-879" who="Q1581082">
            <seg xml:id="i-VPnfKk8TH17V893bhG1R2Z">
              Ni var också det första partiet i denna kammare som krävde ett
              femte jobbskatteavdrag. Vi vet vilka som gynnas av det femte jobbskatteavdraget.
              Det är män på bekostnad av kvinnor, och det är höginkomsttagare
              på bekostnad av låginkomsttagare.
            </seg>
          </u>
          <u xml:id="i-0dc2bf45a9407713-881" prev="i-0dc2bf45a9407713-879" who="Q1581082">
            <seg xml:id="i-A3DPkebWsw21RGnHZKvwcp">
              Kom därför inte och säg att ni har en politik för någon annan
              än svenska höginkomsttagare! Det är sådana som Julia Kronlid,
              som har ett högt arvode från Sveriges riksdag, och Jimmie Åkesson,
              som inte bara har ett högt arvode utan dessutom får ett extratillägg
              från sitt eget parti, som gynnas av Sverigedemokraternas skattepolitik.
            </seg>
          </u>
          <u xml:id="i-0dc2bf45a9407713-882" prev="i-0dc2bf45a9407713-879" who="Q1581082">
            <seg xml:id="i-Uji8EgSvM2fX21X95oCZo4">
              När ni slutligen ska få detta att gå ihop måste ni hitta något
              att spara in dessa pengar på. Då blir det asylsökande och människor
              som behöver bistånd som ska betala priset för att Julia Kronlid,
              Jimmie Åkesson och de andra i Sverigedemokraternas riksdagsgrupp
              ska få några fler tusenlappar i månaden.
            </seg>
          </u>
          <note type="speaker" xml:id="i-6dzydjS9ZhbcoH86YodMzY">
            Anf. 130 DÉSIRÉE PETHRUS (KD):
          </note>
          <u xml:id="i-0dc2bf45a9407713-883" next="i-0dc2bf45a9407713-899" who="Q4972645">
            <seg xml:id="i-K5b31iTiqRc6ftoq5EcT93">
              Herr talman! Det är trevligt att se att försvarsministern är
              här för att delta i debatten.
            </seg>
          </u>
          <u xml:id="i-0dc2bf45a9407713-884" prev="i-0dc2bf45a9407713-883" who="Q4972645">
            <seg xml:id="i-HNJ77PYJJ7qXLcdo6Li5LY">
              I dag ska vi fatta beslut om Sveriges bidrag till den fredsbevarande
              insatsen i Mali. Det är ett land med svåra utmaningar, såsom fattigdom
              på grund av extrem torka och terrorism med osäkerhet för befolkningen
              och där al-Qaida har försökt införa sharialagar på sina håll.
              Men även organiserad brottslighet med droghandel och konflikter
              mellan folkgrupper är några områden som är svåra för Malis befolkning
              och ledarskap att lösa.
            </seg>
          </u>
          <u xml:id="i-0dc2bf45a9407713-885" prev="i-0dc2bf45a9407713-883" who="Q4972645">
            <seg xml:id="i-8SmgJ3SggozgfSypJR28Pv">
              Efter en politisk kris i början av 2012, med en militärkupp som
              en protest mot regeringens oförmåga att hantera det väpnade upproret
              i norr, har man nu enats om en väg framåt mellan de olika parterna.
              Men vi behöver fortsatt bidra till att försöka stabilisera landet,
              så att människor kan fortsätta att bygga upp landet. Därför är
              en fredsbevarande styrka i landet, ledd av FN, viktig.
            </seg>
          </u>
          <u xml:id="i-0dc2bf45a9407713-886" prev="i-0dc2bf45a9407713-883" who="Q4972645">
            <seg xml:id="i-JZbTGFUzRDXBvGAD8R2NV4">
              Herr talman! Redan förra året debatterade vi en insats i Mali.
              Men nu går vi vidare med en större FN-ledd insats. Riksdagen ska
              i dag ställa sig bakom att regeringen ställer en svensk väpnad
              styrka, bestående av högst 400 personer, till förfogande för deltagande
              i den FN-ledda stabiliseringsinsatsen i Mali, Minusma, från och
              med den 1 juli 2014 till utgången av 2015. Förutsättningen för
              oss kristdemokrater är, vilket flera har varit inne på, att FN:s
              säkerhetsråd tar beslut om fortsatt mandat. Kostnaden för Sverige
              ser ut att bli högst 370 miljoner kronor i år och 378 miljoner
              nästa år, vilket finns avsatt i budgeten.
            </seg>
          </u>
          <u xml:id="i-0dc2bf45a9407713-887" prev="i-0dc2bf45a9407713-883" who="Q4972645">
            <seg xml:id="i-Q6i53rj7sWNx44mrK1xgH4">
              Sverige har sedan 2009 ökat insatserna utanför Sveriges gränser
              i enlighet med det försvarsbeslut som togs då. Sverige har bidragit
              till olika insatser, framför allt EU-ledda och Natoledda insatser.
              För oss kristdemokrater är det självklart viktigt att dessa insatser
              har en folkrättslig förankring, vilket har skett genom FN:s säkerhetsråd.
            </seg>
          </u>
          <u xml:id="i-0dc2bf45a9407713-888" prev="i-0dc2bf45a9407713-883" who="Q4972645">
            <seg xml:id="i-Qm1hWDrYLn9rsLxRb66mou">
              Kristdemokraterna har vid flera tillfällen sagt att vi önskar
              stödja fler FN-ledda insatser. FN har en viktig roll som fredsbevarare,
              och vi bör stödja det på olika sätt, även i de insatser som FN
              sätter ihop i olika oroshärdar.
            </seg>
          </u>
          <u xml:id="i-0dc2bf45a9407713-889" prev="i-0dc2bf45a9407713-883" who="Q4972645">
            <seg xml:id="i-7AVxnMRVLNqHsy1b5VpLce">
              Det har dock funnits kritik från olika håll mot att FN-ledda
              insatser är mindre effektiva. Så kan det säkert vara på sina håll.
              Men då är det nog bra om Sverige är med och ingår i insatser så
              att vi visar vårt stöd för FN som fredsbevarare och bidrar till
              att FN gör en bättre insats.
            </seg>
          </u>
          <u xml:id="i-0dc2bf45a9407713-890" prev="i-0dc2bf45a9407713-883" who="Q4972645">
            <seg xml:id="i-N45cmNdmvv5gej2sp8ecu7">
              Sverige är en nation med hög försvarskompetens och är efterfrågat.
              Därför har FN vänt sig till Sverige med en förfrågan om att delta
              i denna insats. Genom insatsen i Mali får vi också möjlighet att
              visa stöd för FN-systemet och bidra till ökad stabilitet i hela
              regionen. Målet är att staten ska återfå kontroll i hela landet
              och att understödja långsiktigt hållbara lösningar på krisen.
            </seg>
          </u>
          <u xml:id="i-0dc2bf45a9407713-891" prev="i-0dc2bf45a9407713-883" who="Q4972645">
            <seg xml:id="i-MAQCW1FQqi38CcvMQw2akn">
              Herr talman! Som flera har varit inne på är det glädjande att
              det finns ett så brett stöd här i Sveriges riksdag för att vi
              ska delta i denna insats. Det är nämligen viktigt att det finns
              ett brett stöd när vi skickar ut våra egna soldater till konfliktområden.
            </seg>
          </u>
          <u xml:id="i-0dc2bf45a9407713-892" prev="i-0dc2bf45a9407713-883" who="Q4972645">
            <seg xml:id="i-SWMMAJ3iV9xwBcC2zWQSuy">
              Det är dock beklagligt att Sverigedemokraterna vill ta resurserna
              från biståndet. Man undrar vilka kvinnor och barn som ska drabbas
              av att man tar från biståndet. Dessutom har Sverigedemokraterna
              redan tidigare föreslagit ett lägre bistånd än de flesta i denna
              kammare.
            </seg>
          </u>
          <u xml:id="i-0dc2bf45a9407713-893" prev="i-0dc2bf45a9407713-883" who="Q4972645">
            <seg xml:id="i-QQ96tFrFwTBwC5kwoVuX6J">
              FN-insatsen i Mali är tänkt att stabilisera tätbefolkade områden,
              skydda civila och FN-personal och ge stöd till att skapa förutsättningar
              för ett humanitärt bistånd.
            </seg>
          </u>
          <u xml:id="i-0dc2bf45a9407713-894" prev="i-0dc2bf45a9407713-883" who="Q4972645">
            <seg xml:id="i-SPqnPsL8Yrgig7Vzb4ihB8">
              I dag kunde vi läsa i medierna om ett angrepp i Mali på FN-personal.
              Det är viktigt att vi kan vara med och försöka bidra till att
              förhindra sådana angrepp.
            </seg>
          </u>
          <u xml:id="i-0dc2bf45a9407713-895" prev="i-0dc2bf45a9407713-883" who="Q4972645">
            <seg xml:id="i-WLXReT7d37d72XfuG6jcxb">
              Det Sverige nu ska bidra med, som några här har varit inne på,
              är ett underrättelsekompani i en nationell stödenhet med stabsofficerare
              vid relevanta staber. Det svenska bidragets huvuduppgift är att
              förse insatsens underrättelseenhet med information som kan användas
              för att uppfylla säkerhetsrådets mandat. Man räknar med att det
              blir ungefär 250 personer från försvarets sida, men vi ger möjlighet
              att använda högst 400 personer på plats.
            </seg>
          </u>
          <u xml:id="i-0dc2bf45a9407713-896" prev="i-0dc2bf45a9407713-883" who="Q4972645">
            <seg xml:id="i-S5KtAzRyuKuEkQuKdFwUyw">
              Herr talman! Sverige har ett långsiktigt bistånd till Mali, vilket
              under 2013 uppgick till 250 miljoner kronor. Det hade då ökats
              med 100 miljoner kronor jämfört med året före. Precis efter militärkuppen
              frös vi biståndet under en period, vilket var självklart. Men
              nu är det återupptaget, då det finns enormt stora behov i Mali.
              Sverige följer noga den politiska processen i landet, och Malis
              regering måste med trovärdighet genomföra den antagna färdplanen
              för att återupprätta demokratisk och konstitutionell ordning.
              Färdplanen antogs enhälligt i Malis nationalförsamling i januari
              2013.
            </seg>
          </u>
          <u xml:id="i-0dc2bf45a9407713-897" prev="i-0dc2bf45a9407713-883" who="Q4972645">
            <seg xml:id="i-PWavPNnM7RNyER8hm4qivk">
              Avslutningsvis vill vi naturligtvis bidra till ett FN som står
              upp för fred, säkerhet, hållbar utveckling och mänskliga rättigheter,
              och Sverige kan bidra på olika sätt. Biståndet är ett sätt, och
              den insats vi i dag tar ställning för är ett annat. Men sammantaget
              avser det att stödja människor att kunna leva i fred och frihet
              så att de kan utveckla sitt eget land.
            </seg>
          </u>
          <u xml:id="i-0dc2bf45a9407713-898" prev="i-0dc2bf45a9407713-883" who="Q4972645">
            <seg xml:id="i-P9YZpbUFAJgiMpwVQgfGYg">
              Vi i Sverige är lyckligt lottade. Vi lever i fred och frihet
              och i en demokrati där alla kan göra sin röst hörd. I höst, herr
              talman, är det val igen i Sverige. Om jag får väljarnas förtroende
              i höstens val kommer detta inte att vara min sista debatt i kammaren.
              Annars får även jag tacka mina kolleger här i riksdagen och den
              fantastiska personal som arbetar i detta hus och gör ett enormt
              arbete, där man alltid känner sig väl mottagen och väl behandlad
              som ledamot.
            </seg>
          </u>
          <u xml:id="i-0dc2bf45a9407713-899" prev="i-0dc2bf45a9407713-883" who="Q4972645">
            <seg xml:id="i-8VtCaXmbLzZEcbAVAaXna3">
              Ett stort tack och en glad sommar!
            </seg>
          </u>
          <note xml:id="i-8TgeuZJcpUx4vxzoazhaE5">
            Med det yrkar jag bifall till utskottets förslag.
          </note>
          <note type="speaker" xml:id="i-W1dED3FitrLJ3nK9qHeSLD">
            Anf. 131 Försvarsminister KARIN ENSTRÖM (M):
          </note>
          <u xml:id="i-0dc2bf45a9407713-900" next="i-0dc2bf45a9407713-922" who="Q3544279">
            <seg xml:id="i-EfJrPpfK8oXUGti4NqesVJ">
              Herr talman! För nästan på dagen ett år sedan stod jag här i
              en snarlik debatt, som då handlade om det planerade bidraget till
              FN:s stabiliseringsinsats i Mali. Då, för ett år sedan, hade jag
              nyligen besökt landet och var full av intryck från detta mycket
              fattiga land – ett land som under de senaste åren har genomgått
              djupa kriser med allvarliga politiska, säkerhetsmässiga och humanitära
              konsekvenser.
            </seg>
          </u>
          <u xml:id="i-0dc2bf45a9407713-901" prev="i-0dc2bf45a9407713-900" who="Q3544279">
            <seg xml:id="i-TEGkc3YT1uZfYauwaKVttV">
              Situationen förvärrades i januari förra året när det väpnade
              upproret i norr spred sig söderut. Med hjälp av det internationella
              samfundets ansträngningar, inte minst den afrikanskledda insatsen
              Afisma, den franskledda operationen Serval och FN-insatsen Minusma,
              har situationen förbättrats.
            </seg>
          </u>
          <u xml:id="i-0dc2bf45a9407713-902" prev="i-0dc2bf45a9407713-900" who="Q3544279">
            <seg xml:id="i-Rhbw23LmPrwYtknZL4wMmU">
              Men många säkerhetsutmaningar kvarstår. Terroristnätverk fortsätter
              att kontrollera delar i norra Mali. Att återställa den territoriella
              integriteten är grundläggande, men för en fredlig och säker utveckling
              behöver fler säkerhetsproblem stävjas: terrorism, smuggling, människohandel
              och annan kriminalitet.
            </seg>
          </u>
          <u xml:id="i-0dc2bf45a9407713-903" prev="i-0dc2bf45a9407713-900" who="Q3544279">
            <seg xml:id="i-VFGrUeGGYPb2XmPQVSXHyp">
              Förra året föreslog regeringen ett bidrag med transportflyg,
              som varit uppe. Tyvärr kunde inte FN ta emot det bidraget, men
              regeringen har varit tydlig med att vi vill bidra till denna stabiliseringsinsats
              och har nu fått en annan möjlighet. Den kommer vi att komma tillbaka
              till.
            </seg>
          </u>
          <u xml:id="i-0dc2bf45a9407713-904" prev="i-0dc2bf45a9407713-900" who="Q3544279">
            <seg xml:id="i-6puZ5Df2rPmv6Ukioy8piz">
              Herr talman! Under mitt besök i Mali träffade jag företrädare
              för den maliska regeringen. Dåvarande premiärministern och försvarsministern
              var båda tydliga med landets behov av hjälp, och det fanns en
              önskan och en vädjan om att Sverige fortsatt ska stödja Mali på
              olika sätt. Man behöver självklart hjälp från Sverige, från EU,
              från FN och egentligen från så många länder som möjligt.
            </seg>
          </u>
          <u xml:id="i-0dc2bf45a9407713-905" prev="i-0dc2bf45a9407713-900" who="Q3544279">
            <seg xml:id="i-71AxG31Jz9DwtWQo6hV5LW">
              I april förra året beslutade FN:s säkerhetsråd om resolution
              2100, som ger mandat för stabiliseringsinsatsen i Mali, Minusma.
              Som har framgått av debatten här tidigare täcker den in sju uppgifter
              som var och en för sig är väldigt viktiga.
            </seg>
          </u>
          <u xml:id="i-0dc2bf45a9407713-906" prev="i-0dc2bf45a9407713-900" who="Q3544279">
            <seg xml:id="i-KW2qfQFHPdn9LiWHqQnPMh">
              Säkerhetsrådet har fastställt att situationen i Mali utgör ett
              hot mot internationell fred och säkerhet, och därför har Minusma
              fått mandat att vidta alla nödvändiga åtgärder för att lösa uppgifterna
              enligt kap. VII i FN-stadgan. Ursprungligen var mandatet på tolv
              månader, fram till den sista juni i år, men det förväntas att
              en förlängning av mandatet kommer att beslutas inom kort efter
              att en rapport från generalsekreteraren har publicerats.
            </seg>
          </u>
          <u xml:id="i-0dc2bf45a9407713-907" prev="i-0dc2bf45a9407713-900" who="Q3544279">
            <seg xml:id="i-BAVrTWiLfhgoo2QirAYga6">
              En viktig del i insatsen Minusma är underrättelseenheten Asifu,
              som också har berörts i anföranden. Asifu, som står för all sources
              information fusion unit, ska verka som en hubb för inkommande
              underrättelser. I huvudstaden Bamako finns Asifus högkvarter.
              Här ska de inkommande underrättelserna bearbetas för att sedan
              kunna gå till Minusmas chef och stab, så att Minusma ska kunna
              verka så bra som möjligt. Men vet man inte och har man inte koll
              på vad som händer är det naturligtvis svårt att lösa den uppgift
              man har fått.
            </seg>
          </u>
          <u xml:id="i-0dc2bf45a9407713-908" prev="i-0dc2bf45a9407713-900" who="Q3544279">
            <seg xml:id="i-XCyvGkNztd63nFpeSfFSA9">
              I och med det svenska bidraget kommer Sverige att vara med om
              att bryta ny mark i fråga om hur FN:s fredsfrämjande insatser
              ser ut. Konceptet med underrättelser är en ny företeelse i en
              FN-ledd insats. Men det är ett nödvändigt verktyg, som sannolikt
              kommer att öka FN:s förmåga till effektiva insatser.
            </seg>
          </u>
          <u xml:id="i-0dc2bf45a9407713-909" prev="i-0dc2bf45a9407713-900" who="Q3544279">
            <seg xml:id="i-SuxeUrQ5tjrNrjWSH24qD9">
              Huvuddelen av det svenska bidraget kommer att bestå av ett så
              kallat ISR-förband, som är ett underrättelseförband med förmåga
              att leverera kvalificerade underrättelser till insatsens ledning.
              Det kommer också att bestå av stödenheter, så att man helt enkelt
              kan genomföra insatsen med logistikfunktioner, en kvalificerad
              sjukvårdskomponent och skyddskomponenter.
            </seg>
          </u>
          <u xml:id="i-0dc2bf45a9407713-910" prev="i-0dc2bf45a9407713-900" who="Q3544279">
            <seg xml:id="i-81MESB6QjXsMDMnZ2kNrdA">
              Huvuddelen av styrkan kommer att vara stationerad i Timbuktu.
              Nederländerna bidrar med liknande ISR-resurser och kommer att
              vara stationerade i Gao i östra Mali. Den samlade information
              som de svenska och nederländska ISR-enheterna inhämtar kommer
              att användas för att lösa insatsens uppgifter.
            </seg>
          </u>
          <u xml:id="i-0dc2bf45a9407713-911" prev="i-0dc2bf45a9407713-900" who="Q3544279">
            <seg xml:id="i-KH73kxaDWxjCgJdtfg3JS">
              I insatsen deltar också andra nordiska länder, bland annat i
              underrättelsecellen. Danmark har även bidragit med transportflygkapacitet
              under första halvåret i år.
            </seg>
          </u>
          <u xml:id="i-0dc2bf45a9407713-912" prev="i-0dc2bf45a9407713-900" who="Q3544279">
            <seg xml:id="i-WWKTa9Yt6Xhg7wqZugfHTM">
              Utöver förband från Sverige kommer förband från bland annat Tchad,
              Nigeria och Burkina Faso att finnas i Timbuktu och i sektor väst,
              där det svenska förbandet ska verka.
            </seg>
          </u>
          <u xml:id="i-0dc2bf45a9407713-913" prev="i-0dc2bf45a9407713-900" who="Q3544279">
            <seg xml:id="i-TYfvsRRMq7DwJohcrvpBji">
              Det är svåra förhållanden. FN har angett att det svenska bidraget
              kommer att behöva vara självförsörjande i sex månader från det
              att insatsen inleds. Försvarsmakten måste själv stå för förnödenheter
              i form av mat, vatten och transporter, och man måste vara självförsörjande
              vad gäller el och drivmedel. Detta ställer naturligtvis stora
              krav på logistik och planering.
            </seg>
          </u>
          <u xml:id="i-0dc2bf45a9407713-914" prev="i-0dc2bf45a9407713-900" who="Q3544279">
            <seg xml:id="i-GLTKMJ8Jtn6QrQxQg4ewH8">
              Det här är inte minst viktigt, som Hans Linde tog upp i sitt
              anförande, därför att det är en sådan brist på förnödenheter och
              vatten i detta land att det gäller att de insatser som vi bidrar
              med inte i sin tur tar resurser från lokalbefolkningen. Det gör
              naturligtvis att det är en extra svår utmaning, och då gäller
              det att man har en uppbyggd organisation så att man kan lösa problem
              med allt ifrån vatten till el.
            </seg>
          </u>
          <u xml:id="i-0dc2bf45a9407713-915" prev="i-0dc2bf45a9407713-900" who="Q3544279">
            <seg xml:id="i-8iz7J74xXya6PH1fcSKAnL">
              Det svenska militära bidraget till Minusma är viktigt ur flera
              aspekter. För Mali och malierna handlar det om att uppnå fred
              och stabilitet, att bygga upp sitt land för framtiden och att
              i lugn och ro själva få bestämma över sin framtid.
            </seg>
          </u>
          <u xml:id="i-0dc2bf45a9407713-916" prev="i-0dc2bf45a9407713-900" who="Q3544279">
            <seg xml:id="i-NmB6qrXUuYm67pcrW94q7X">
              För Sverige handlar det om att vi ska ta vårt ansvar för att
              stå upp för mänskliga rättigheter och internationell rätt. Vi
              står inte neutrala inför ondska och terror. Vi tar ställning mot
              förtryck, våld och terror. Vi tar ställning för demokrati, fred
              och mänskliga rättigheter.
            </seg>
          </u>
          <u xml:id="i-0dc2bf45a9407713-917" prev="i-0dc2bf45a9407713-900" who="Q3544279">
            <seg xml:id="i-8FHLZvWMEfTbw1gu2H7aAn">
              För försvaret och dess förmåga – det har också varit uppe i debatten
              – skulle jag vilja säga att detta bidrag inte är ett nollsummespel
              eller negativt för vår försvarsförmåga här hemma. Snarare blir
              det tvärtom ytterligare en erfarenhet att dra nytta av för Försvarsmakten.
              Det ger oss också en förmåga att samverka med andra länder i en
              FN-ledd insats. Det bidrar till att utveckla Sveriges förmåga
              att ge stöd.
            </seg>
          </u>
          <u xml:id="i-0dc2bf45a9407713-918" prev="i-0dc2bf45a9407713-900" who="Q3544279">
            <seg xml:id="i-F9tA3twtX2Ubc8n5245dkD">
              Vi stöder Mali brett från svensk sida. Det handlar naturligtvis
              om bistånd, men det handlar också om att vi bidrar till EU:s utbildnings-
              och träningsinsats EUTM, som helt enkelt är militär personal som
              utbildar den maliska armén, och att vi har civil personal från
              Myndigheten för samhällsskydd och beredskap som verkar inom flera
              av FN-organen på plats.
            </seg>
          </u>
          <u xml:id="i-0dc2bf45a9407713-919" prev="i-0dc2bf45a9407713-900" who="Q3544279">
            <seg xml:id="i-Cwcyx9D6EdK3GYNoezAgb3">
              Vi bidrar som sagt med bistånd av olika slag, vilket också har
              kommit upp här. Det handlar om stöd till fattigdomsinriktad och
              hållbar tillväxt, demokratisk samhällsstyrning, mänskliga rättigheter
              och inte minst en hållbar utveckling av naturbruk och jordbruk.
              Det är också så att en civil EU-insats för att stärka polisens
              förmågor i Mali håller på att sättas upp.
            </seg>
          </u>
          <u xml:id="i-0dc2bf45a9407713-920" prev="i-0dc2bf45a9407713-900" who="Q3544279">
            <seg xml:id="i-SuyvrbrpQ78JZHqujijXU6">
              Det här visar på bredden. Det räcker inte med bara bistånd, om
              jag får uttrycka mig så, eller med bara en militär insats eller
              ett militärt bidrag till en FN-insats, utan här krävs just det
              breda spektrum av insatser som vi tillsammans kan bidra med. Det
              sker under FN-ledning och under ledning av EU. Nu gäller det också
              att koordinera de här bidragen så att de verkar för en bra utveckling.
            </seg>
          </u>
          <u xml:id="i-0dc2bf45a9407713-921" prev="i-0dc2bf45a9407713-900" who="Q3544279">
            <seg xml:id="i-N2kJipF9WUqLXrNGaV26MN">
              Sverige ska naturligtvis fortsätta hjälpa till där vi kan göra
              skillnad. Det är en verklig styrka att det finns en sådan bred
              samsyn här i riksdagen på att vi ska genomföra det här. Det är
              en styrka för Sverige, och det ger inte minst styrka och stöd
              till de svenska kvinnor och män som kommer att delta i insatsen
              att veta att hela Sveriges riksdag står bakom dem. Det är viktigt,
              för det här är inte en riskfri uppgift. Det kommer att vara komplext
              att lösa uppgifterna under de här svåra förhållandena. Därför
              är det som sagt väldigt bra att vi har det här stödet. Jag hoppas
              att kammaren kan fatta det beslutet alldeles strax.
            </seg>
          </u>
          <u xml:id="i-0dc2bf45a9407713-922" prev="i-0dc2bf45a9407713-900" who="Q3544279">
            <seg xml:id="i-Np5mkPdgzaW2JcuHRbg31w">
              Avslutningsvis vill jag säga att det här är ett bra sätt för
              Sverige att visa att vi också kan bidra i olika typer av fredsfrämjande
              insatser, som i det här fallet är FN-ledda. Här har vi en del
              nytt att lära när vi nu på allvar återinträder i FN-systemet.
            </seg>
          </u>
          <note type="speaker" xml:id="i-HmNYxnsR8K2SEgwED6uAk9">
            Anf. 132 JULIA KRONLID (SD) replik:
          </note>
          <u xml:id="i-0dc2bf45a9407713-923" next="i-0dc2bf45a9407713-928" who="Q4959972">
            <seg xml:id="i-NmJxKopBeMmqHHLg1YpeL1">
              Herr talman! Jag vill tacka dig, försvarsministern, för att du
              är här och deltar i debatten. Det är väldigt bra.
            </seg>
          </u>
          <u xml:id="i-0dc2bf45a9407713-924" prev="i-0dc2bf45a9407713-923" who="Q4959972">
            <seg xml:id="i-JAtwnaV5SZiVrwE4bD1Utb">
              Jag vill börja med att understryka att vi tycker att detta i
              sig är en bra insats. Vi ställer oss positiva till den, och vi
              önskar all välgång till de svenska personer som ska ge sig in
              i den farliga situationen i Mali.
            </seg>
          </u>
          <u xml:id="i-0dc2bf45a9407713-925" prev="i-0dc2bf45a9407713-923" who="Q4959972">
            <seg xml:id="i-SHaCpFMckBGsSPpqJgyLky">
              Men jag undrar hur det kommer sig att regeringen år efter år
              starkt har underfinansierat det svenska försvaret. Om vi nu har
              en ambition att delta internationellt – vilket vi tycker är bra
              så länge det är bra och FN-ledda insatser – tycker jag att det
              borde ge avtryck på hur mycket vi finansiellt prioriterar vårt
              försvar.
            </seg>
          </u>
          <u xml:id="i-0dc2bf45a9407713-926" prev="i-0dc2bf45a9407713-923" who="Q4959972">
            <seg xml:id="i-Ya4aVDgLesf3CE6oM3T6bV">
              Det finns uppgifter från FOI och Riksrevisionen att om vi ska
              fullfölja regeringens eget beslut från 2009 saknas det runt 45–70
              miljarder i försvaret under den kommande tioårsperioden. Jag tycker
              att det är ganska allvarligt, och jag undrar när regeringen ska
              börja ta ansvar för och inse att om vi ska delta internationellt
              behövs det resurser, både för att delta internationellt och för
              att ha ett försvar värt namnet här i Sverige.
            </seg>
          </u>
          <u xml:id="i-0dc2bf45a9407713-927" prev="i-0dc2bf45a9407713-923" who="Q4959972">
            <seg xml:id="i-PvMZ5buvQqtLnNBfVZWJxZ">
              Det är utifrån den rådande situationen vi har föreslagit att
              det här ska belasta biståndsbudgeten. Jag tycker inte att alla
              fredsbevarande eller fredsfrämjande insatser ska göra det, men
              jag tycker att det finns särskilda fall där det kan vara berättigat.
            </seg>
          </u>
          <u xml:id="i-0dc2bf45a9407713-928" prev="i-0dc2bf45a9407713-923" who="Q4959972">
            <seg xml:id="i-Jj87Fstq8dm1rgA1CaYiYy">
              Även Moderaterna har tidigare varit öppna för att man ska kunna
              finansiera vissa fredsbevarande eller fredsfrämjande insatser
              med biståndsmedel. Jag undrar hur Moderaterna ser på det i dag.
              Har ni helt lämnat den frågan, eller är det någonting som ni kommer
              att lyfta upp igen framöver, kanske inom OECD?
            </seg>
          </u>
          <note type="speaker" xml:id="i-VbiHbBCieD4MpSZi552DTX">
            Anf. 133 Försvarsminister KARIN ENSTRÖM (M) replik:
          </note>
          <u xml:id="i-0dc2bf45a9407713-929" next="i-0dc2bf45a9407713-931" who="Q3544279">
            <seg xml:id="i-QxWdbr6mh4818H2raPg7cF">
              Herr talman! Jag vill börja med att understryka att det för mig
              inte råder ett motsatsförhållande mellan att ha en god försvarsförmåga,
              som handlar om att kunna försvara Sverige och Sveriges territorium,
              och att kunna bidra till internationell fred och stabilitet i
              närområdet eller längre bort om så behövs. Jag ställer inte upp
              på att det är en motsättning eller att det ena hotar det andra.
              Tvärtom är det två sidor av samma mynt.
            </seg>
          </u>
          <u xml:id="i-0dc2bf45a9407713-930" prev="i-0dc2bf45a9407713-929" who="Q3544279">
            <seg xml:id="i-5XU3gGo6M9RvHVnd3KYQPm">
              Vi har bestämt oss för en ordning där vi har ett särskilt anslag
              i Försvarsmaktens budget, i försvarsutgifterna, som är avsatt
              för att kunna bidra till internationella fredsfrämjande insatser.
              Det är en bra ordning. Hela tanken med den är att de merkostnader
              som tillkommer vid en internationell insats ska belasta anslaget
              1:2 under utgiftsområde 6.
            </seg>
          </u>
          <u xml:id="i-0dc2bf45a9407713-931" prev="i-0dc2bf45a9407713-929" who="Q3544279">
            <seg xml:id="i-EtyU7p3FX6apuEVQG7sbqB">
              Samtidigt genomför vi nu en försvarsreform som innebär att vi
              ska ha förband som är tillgängliga och användbara. Dem ska vi
              kunna använda i försvaret av Sverige i Sverige men också i försvaret
              av svenska intressen, inklusive försvar av mänskliga rättigheter
              samt bidrag till internationell fred och stabilitet. Samma förband
              ska användas för olika uppgifter, men merkostnaderna belastar
              anslaget 1:2. Det är en bra ordning.
            </seg>
          </u>
          <note type="speaker" xml:id="i-PTqYhVkcfDJ83yC2wtsFv4">
            Anf. 134 JULIA KRONLID (SD) replik:
          </note>
          <u xml:id="i-0dc2bf45a9407713-932" next="i-0dc2bf45a9407713-936" who="Q4959972">
            <seg xml:id="i-V1J98sRVoBtZ3AM1GN7UdH">
              Herr talman! Moderaterna tycker att det är en bra ordning. Är
              alltså svaret att Moderaterna inte kommer att vara öppna för att
              vissa fredsfrämjande insatser som möjliggör och kanske underlättar
              för bistånd i vissa fall ska kunna finansieras med bistånd? Har
              Moderaterna ändrat uppfattning i den frågan jämfört med vad de
              har drivit tidigare år?
            </seg>
          </u>
          <u xml:id="i-0dc2bf45a9407713-933" prev="i-0dc2bf45a9407713-932" who="Q4959972">
            <seg xml:id="i-S9Qcjnt9MhN6FSVbT5wdbo">
              Jag har en ytterligare fråga. Vi har ju ett yrkande till om biståndet
              i betänkandet.
            </seg>
          </u>
          <u xml:id="i-0dc2bf45a9407713-934" prev="i-0dc2bf45a9407713-932" who="Q4959972">
            <seg xml:id="i-PBujYpTnpen9tdoNuy9A8j">
              Vi brukar säga att några områden som vi prioriterar i vår biståndsbudget
              är humanitära insatser, insatser för flyktingar i närområdet,
              vatten och sanitet och jordbruksutveckling. Man ser ju nu att
              det är på just de områdena det finns stora behov i Mali.
            </seg>
          </u>
          <u xml:id="i-0dc2bf45a9407713-935" prev="i-0dc2bf45a9407713-932" who="Q4959972">
            <seg xml:id="i-Hda2HScKqtSS1XZyWfHbGp">
              Samtidigt kan vi se i regeringens biståndsbudget att man talar
              i rena ord om att det är bra insatser. Men om man kollar på de
              ekonomiska prioriteringarna ser man att regeringen totalt lägger
              ungefär 600 miljoner på vatten och sanitet – av 38 miljarder.
              Jag tycker att det är väldigt lite om man ser till de stora behov
              som finns. Jordbruksutveckling får bara runt 100 miljoner mer,
              och det årliga stödet till UNHCR är ungefär 600 miljoner. Med
              tanke på de otroligt stora behov som finns inom just de här områdena
              undrar jag varför inte regeringen prioriterar detta mer. Det skulle
              kunna göra nytta också i Mali.
            </seg>
          </u>
          <u xml:id="i-0dc2bf45a9407713-936" prev="i-0dc2bf45a9407713-932" who="Q4959972">
            <seg xml:id="i-Qxzd7HwboWZJaBAhGWf39a">
              Jag undrar alltså varför regeringen inte prioriterar detta mer.
              Hur kommer man att förhålla sig till den situation som är i Mali?
              Kan man tänka sig att öka just den här typen av insatser i Mali
              när behoven är så stora?
            </seg>
          </u>
          <note type="speaker" xml:id="i-9ExqbghxGdADD5MX1GBDWr">
            Anf. 135 Försvarsminister KARIN ENSTRÖM (M) replik:
          </note>
          <u xml:id="i-0dc2bf45a9407713-937" next="i-0dc2bf45a9407713-941" who="Q3544279">
            <seg xml:id="i-HEsTQEMkWRAfRBQ6ZVNWv5">
              Herr talman! Julia Kronlid har tagit upp ett antal aspekter som
              handlar om försvarsmaktens budget respektive utformningen av vår
              biståndspolitik. Jag återvänder till grundfrågan.
            </seg>
          </u>
          <u xml:id="i-0dc2bf45a9407713-938" prev="i-0dc2bf45a9407713-937" who="Q3544279">
            <seg xml:id="i-RmyUeT45DB16KhFqZkmPRX">
              Ser jag det som ett problem att vi har ett särskilt anslag för
              internationella fredsfrämjande insatser? Nej, det gör jag inte.
              Men det vi har sett är att de fredsfrämjande insatserna till en
              del har ändrat karaktär. Det är inte alltid helt solklart exakt
              vad som är en fredsfrämjande insats och vad som ingår i Försvarsmaktens
              ordinarie uppgifter.
            </seg>
          </u>
          <u xml:id="i-0dc2bf45a9407713-939" prev="i-0dc2bf45a9407713-937" who="Q3544279">
            <seg xml:id="i-8GyaMfdHWXhhzSJrg69FJf">
              Det innebär dock inte att vi ska börja använda biståndspengar
              för att förstärka försvarsförmågan. Jag som försvarsminister har
              arbetat och arbetar för att vi ska stärka vår försvarsförmåga.
              Vi har höjt försvarsanslagen två år i rad, och vi kommer att fortsätta
              att höja dem. Vi har ytterligare behov av att stärka vår försvarsförmåga,
              men jag ser inte motsättningen mellan att stärka vår försvarsförmåga
              och att kunna bidra till internationell fred och stabilitet i
              form av militära fredsfrämjande insatser.
            </seg>
          </u>
          <u xml:id="i-0dc2bf45a9407713-940" prev="i-0dc2bf45a9407713-937" who="Q3544279">
            <seg xml:id="i-6yyiwGVkShe9Hwkak3EbKh">
              Sverigedemokraterna har en helt annan syn på bistånd som känns
              både gammaldags och unken. Jag håller inte med om den. Jag tycker
              att Sverigedemokraterna betraktar biståndet på ett omodernt sätt.
            </seg>
          </u>
          <u xml:id="i-0dc2bf45a9407713-941" prev="i-0dc2bf45a9407713-937" who="Q3544279">
            <seg xml:id="i-KwQPVqJjnTUhjj2aHV8PU">
              Vi lägger i Sverige stor kraft på och vikt vid ett fungerande
              utvecklingsbistånd. Sedan har vi det humanitära biståndet som
              mer handlar om att hjälpa människor i nöd. Det är viktigt att
              båda fungerar, och regeringen arbetar ständigt med att utveckla
              biståndspolitiken. Men Sverige har en lång tradition av att ta
              ansvar, både när det gäller att bekämpa fattigdom och främja mänskliga
              rättigheter och när det gäller att bidra till fred och stabilitet
              så att människor, även i Mali, ska ha en ljus framtid att se fram
              emot.
            </seg>
          </u>
          <note type="speaker" xml:id="i-LJWMKpGBDa58kosqfJQvU4">
            Anf. 136 CARINA HÄGG (S):
          </note>
          <u xml:id="i-0dc2bf45a9407713-942" next="i-0dc2bf45a9407713-961" who="Q3374704">
            <seg xml:id="i-LEWbk5JaJ1hC7Fkw8RRD2S">
              Herr talman! Inte mellan hägg och syren, utan mellan Hägg och
              votering. Jag ska försöka fatta mig någorlunda kort.
            </seg>
          </u>
          <u xml:id="i-0dc2bf45a9407713-943" prev="i-0dc2bf45a9407713-942" who="Q3374704">
            <seg xml:id="i-MxZU6dxaCxTT4JueDh4Gm3">
              Herr talman, vice talmän, kammarkansliet, ärade ledamöter i kammaren!
              Politik är inte för de otåliga. Demokrati är uthållighet och vardagsarbete.
              Att vara ledamot i riksdagen är det finaste uppdrag en medborgare
              kan få i en demokrati.
            </seg>
          </u>
          <u xml:id="i-0dc2bf45a9407713-944" prev="i-0dc2bf45a9407713-942" who="Q3374704">
            <seg xml:id="i-LyvgXuZPTX1QbQ1iNHRhjc">
              Mandatperiodens slut står för dörren, och min tid i denna kammare
              rinner ut. Det här är mitt sista anförande i kammaren, så jag
              vill tacka dem som tackas bör för god samverkan och tacka för
              samverkan med talman Westerberg. Jag vill särskilt nämna stödet
              under den tid då jag ledde Europarådets kampanj mot mäns våld
              mot kvinnor. Jag vill tacka de vice talmännen och jag vill tacka
              dem som bidragit till ett levande parlament, mycket av personal
              och er ledamöter.
            </seg>
          </u>
          <u xml:id="i-0dc2bf45a9407713-945" prev="i-0dc2bf45a9407713-942" who="Q3374704">
            <seg xml:id="i-CoPAYBzqgmEA8eg16YWC8F">
              Den kunskap som finns i riksdagen och som vi tillsammans besitter
              ser vi återanvändas av journalister, haverister och däremellan,
              dock ofta utan att den strävsamma källan anges, och det kanske
              är väl så bra att det inte görs. Riksdagen är motsatsen till upphovsrätten;
              vi vill ju att våra budskap ska spridas på olika sätt.
            </seg>
          </u>
          <u xml:id="i-0dc2bf45a9407713-946" prev="i-0dc2bf45a9407713-942" who="Q3374704">
            <seg xml:id="i-Fs29RmxhYySAxea3kSwQmw">
              Jag vill tacka för att vi har kunnat samlas till allvar när så
              har krävts, för värdighet men också för alla skratt.
            </seg>
          </u>
          <u xml:id="i-0dc2bf45a9407713-947" prev="i-0dc2bf45a9407713-942" who="Q3374704">
            <seg xml:id="i-Pb8j6E5xqim6cXxd1664GM">
              Jag har mött människor över partigränser och över nationsgränser.
              Internationella kontakter och internationellt samarbete har blivit
              en allt viktigare del av varje riksdagsledamots arbete. Isolering
              kväver oss. Utan insikt om sambandet mellan utrikes och inrikes
              förhållanden fördummas samhällsdebatten. Kvittningsmännen har
              här en väsentlig roll att spela, och det är ett ansvar som de
              har tagit.
            </seg>
          </u>
          <u xml:id="i-0dc2bf45a9407713-948" prev="i-0dc2bf45a9407713-942" who="Q3374704">
            <seg xml:id="i-NNQoSfVrQcB2NMY1YrVuP2">
              Som väl är vimlar det av val i denna värld som vi har tillsammans.
              Alla val förtjänar inte våra applåder, men vi får i vår berättigade
              otålighet aldrig glömma framstegen.
            </seg>
          </u>
          <u xml:id="i-0dc2bf45a9407713-949" prev="i-0dc2bf45a9407713-942" who="Q3374704">
            <seg xml:id="i-AwP7bkyyvNvVo5VKHfUq4m">
              Att man kan förvånas över väljarnas val bekräftades nyligen på
              somliga håll vid valet till EU-parlamentet. Jag vill säga att
              det även finns stor risk för att det kommer att gå politik i den
              kommande valrörelsen under hösten. Därför kan vi med stor förväntan
              se fram emot valet och kommer att förvånas när vi ser nya statsråd
              presenteras här i kammaren.
            </seg>
          </u>
          <u xml:id="i-0dc2bf45a9407713-950" prev="i-0dc2bf45a9407713-942" who="Q3374704">
            <seg xml:id="i-C6gt9PEgrryfxfaxHv1tXG">
              Jag har erfarit att inget parti har ett läge som är så dåligt
              att det inte kan vändas från en katastrof. Ledamöter eller partier
              riskerar att bli utröstade, men nya dyker upp för att ställa sig
              i senilitetskön till bästa våningsplanet eller bästa arbetsrummet.
            </seg>
          </u>
          <u xml:id="i-0dc2bf45a9407713-951" prev="i-0dc2bf45a9407713-942" who="Q3374704">
            <seg xml:id="i-CLyTodiRNBECTdMfYAH3fz">
              Alla strider står nu inte i denna talarstol. Jag minns min egen
              tappra kamp för vardagliga ting som att få en telefon och en tv
              på arbetsrummet. Det var anonyma strider, mina kolleger, men kampen
              var väl så härdande.
            </seg>
          </u>
          <u xml:id="i-0dc2bf45a9407713-952" prev="i-0dc2bf45a9407713-942" who="Q3374704">
            <seg xml:id="i-2JYSwNmkuMVi4NNCAdiPbZ">
              När valdebatten hettar till ska ni minnas de gyllene orden: Tro
              inte att dina meningsmotståndare har lägre motiv än du själv!
            </seg>
          </u>
          <u xml:id="i-0dc2bf45a9407713-953" prev="i-0dc2bf45a9407713-942" who="Q3374704">
            <seg xml:id="i-B2qeecfzyh9FmFE7RdXZkW">
              Det är med en blandning av vemod, glädje och framtidstro som
              jag står här i kammarens talarstol för sista gången. Att sätta
              definitiv punkt för riksdagen, som jag har gett så många år, kommer
              att kännas speciellt. Samtidigt kommer jag med stor glädje att
              se tillbaka på min tid här i riksdagen och lätt bära de unika
              erfarenheter som jag har fått med mig hem till Värnamo i Småland.
              Lämpligt nog är landskapsvapnet ett rött lejon.
            </seg>
          </u>
          <u xml:id="i-0dc2bf45a9407713-954" prev="i-0dc2bf45a9407713-942" who="Q3374704">
            <seg xml:id="i-3XhCF4cks826x5DT3sCMVN">
              Afrika – ja, jag har arbetat mycket med Afrika, där lejonen fortfarande
              lever fritt, och gett mycket av min tid till den kontinenten men
              också fått så otroligt mycket tillbaka.
            </seg>
          </u>
          <u xml:id="i-0dc2bf45a9407713-955" prev="i-0dc2bf45a9407713-942" who="Q3374704">
            <seg xml:id="i-2i6itY2KJwLUxvWdYfEmLE">
              Jag är övertygad om att vår riksdag har de bästa förutsättningar
              att vara centrum för vårt demokratiska statsskick på det sätt
              som vår grundlag, vårt sinnelag och tillfälligheterna påbjuder
              och tågtrafiken medger. Det senare – och enkäter – tillhör det
              som jag inte kommer att sakna.
            </seg>
          </u>
          <u xml:id="i-0dc2bf45a9407713-956" prev="i-0dc2bf45a9407713-942" who="Q3374704">
            <seg xml:id="i-QQ15mftZSDcT3w1LJEt5w9">
              Än återstår någon dag av vedermödor och insatser för demokrati,
              jämställdhet samt det internationella arbetet här i riksdagen.
            </seg>
          </u>
          <u xml:id="i-0dc2bf45a9407713-957" prev="i-0dc2bf45a9407713-942" who="Q3374704">
            <seg xml:id="i-Vyf6MG34pM1o6h4JHNC7MJ">
              Låt mig nu utan minsta betänkande önska er kraft från Apladalens
              grönska och unna er friden vid Vidösterns strand. Jag hoppas att
              ni någon sommardag har möjlighet att passera vårt vackra Värnamo.
            </seg>
          </u>
          <u xml:id="i-0dc2bf45a9407713-958" prev="i-0dc2bf45a9407713-942" who="Q3374704">
            <seg xml:id="i-8enXYJFSQaW1YyYwRrvqwp">
              Med kraft från naturen kommer ni åter att orka fylla riksdagens
              snabbprotokoll med den vackraste kanslihusprosa, men med stöd
              av Edit Södergran bjuder jag på sommarprosa med dikten Sommarskörd
              .
            </seg>
          </u>
          <u xml:id="i-0dc2bf45a9407713-959" prev="i-0dc2bf45a9407713-942" who="Q3374704">
            <seg xml:id="i-JSgScB3e99ymFxMEGWrVKm">
              Tack, och tänk på att droppen urholkar också stenen!
            </seg>
          </u>
          <u xml:id="i-0dc2bf45a9407713-960" prev="i-0dc2bf45a9407713-942" who="Q3374704">
            <seg xml:id="i-6Z1mgN4MWfGnG1Jyjiw6Gg">
              Vänner! Kampen går vidare. Den har bara börjat.
            </seg>
          </u>
          <note xml:id="i-8pFxKwhaD2Kf5AzZDbGVec">
            Överläggningen var härmed avslutad.
          </note>
          <note xml:id="i-Be2NZWtwfu7k8P5obxioeK">
            Ajournering
          </note>
          <note xml:id="i-2G74TudS62bCuHebWb2Qct">
            Kammaren beslutade kl. 15.55 på förslag av andre vice talmannen
            att ajournera förhandlingarna till kl. 16.00 då val till Nämnden
            för lön till riksdagens ombudsmän och riksrevisorerna samt votering
            skulle äga rum.
          </note>
          <u xml:id="i-0dc2bf45a9407713-961" prev="i-0dc2bf45a9407713-942" who="Q3374704">
            <seg xml:id="i-SG6h5zXsmy9kosg7H9BMQQ">
              Återupptagna förhandlingar
            </seg>
          </u>
          <note xml:id="i-CoWx1cBqkL3SWTA9CCkCtE">
            Förhandlingarna återupptogs kl. 16.00.
          </note>
          <note xml:id="i-XYtUn3YnB7Fq1PgksBb334">
            15 § Val till Nämnden för lön till riksdagens ombudsmän och riksrevisorerna
          </note>
          <note xml:id="i-KmxJsjB5m43yo3MyQ9VJJ4">
            Från konstitutionsutskottet hade följande skrivelse kommit in:
          </note>
          <note xml:id="i-5VqrGCmnKiy4QCDmM8Mx8R">
            Konstitutionsutskottet har berett frågan om val av ordförande
            i Nämnden för lön till riksdagens ombudsmän och riksrevisorerna
            på grund av ordförande Marianne Niverts sjukdom.
          </note>
          <note xml:id="i-F6zxGZXuomEPvKEYqfFpRg">
            Nämnden för lön till riksdagens ombudsmän och riksrevisorerna
            består enligt 8 kap. 5 § riksdagsordningen av ordförande och två
            andra ledamöter. De väljs var för sig av riksdagen efter varje
            ordinarie val till riksdagen för tiden intill dess nytt val till
            nämnden har ägt rum. Suppleanter ska inte utses. Om en ledamot
            av sjukdom eller annan orsak blir förhindrad att utföra sitt uppdrag,
            väljer riksdagen en person i hans eller hennes ställe så länge
            hindret varar. Val av ledamöter i Nämnden för lön till riksdagens
            ombudsmän och riksrevisorerna bereds enligt tilläggsbestämmelse
            8.5.1 av konstitutionsutskottet.
          </note>
          <note xml:id="i-3AUDF8ttSk9J4hG8s8U9HW">
            Konstitutionsutskottet föreslår enhälligt att riksdagen till
            ordförande i Nämnden för lön till riksdagens ombudsmän och riksrevisorerna
            väljer den nuvarande ledamoten f.d. generaldirektör Anders Lindström
            och till ledamot väljer generaldirektören Yvonne Gustafsson. Valen
            gäller så länge hindret varar.
          </note>
          <note xml:id="i-Fp9JyGx72e2ajFNLyJtc76">
            Peter Eriksson
          </note>
          <note xml:id="i-JBPi3YLP68TSnWhcFFwugo">
            Konstitutionsutskottet hade enhälligt föreslagit att riksdagen
            från och med den 12 juni 2014 under tiden för ordförande Marianne
            Niverts sjukdom skulle välja f.d. generaldirektör Anders Lindström
            till ordförande i Nämnden för lön till riksdagens ombudsmän och
            riksrevisorerna samt generaldirektören Yvonne Gustafsson till
            ledamot i Nämnden för lön till riksdagens ombudsmän och riksrevisorerna.
          </note>
          <note xml:id="i-B4Lt3uEWtoAYz5y3Mtux1H">
            Kammaren biföll konstitutionsutskottets förslag och utsåg därmed
            från och med den 12 juni 2014 under tiden för ordförande Marianne
            Niverts sjukdom till
          </note>
          <note xml:id="i-Qq5wa8zMhxWntn5ZtZ1vj7">
            ordförande i Nämnden för lön till riksdagens ombudsmän och riksrevisorerna
          </note>
          <note xml:id="i-DRgWRshx2hequeu3aGgiYC">
            Kammaren biföll konstitutionsutskottets förslag och utsåg därmed
            från och med den 12 juni 2014 under tiden för ordförande Marianne
            Niverts sjukdom till
          </note>
          <note xml:id="i-6QaR3T8zhtXgDQUy7SPwGY">
            ledamot i Nämnden för lön till riksdagens ombudsmän och riksrevisorerna
          </note>
          <note xml:id="i-KudxC2whGMHjHiZ3g54TED">
            16 § Beslut om ärenden som slutdebatterats den 11 juni
          </note>
          <note xml:id="i-9tRG9syAephrruH11TzdCV">
            Punkt 5
          </note>
          <note xml:id="i-GTnytDE8n4cJjJjUdb7YQz">
            Punkt 6
          </note>
          <note xml:id="i-6TLwELGw7GTZVcdAfXQCb5">
            Punkt 7
          </note>
          <note xml:id="i-KurqDgbxd1rcUYwT1BRuMX">
            Punkt 8
          </note>
          <note xml:id="i-63nK7tvbNeE6Av8QCLSThm">
            Övriga punkter
          </note>
          <note xml:id="i-2ckJoKSC1D4uUSKe5agzyC">
            17 § Beslut om ärenden som slutdebatterats vid dagens sammanträde
          </note>
          <note xml:id="i-EdmWBGd4komLDrBEsEVs57">
            Punkt 1
          </note>
          <note xml:id="i-Wnci4msCSUKzbVouHzdPjc">
            Punkt 4
          </note>
          <note xml:id="i-KvHcJ69axc31jHNzhJrRKT">
            Övriga punkter
          </note>
          <note xml:id="i-UJNmPNFyj6opPmSd7Zfv1L">
            Punkt 1
          </note>
          <note xml:id="i-Fc4dymPenH9Rb7bTywnRX4">
            Punkt 2
          </note>
          <note xml:id="i-MK2T49BBdpNWj3yAgc1hsp">
            Punkt 3
          </note>
          <note xml:id="i-8j21UTFC5apVZm2aGqEEtK">
            Punkt 3
          </note>
          <note xml:id="i-FAD6BTVf6BCZ2GAfZqBQTJ">
            Punkt 5
          </note>
          <note xml:id="i-XjWJ5cpgoeRTYv5yQXrcAZ">
            Punkt 7
          </note>
          <note xml:id="i-KTcvMWcpDts9AZk2L22rm3">
            Övriga punkter
          </note>
          <note xml:id="i-7jV7ADqZGf4wiN33zHvkwy">
            18 § Luftfartsfrågor
          </note>
          <note type="speaker" xml:id="i-BBzUK3anNupnrFNbP99cA7">
            Anf. 137 SUZANNE SVENSSON (S):
          </note>
          <u xml:id="i-0dc2bf45a9407713-962" next="i-0dc2bf45a9407713-995" who="Q4981553">
            <seg xml:id="i-Y6c71h2SSgj7JWaUGKfirK">
              Herr talman! Den debatt vi ska ha i dag kommer att behandla frågor
              för luftfarten. Det finns några frågor som har stor betydelse
              för framtiden.
            </seg>
          </u>
          <u xml:id="i-0dc2bf45a9407713-963" prev="i-0dc2bf45a9407713-962" who="Q4981553">
            <seg xml:id="i-VciQdLXQ5PJNM4tYNUfSaA">
              Luftfarten är ett viktigt transportslag för att kunna upprätthålla
              väl fungerande kommunikationer i ett till ytan stort land som
              Sverige. Tittar man på vissa delar av Sverige – det gäller både
              norra och sydöstra Sverige – ser man att det inte finns några
              kommunikationer som kan konkurrera med flyget i dag, då järnvägen
              inte är utbyggd i den omfattning som behövs.
            </seg>
          </u>
          <note xml:id="i-9XvHpLK4k3kLatCG1V5j1H">
            Jag vill redan nu yrka bifall till reservationerna 1 och 4 och
            bifall till lagförslaget angående flygtrafikledningstjänst.
          </note>
          <u xml:id="i-0dc2bf45a9407713-964" prev="i-0dc2bf45a9407713-962" who="Q4981553">
            <seg xml:id="i-P7TpUpy8wj4gGuAVvnLDnw">
              Herr talman! Vi föreslår, för att stärka Sveriges internationella
              tillgänglighet, att staten tillsammans med berörda parter, näringsliv
              och region tar fram en luftfartsstrategi med åtgärder för att
              stärka de internationella kommunikationerna till och från Sverige,
              för att få till stånd fler direktlinjer till de växande tillväxtmarknaderna,
              som ett led i att ha en bra tillgänglighet, samt för att öka exporten
              och besöksnäringen till och från Sverige. Detta skulle skapa fler
              arbetstillfällen i Sverige.
            </seg>
          </u>
          <u xml:id="i-0dc2bf45a9407713-965" prev="i-0dc2bf45a9407713-962" who="Q4981553">
            <seg xml:id="i-LUuY4u2ii98fwWD5sPWTAC">
              Beklagligt nog väljer utskottet att avstyrka motionen från Jennie
              Nilsson med flera angående en luftfartsstrategi.
            </seg>
          </u>
          <u xml:id="i-0dc2bf45a9407713-966" prev="i-0dc2bf45a9407713-962" who="Q4981553">
            <seg xml:id="i-TPRpAoMm9VFeyyWzXoVhuE">
              Herr talman! För att minska flygets klimatpåverkan behövs både
              fortsatt energieffektivisering av flygplansflottan och optimering
              av flygrutter genom bland annat gröna flygningar och inflygningar.
              Den nya generationens passagerarflygplan är energieffektivare
              än föregående generation. Därför är det positivt när flygbolag
              förnyar sina flottor.
            </seg>
          </u>
          <u xml:id="i-0dc2bf45a9407713-967" prev="i-0dc2bf45a9407713-962" who="Q4981553">
            <seg xml:id="i-EFzj82a637fMg6KsUtx2ZG">
              Jag har tidigare ställt frågan till regeringen vad ett medlemskap
              i Kapstadskonventionen skulle innebära och om detta är möjligt,
              just för att stimulera nationella bolag till snabbare byte av
              flygplansflottan. Regeringen har lagt ett uppdrag att titta på
              detta, och det ska redovisas den 1 december 2014. Kapstadskonventionen
              innebär rabatt på räntan när man köper nya plan.
            </seg>
          </u>
          <u xml:id="i-0dc2bf45a9407713-968" prev="i-0dc2bf45a9407713-962" who="Q4981553">
            <seg xml:id="i-6UCiSsCC4sqTshF2VkE9iX">
              Det miljö- och klimatarbete som Swedavia har bedrivit och bedriver
              är ett gott exempel, vilket också resulterat i att Swedavias tio
              flygplatser finns med på listan över fjorton certifierade flygplatser
              i världen. Det är ett halvår sedan jag hörde något om listan,
              så det kan ha tillkommit någon. I vilket fall gör Swedavia ett
              bra arbete när det gäller miljöfrågor.
            </seg>
          </u>
          <u xml:id="i-0dc2bf45a9407713-969" prev="i-0dc2bf45a9407713-962" who="Q4981553">
            <seg xml:id="i-2HCV7V93F55rYh6GtvELJe">
              Vi socialdemokrater anser att arbetet med utsläppshandel ska
              fortsätta och att vi ska arbeta genom EU med att få till stånd
              ett världsomspännande avtal.
            </seg>
          </u>
          <u xml:id="i-0dc2bf45a9407713-970" prev="i-0dc2bf45a9407713-962" who="Q4981553">
            <seg xml:id="i-JMBYaLbXPXsQSAwaHh6fU2">
              Ett annat viktigt instrument är Single European Sky – ett gemensamt
              luftrum för EU. Detta projekt kom till för att man behövde effektivisera
              och samordna användningen av luftrummet i Europa. Det finns naturligtvis
              miljö- och säkerhetsvinster att göra i detta arbete.
            </seg>
          </u>
          <u xml:id="i-0dc2bf45a9407713-971" prev="i-0dc2bf45a9407713-962" who="Q4981553">
            <seg xml:id="i-GKNFQ7HdeNaGFFHbp1Nr4i">
              Herr talman! I betänkandet i dag finns ett förslag om ändring
              av luftfartslagen. Sverige är unikt vad det gäller civil-militärt
              integrerad flygtrafiktjänst. Det finns inte i något annat land
              i Europa. När Luftfartsverket i slutet av 70-talet tog över ansvaret
              för den militära flygtrafiktjänsten var syftet med integrationen
              att effektivisera och optimera flygtrafiktjänsten, i vilken trafikledningen
              ingår.
            </seg>
          </u>
          <u xml:id="i-0dc2bf45a9407713-972" prev="i-0dc2bf45a9407713-962" who="Q4981553">
            <seg xml:id="i-SjoEtrbCy59C3Fa81bG9aa">
              Flygtrafikledningen har två primära uppgifter. Den första uppgiften
              är att förhindra kollisioner mellan flygplan och mellan flygplan
              och markfordon. Den andra uppgiften är att ge råd och information
              till piloten som har betydelse för ett säkert framförande av planet.
              Man ska också främja en välordnad flygtrafik och minimera negativ
              påverkan av luftfarten på miljön.
            </seg>
          </u>
          <u xml:id="i-0dc2bf45a9407713-973" prev="i-0dc2bf45a9407713-962" who="Q4981553">
            <seg xml:id="i-HVsaJdCX3YmSjR3oB8VREP">
              Vi ser klara fördelar med en sammanhållen flygtrafikledning i
              Sverige under ledning av Luftfartsverket. Vi tycker att de statliga
              flygplatserna, som är centrala för Försvarsmakten, även fortsättningsvis
              ska flygtrafikledas av Luftfartsverket. Flygledning är en strategiskt
              viktig verksamhet såväl när det gäller flygsäkerhet och miljö
              som ur försvarssynpunkt. Försvarsmakten har inga egna flygtrafikledare
              utan är helt beroende av Luftfartsverkets flygtrafikledning.
            </seg>
          </u>
          <u xml:id="i-0dc2bf45a9407713-974" prev="i-0dc2bf45a9407713-962" who="Q4981553">
            <seg xml:id="i-JikjNzAVF2mk6Dfo7gcXfd">
              Försvaret har framfört att utövare av flygtrafiktjänst för militär
              luftfart måste ha en tillräcklig volym för att kunna försörja
              med personal, utbildning, drift, utveckling, infrastruktur etc.
              Detta för att Försvarets krav och behov av flygtrafiktjänst, för
              militär luftfart ska säkerställas. En fragmentisering av flygtrafiktjänster
              försvårar möjligheten till en god beredskapsplanering, och flygtrafiktjänst
              under olika lägen av höjd beredskap. Som jag sade tidigare är
              flygtrafikledning en del av flygtrafiktjänsten.
            </seg>
          </u>
          <u xml:id="i-0dc2bf45a9407713-975" prev="i-0dc2bf45a9407713-962" who="Q4981553">
            <seg xml:id="i-BfcxbdkXT4wFUGNgFfcT99">
              Herr talman! Vi har behandlat detta ärende två gånger tidigare
              under innevarande mandatperiod, men jag vill än en gång informera
              om hur det ser ut inom EU. Inget land i Europa har konkurrensutsatt
              all lokal flygtrafiktjänst både i kontrollzonen och i terminalområdet.
            </seg>
          </u>
          <u xml:id="i-0dc2bf45a9407713-976" prev="i-0dc2bf45a9407713-962" who="Q4981553">
            <seg xml:id="i-YLAnrLavHTHEpU9CMdhBSB">
              I Spanien och Storbritannien är det på vissa flygplatser tillåtet
              att upphandla kontrollzonen.
            </seg>
          </u>
          <u xml:id="i-0dc2bf45a9407713-977" prev="i-0dc2bf45a9407713-962" who="Q4981553">
            <seg xml:id="i-6JJXQuyQdRsAyFniMyRemz">
              I Schweiz undantar man de större och de militära flygplatserna
              från konkurrensutsättning.
            </seg>
          </u>
          <u xml:id="i-0dc2bf45a9407713-978" prev="i-0dc2bf45a9407713-962" who="Q4981553">
            <seg xml:id="i-XxzbrqPXE9sEv3mLfZbNv8">
              I Tyskland har man kvar sitt statliga bolag på de 16 största
              flygplatserna. Övriga ca 13 procent av flygtrafiktjänsten är möjliga
              att upphandla.
            </seg>
          </u>
          <u xml:id="i-0dc2bf45a9407713-979" prev="i-0dc2bf45a9407713-962" who="Q4981553">
            <seg xml:id="i-MBM29H9ZgYKv2CYUTQm5tK">
              Danmark har total konkurrensutsättning av sin flygtrafiktjänst.
              Man har dock valt att inte använda sig av det, utan man använder
              sig av LFV:s motsvarighet vid samtliga flygplatser.
            </seg>
          </u>
          <u xml:id="i-0dc2bf45a9407713-980" prev="i-0dc2bf45a9407713-962" who="Q4981553">
            <seg xml:id="i-D2jUeAUrSiZXRsBLfZWp74">
              Den 1 september 2010 trädde den nuvarande luftfartslagen i kraft,
              vilket innebär att den som driver en flygplats själv kan ombesörja
              flygtrafikledningstjänst för luftrummet i anslutning till flygplatsen.
              Detta gäller samtliga flygplatser i Sverige.
            </seg>
          </u>
          <u xml:id="i-0dc2bf45a9407713-981" prev="i-0dc2bf45a9407713-962" who="Q4981553">
            <seg xml:id="i-E2K9MA33MQ9HNYGk7fWxce">
              År 2011 tillsatte regeringen Flygtrafiktjänstutredningen. Ett
              av uppdragen var att titta närmare på Försvarsmaktens behov och
              hur man skulle kunna lösa det med hänsyn till konkurrensöppningen.
              Vi tycker att det hade varit bra om man hade gjort konsekvensanalysen
              innan man gjorde ändringar i lagen.
            </seg>
          </u>
          <u xml:id="i-0dc2bf45a9407713-982" prev="i-0dc2bf45a9407713-962" who="Q4981553">
            <seg xml:id="i-W4qM1H2jz2yYkYcSRjyZCp">
              År 2012 var trafikutskottet helt överens om att man borde titta
              vidare på säkerhetsaspekten, miljön och problematiken runt den
              civil-militärt integrerade flygtrafiktjänsten. Man gjorde, efter
              beslut i riksdagen, en hemställan till regeringen att återkomma
              med en lösning samt att inga ytterligare flygplatser skulle upphandlas
              innan man löst problemen. Detta skulle hanteras skyndsamt. Inget
              hände, och flera upphandlingar gjordes.
            </seg>
          </u>
          <u xml:id="i-0dc2bf45a9407713-983" prev="i-0dc2bf45a9407713-962" who="Q4981553">
            <seg xml:id="i-TCeU5SCcTcDG2AWonXu8Zp">
              Det blev 2013. Från oppositionen var vi inte nöjda med hur ärendet
              hade behandlats, utan vi lade fram ett förslag som begränsade
              konkurrensutsättningen och som tillförsäkrade försvaret tio statliga
              flygplatser. I förslaget ingick ett förslag på begränsningar vad
              gäller samfällda TMA. Riksdagen beslutade om en hemställan till
              regeringen enligt detta förslag.
            </seg>
          </u>
          <u xml:id="i-0dc2bf45a9407713-984" prev="i-0dc2bf45a9407713-962" who="Q4981553">
            <seg xml:id="i-JiZuQEtWToNowgWGKF3P1J">
              Regeringen beställde då ytterligare en utredning, denna gång
              utförd av Trafikanalys. I direktivet ville regeringen att man
              skulle titta på deras egen förändring av luftfartslagen 2010,
              på oppositionens förslag som fick majoritet i riksdagen 2013 samt
              på ytterligare en variant som man har i Storbritannien. Den är
              mer långtgående än vårt förslag då man endast kan handla upp kontrollzonerna,
              det vill säga utrymmet från 0 till 600 meter över mark i och kring
              flygplatsområdet.
            </seg>
          </u>
          <u xml:id="i-0dc2bf45a9407713-985" prev="i-0dc2bf45a9407713-962" who="Q4981553">
            <seg xml:id="i-C2tz75jNttBTpPGwipSXRa">
              Den utredning Trafikanalys gjorde visar att man tjänar pengar
              på regeringens alternativ så länge man inte har tagit i bruk fjärrstyrda
              torn eller andra tekniska lösningar, men vårt alternativ och det
              nya från Storbritannien bedömdes vara bättre säkerhetsmässigt
              och miljömässigt.
            </seg>
          </u>
          <u xml:id="i-0dc2bf45a9407713-986" prev="i-0dc2bf45a9407713-962" who="Q4981553">
            <seg xml:id="i-C2BqQpMa7Fv4KwFn7qpfch">
              Då väljer regeringen att gå fram med en lagrådsremiss på det
              brittiska förslaget som är mycket mer reglerande än vårt förslag.
              Jag skulle vilja säga: Som man ropar får man svar. Det blev naturligtvis
              reaktioner, och regeringen bestämde sig för att inte göra något
              alls, trots riksdagens beslut.
            </seg>
          </u>
          <u xml:id="i-0dc2bf45a9407713-987" prev="i-0dc2bf45a9407713-962" who="Q4981553">
            <seg xml:id="i-UMusDUBzkjNpZH9K8W9vjR">
              I det läget bestämde vi att själva gå fram med en lagrådsremiss.
              Vi tog till oss av de synpunkter som framförts i den remissrunda
              regeringen hade gjort och bestämde oss för att stryka förslaget
              att man inte skulle få upphandla inom samfällda TMA. Det innebär
              att de regionala flygplatserna även fortsättningsvis kan konkurrensutsättas.
            </seg>
          </u>
          <u xml:id="i-0dc2bf45a9407713-988" prev="i-0dc2bf45a9407713-962" who="Q4981553">
            <seg xml:id="i-7E8sKqfaCvbLFSNTvjcj7U">
              Herr talman! Det förslag som debatteras här i dag innebär att
              rätten att själv ombesörja flygtrafikledningstjänst för luftrummet
              i anslutning till en flygplats eller ge någon annan ett sådant
              uppdrag inte ska gälla för flygplatser som ägs eller drivs av
              staten eller bolag i vilka staten har ett bestämmande inflytande.
            </seg>
          </u>
          <u xml:id="i-0dc2bf45a9407713-989" prev="i-0dc2bf45a9407713-962" who="Q4981553">
            <seg xml:id="i-W7D4BWMPyj3PsCHZFy3zRe">
              Vi menar att detta leder till att Försvarsmaktens behov säkras
              samtidigt som de regionala flygplatserna fortsättningsvis kan
              upphandla sin flygledningstjänst.
            </seg>
          </u>
          <u xml:id="i-0dc2bf45a9407713-990" prev="i-0dc2bf45a9407713-962" who="Q4981553">
            <seg xml:id="i-M8JfJpTYm9kQRFAWo1YQoq">
              Herr talman! Detta ärende påbörjades den 25 mars i år, och vi
              har redan från början deklarerat vår ståndpunkt. Den har varit
              känd i två år. Vi är naturligtvis medvetna om att det har tillsatts
              ytterligare en utredning, som Alliansen vill invänta. Den tillsattes
              den 30 april i år, men vi anser att den tillsattes femton minuter
              över tolv, om jag får uttrycka mig så – efter det att vi presenterat
              vårt förslag.
            </seg>
          </u>
          <u xml:id="i-0dc2bf45a9407713-991" prev="i-0dc2bf45a9407713-962" who="Q4981553">
            <seg xml:id="i-MXKKQiqqgUwJq45jxndMA5">
              Alliansen i utskottet och såväl regering som departement har
              varit medvetna om vår hållning, och man har deltagit i ett antal
              utfrågningar med olika organisationer och parter som utskottet
              har arrangerat. Om man verkligen hade varit intresserad av svaret
              hade man kunnat tillsätta utredningen för två år sedan eller varför
              inte innan man fattade sitt beslut om total konkurrensutsättning
              av flygledningstjänsten.
            </seg>
          </u>
          <u xml:id="i-0dc2bf45a9407713-992" prev="i-0dc2bf45a9407713-962" who="Q4981553">
            <seg xml:id="i-Not2pcAmVfPNUUtN1XNdzn">
              Aktörerna på den delen som är konkurrensutsatt i dag har hela
              tiden framhållit att konkurrensutsättning är bra och att man vill
              ha in flera aktörer. Ja, det kan jag hålla med om, där det går.
              Det är faktiskt så att LFV har utgjort det billigaste alternativet
              i vissa fall. En effektivisering av offentliga verk skadar inte
              så länge man inte ger avkall på säkerheten.
            </seg>
          </u>
          <u xml:id="i-0dc2bf45a9407713-993" prev="i-0dc2bf45a9407713-962" who="Q4981553">
            <seg xml:id="i-MDhLhDyMAJ6rsXFVQ89XAK">
              Det har också framförts att vi bryter mot EU:s lagstiftning när
              vi undantar de tio statliga flygplatserna. Det förefaller inte
              relevant eftersom ingen, med eller utan civil-militärt integrerad
              flygtrafiktjänst, har sträckt sig så långt i sin konkurrensutsättningsiver
              som Sverige.
            </seg>
          </u>
          <u xml:id="i-0dc2bf45a9407713-994" prev="i-0dc2bf45a9407713-962" who="Q4981553">
            <seg xml:id="i-Quyfiy2HF5fv3jBzymMBRW">
              Herr talman! Slutligen vill jag säga något om vår inställning
              till seriösa aktörer i flygbranschen. Vi anser, precis som i fråga
              om vägtransportbranschen, att seriösa aktörer inom flyget ska
              främjas. Vi är bekymrade över att oseriösa aktörer inom flygbranschen
              inte respekterar fackliga rättigheter såväl i Sverige som i resten
              av Europa. Flygverksamheten måste alltid sätta säkerheten främst.
              Anställda som tvingas jobba orimliga arbetspass, inte vågar framföra
              missförhållanden eller är sjuka kan innebära stora risker för
              flygsäkerheten.
            </seg>
          </u>
          <u xml:id="i-0dc2bf45a9407713-995" prev="i-0dc2bf45a9407713-962" who="Q4981553">
            <seg xml:id="i-24FH8MFT3d9xQfyyhiR7A8">
              Detta är en fråga som inte behandlas i detta betänkande men som
              vi kommer att återkomma till vid ett senare tillfälle.
            </seg>
          </u>
          <note xml:id="i-2RUwo6AjBcEVo8e7bPdMBp">
            I detta anförande instämde Roza Güclü Hedin, Lars Johansson,
            Lars Mejern Larsson, Leif Pettersson och Anders Ygeman (alla S).
          </note>
          <note type="speaker" xml:id="i-MuuX2DxJ4zoko4fM15pU2q">
            Anf. 138 EDWARD RIEDL (M):
          </note>
          <u xml:id="i-0dc2bf45a9407713-996" next="i-0dc2bf45a9407713-1032" who="Q6071900">
            <seg xml:id="i-KTbjWEo9B1HTL7LXFGBKoE">
              Herr talman! Nu debatterar vi trafikutskottets betänkande om
              luftfartsfrågor. Sverige är ett avlångt och relativt glesbefolkat
              land i utkanten av Europa. Goda flygförbindelser är absolut nödvändiga
              för att hela Sverige ska kunna leva och utvecklas. Alliansens
              fyra partier är tydliga med att flyget är viktigt, och vi tänker
              stå upp för möjligheterna i framtiden med ett välutbyggt inrikesflyg
              i vårt land.
            </seg>
          </u>
          <u xml:id="i-0dc2bf45a9407713-997" prev="i-0dc2bf45a9407713-996" who="Q6071900">
            <seg xml:id="i-Y2XBHzKEvtb9KNkvUC49s9">
              Flyget är en viktig del av det moderna sättet att leva. Vi använder
              flyget för att snabbt transportera oss långa sträckor, något som
              utan flyget inte skulle vara möjligt.
            </seg>
          </u>
          <u xml:id="i-0dc2bf45a9407713-998" prev="i-0dc2bf45a9407713-996" who="Q6071900">
            <seg xml:id="i-2rq35QnT8GbfJoZP4joNCh">
              Det ger människor i hela vårt avlånga land möjligheten att till
              exempel arbetspendla till Stockholm från orter som Umeå, Karlstad,
              Växjö med mera.
            </seg>
          </u>
          <u xml:id="i-0dc2bf45a9407713-999" prev="i-0dc2bf45a9407713-996" who="Q6071900">
            <seg xml:id="i-TV2JEAURKy6mfeD8zLm6N6">
              Det gör det möjligt för en liten ort som Arvidsjaur i Norrland
              att bli en världsmetropol för biltestverksamhet med direktlinjer
              till Tyskland.
            </seg>
          </u>
          <u xml:id="i-0dc2bf45a9407713-1000" prev="i-0dc2bf45a9407713-996" who="Q6071900">
            <seg xml:id="i-LFJUmzzxbLWFcSSEFyyXyW">
              Det gör det möjligt för miljontals svenskar att varje år besöka
              länder som Grekland och Thailand för semester och vila. Miljontals
              av alla dessa resor, för varje person en både unik och viktig
              resa, sker med flyget.
            </seg>
          </u>
          <u xml:id="i-0dc2bf45a9407713-1001" prev="i-0dc2bf45a9407713-996" who="Q6071900">
            <seg xml:id="i-7j52tYbtMzEbhtxQGGYax7">
              Runt om i världen sker en snabb utbyggnad av flygkapacitet. Världen
              fortsätter att krympa till följd av att vi får fler flygplan,
              fler flygbolag samt nya och ännu större flygplatser. Den här utvecklingen
              drivs både i Sverige och runt om i världen av att vi får en allt
              bättre privatekonomi.
            </seg>
          </u>
          <u xml:id="i-0dc2bf45a9407713-1002" prev="i-0dc2bf45a9407713-996" who="Q6071900">
            <seg xml:id="i-FxacvLLY4j5yCHnMgttvvz">
              Den är en i grunden bra utveckling som möjliggör fler mänskliga
              möten. I länder där människor levt i förtryck och med reserestriktioner
              är flyget ofta den stora frihetssymbolen. Den moderna fria människan
              vill kunna resa över hela världen både i jobbet och för sin semester.
            </seg>
          </u>
          <u xml:id="i-0dc2bf45a9407713-1003" prev="i-0dc2bf45a9407713-996" who="Q6071900">
            <seg xml:id="i-4FemmjVUfR7LJnvjsiCH3H">
              Men flyget har utmaningar. Vi människor vill resa både säkert
              och miljövänligt även när vi väljer flyget. Vi ska därför fortsätta
              arbetet både här hemma och tillsammans globalt för att göra flyget
              som transportmedel ännu säkrare. Vi måste också fortsätta utveckla
              miljöarbetet inom flygområdet. Det handlar om transporter till
              och från flygplatsen, flygresan och även själva flygplatsens utsläpp.
            </seg>
          </u>
          <u xml:id="i-0dc2bf45a9407713-1004" prev="i-0dc2bf45a9407713-996" who="Q6071900">
            <seg xml:id="i-LRtLDHdDrzZLSF7jMEAPCu">
              Det har skett och sker en snabb utveckling för att minska utsläppen
              inom flygområdet. Det handlar om allt från bättre och effektivare
              flygplansmotorer, nya flygbränslen, gröna inflygningar, rakare
              flygrutter, anpassad hastighet och bättre flygplanstyper till
              fortsatt arbete med koldioxidneutrala flygplatser.
            </seg>
          </u>
          <u xml:id="i-0dc2bf45a9407713-1005" prev="i-0dc2bf45a9407713-996" who="Q6071900">
            <seg xml:id="i-BxmFYoJs6DvXUTCavHy6de">
              Miljöpartiet och Vänsterpartiet har under lång tid varit riksdagens
              två flygfientliga partier. Dessa partier vill minska vanliga människors
              möjligheter att använda flyget i jobbet och på semesterresan.
              De vill stänga flygplatser och göra det dyrare att flyga.
            </seg>
          </u>
          <u xml:id="i-0dc2bf45a9407713-1006" prev="i-0dc2bf45a9407713-996" who="Q6071900">
            <seg xml:id="i-CxkV5GbHuE64wqxU8b1oLS">
              Så länge dessa två partier har varit ensamma i Sveriges riksdag
              om den hållningen har det inte varit något större bekymmer för
              den svenska befolkningen. Det har inte funnits något reellt hot
              mot flyget som ett sätt att transportera sig på. Nu har dess värre
              de här två partierna fått sällskap. Socialdemokraterna och Sverigedemokraterna
              vill tillsammans med de andra två partierna försämra för flyget
              i Sverige.
            </seg>
          </u>
          <u xml:id="i-0dc2bf45a9407713-1007" prev="i-0dc2bf45a9407713-996" who="Q6071900">
            <seg xml:id="i-4yGzJgYqbz1ANyCCishZW2">
              I det här betänkandet behandlar vi bland annat frågan om flygtrafikledning.
              Jag kommer att uppehålla mig vid den frågan en stund eftersom
              den har stor påverkan på stora delar av Sverige. De här fyra partierna
              har skrivit fram ett gemensamt lagförslag och lagt det på riksdagens
              bord. De vill backa tillbaka alliansregeringens reform kring flygtrafikledning.
              Suzanne Svensson talade en del om det.
            </seg>
          </u>
          <u xml:id="i-0dc2bf45a9407713-1008" prev="i-0dc2bf45a9407713-996" who="Q6071900">
            <seg xml:id="i-B41HRCLebKKqC5UhwrcxJx">
              Det här kommer att påverka landets flygplatser negativt och riskerar
              dessutom att leda till att flygplatser kan tvingas stänga ned
              sin verksamhet. Den som menar att det här lagförslaget inte handlar
              om en återreglering menar jag har helt fel. Det lagförslag som
              dessa partier har enats om innebär att flygplatser med drygt 90
              procent av den totala flygtrafiken i Sverige inte längre får konkurrensutsätta
              sina flygtrafikledartjänster.
            </seg>
          </u>
          <u xml:id="i-0dc2bf45a9407713-1009" prev="i-0dc2bf45a9407713-996" who="Q6071900">
            <seg xml:id="i-3wWrVp31VPrMjShtGAHiDx">
              Om förslaget går igenom kommer de privata företag som i dag kommit
              in eller är på väg in på den svenska marknaden att lämna den.
              Tar man bort större delen av marknaden finns det ingen anledning
              för dessa företag att finnas kvar. Påståendet som Socialdemokraterna
              försöker föra ut till sina kommunalråd och väljare runt om i landet,
              att det här inte påverkar de regionala flygplatserna, är direkt
              felaktigt. Det har vid ett par tillfällen när vi haft offentliga
              utfrågningar blivit tydligt från de aktuella företagen att stänger
              man ned större delen av marknaden lämnar de Sverige.
            </seg>
          </u>
          <u xml:id="i-0dc2bf45a9407713-1010" prev="i-0dc2bf45a9407713-996" who="Q6071900">
            <seg xml:id="i-WMD3ot8zb6r87TuD4VMoTR">
              Jag kan inte tolka det här förslaget på annat sätt än att flygplatser
              som Västerås, Trollhättan, Växjö, Karlstad, Örebro, Skellefteå
              och Norrköping med flera enligt er inte ska ha möjligheten att
              sänka sina kostnader.
            </seg>
          </u>
          <u xml:id="i-0dc2bf45a9407713-1011" prev="i-0dc2bf45a9407713-996" who="Q6071900">
            <seg xml:id="i-AEMu18vxLuyFwuSnvUTAMt">
              Det var den tidigare socialdemokratiska regeringen som initierade
              arbetet för att avreglera flygtrafikledartjänsterna. Sedan genomfördes
              själva reformen under alliansregeringen. Vi har vid sidan av Luftfartsverket
              fått in ytterligare en aktör som bedriver den här typen av verksamhet
              och som dessutom har vunnit flera upphandlingar. Ytterligare en
              aktör har visat intresse.
            </seg>
          </u>
          <u xml:id="i-0dc2bf45a9407713-1012" prev="i-0dc2bf45a9407713-996" who="Q6071900">
            <seg xml:id="i-HjFt4YvPmcnRSTgaaMT2rZ">
              I grunden handlar det om möjligheten för flygplatser att sänka
              sin kostnadsvolym med bibehållen säkerhet. I dag går samtliga
              kommunala flygplatser, utom en, med ekonomiska underskott. Det
              är med samma kommunala pengar det ska hanteras som kommunpolitikerna
              vill ha till barnomsorg, skolverksamhet och äldreomsorg.
            </seg>
          </u>
          <u xml:id="i-0dc2bf45a9407713-1013" prev="i-0dc2bf45a9407713-996" who="Q6071900">
            <seg xml:id="i-L3QcenSVmPZ9CfnUpTbYMd">
              Ungefär hälften av kostnaderna för en flygplats är just kostnader
              för flygtrafikledning. Det var tidigare en statlig monopolverksamhet.
              Konkurrensen har gjort att kostnaderna till dags dato har sänkts
              med 30 procent, med bibehållen säkerhet. För kommunerna är det
              mycket pengar. Det kan vara det som är skillnaden mellan att flygplatsen
              är kvar och att den inte är kvar.
            </seg>
          </u>
          <u xml:id="i-0dc2bf45a9407713-1014" prev="i-0dc2bf45a9407713-996" who="Q6071900">
            <seg xml:id="i-TiwaaaAhNjzkKw8VK8bY8V">
              Den lokala flygtrafikledningen omsätter årligen drygt 900 miljoner
              kronor i Sverige. För redan pressade kommuner kan den här reformen,
              med bibehållen säkerhet, minska kommunernas kostnader med tiotals
              miljoner kronor varje år. Den totala besparingsvolymen handlar
              på sikt om i storleksordningen 250 miljoner kronor varje år i
              lägre kostnader. Flygplatsen i Västerås sparade första året in
              5,3 miljoner kronor, i Växjö 1,4 miljoner kronor, i Örebro 1,3
              miljoner kronor och i Trollhättan 2,1 miljoner kronor.
            </seg>
          </u>
          <u xml:id="i-0dc2bf45a9407713-1015" prev="i-0dc2bf45a9407713-996" who="Q6071900">
            <seg xml:id="i-8SoPPs6way4mAQJJzrDLNZ">
              Det är årliga besparingar för dessa kommuner. Det är besparingar
              som innebär att pengarna i stället kan satsas på fler händer i
              barnomsorgen, skolan och äldreomsorgen.
            </seg>
          </u>
          <u xml:id="i-0dc2bf45a9407713-1016" prev="i-0dc2bf45a9407713-996" who="Q6071900">
            <seg xml:id="i-21xcFXUvJhKmA1vHL76B1f">
              De flesta kommunpolitiker, oavsett partifärg, som har en kommunal
              flygplats i sin kommun är för den här reformen. Många har väldigt
              svårt att förstå varför det är dåligt att de får mer pengar över
              till barnomsorgen, skolan och äldreomsorgen.
            </seg>
          </u>
          <u xml:id="i-0dc2bf45a9407713-1017" prev="i-0dc2bf45a9407713-996" who="Q6071900">
            <seg xml:id="i-3LJB22JS1XpNStDrfKoVQP">
              Flygplanen byggs av privata företag. De flesta flygbolag är i
              dag privata. Piloterna, de som alltså flyger flygplanen när vi
              åker, är avlönade av privata företag. Självklart är det heller
              ingen risk att ha privat anställda i flygtrafikledning – privata
              arbetsgivare inom flygtrafikledning är ju inte värre än att vi
              har piloter som är avlönade av privata företag. Alla som jobbar
              inom flyget jobbar nämligen utifrån samma strikta regelverk, där
              säkerheten alltid är den högsta tänkbara. Vi hade även en hearing
              i riksdagen för ett tag sedan, där alla kunniga på området kunde
              enas om att reformen inte på något sätt skulle ha påverkat säkerheten
              negativt.
            </seg>
          </u>
          <u xml:id="i-0dc2bf45a9407713-1018" prev="i-0dc2bf45a9407713-996" who="Q6071900">
            <seg xml:id="i-QXMdrC7gedF5nDmj3YmFeL">
              Socialdemokraterna och Sverigedemokraterna har framfört tre skäl
              till att de nu tillsammans har skrivit ett lagförslag och lagt
              det på riksdagens bord. Det första handlar om miljön. De säger
              att gröna inflygningar inte är möjligt om man har privata företag
              i flygtrafikledningen.
            </seg>
          </u>
          <u xml:id="i-0dc2bf45a9407713-1019" prev="i-0dc2bf45a9407713-996" who="Q6071900">
            <seg xml:id="i-4zhy6Ac5MA1v7P1BXYmYRD">
              Det andra de säger är att säkerheten kan bli sämre. Privata företag
              skulle alltså sänka säkerheten på trafikledningsområdet.
            </seg>
          </u>
          <u xml:id="i-0dc2bf45a9407713-1020" prev="i-0dc2bf45a9407713-996" who="Q6071900">
            <seg xml:id="i-6ffhM9Av1HCovvYZZ6YLyJ">
              Det sista skälet de hävdar är att försvaret har behov av att
              Luftfartsverket driver större delen av flygtrafikledningen i Sverige.
            </seg>
          </u>
          <u xml:id="i-0dc2bf45a9407713-1021" prev="i-0dc2bf45a9407713-996" who="Q6071900">
            <seg xml:id="i-3mFUibYkYN1LCMegVi6RP3">
              På alla tre punkterna har de dock fel.
            </seg>
          </u>
          <u xml:id="i-0dc2bf45a9407713-1022" prev="i-0dc2bf45a9407713-996" who="Q6071900">
            <seg xml:id="i-PdLBZqb8w9jtXfqwm8QZeg">
              När det gäller miljön sker det redan i dag gröna inflygningar
              till flygplatser som Västerås, som har privat flygtrafikledning.
              Det är alltså rent felaktigt att påstå någonting annat – det sker
              redan i dag.
            </seg>
          </u>
          <u xml:id="i-0dc2bf45a9407713-1023" prev="i-0dc2bf45a9407713-996" who="Q6071900">
            <seg xml:id="i-JA2hCoDLFb62bdsKLi8HoE">
              När det gäller säkerheten finns det ingen som kan visa några
              som helst belägg för att säkerheten har blivit sämre efter reformen.
              Till och med Transportstyrelsen, som är den myndighet som har
              till uppgift att bedriva tillsyn över säkerheten på flygområdet,
              konstaterar att det inte finns några belägg för detta.
            </seg>
          </u>
          <u xml:id="i-0dc2bf45a9407713-1024" prev="i-0dc2bf45a9407713-996" who="Q6071900">
            <seg xml:id="i-HHYhWGDsAWCLcu89epmCoA">
              När det sedan gäller försvarets behov av flygtrafikledning, både
              den i planering och den i ordinarie drift, är det något regeringen
              nu ser över i en utredning. Det handlar om att lösa de frågeställningar
              som var kvar. Det är fullt möjligt att lösa de sakerna även om
              vi har integrerad flygtrafikledning i Sverige, det vill säga att
              vi har personer i tornen som sköter både civil och militär flygtrafikledning.
              Det funkar alldeles utmärkt i dag. I de torn som är upphandlade
              har vi flygtrafikledare som leder både civil och militär trafik,
              och det funkar alldeles utmärkt.
            </seg>
          </u>
          <u xml:id="i-0dc2bf45a9407713-1025" prev="i-0dc2bf45a9407713-996" who="Q6071900">
            <seg xml:id="i-vXF3i7Bcc7M1wTcg1Fwna">
              Det finns några saker till vi behöver lösa, men det är enligt
              utredningen fullt möjligt att göra det. I stället för att invänta
              lösningarna går dock Socialdemokraterna nu och sätter sig tillsammans
              med Sverigedemokraterna, skriver en lag och lägger den på riksdagens
              bord. Det gör de i stället för att vänta in lösningarna.
            </seg>
          </u>
          <u xml:id="i-0dc2bf45a9407713-1026" prev="i-0dc2bf45a9407713-996" who="Q6071900">
            <seg xml:id="i-Nqx6zXR4RR5SaeV5PFn1hc">
              Herr talman! En nyvald Stefan Löfven sade för ungefär två år
              sedan till Sveriges Radio att han inte ville återreglera några
              marknader som regeringen avreglerat. Jag gissar att det var en
              markering mot hans föregångare Håkan Juholt. Han sade även samma
              sak till Svenska Dagbladet, Dagens Nyheter och en mängd andra
              medier, men hans ord verkar inte vara så mycket värda när det
              väl kommer till kritan.
            </seg>
          </u>
          <u xml:id="i-0dc2bf45a9407713-1027" prev="i-0dc2bf45a9407713-996" who="Q6071900">
            <seg xml:id="i-RKwjijBGybfkn1T15DMbTH">
              Jag beklagar verkligen att Socialdemokraterna har övergett sina
              tidigare löften och den goda inställningen. Det uppfattar jag
              nämligen att man har haft från Socialdemokraternas sida; jag har
              aldrig upplevt att vi i Sveriges riksdag har behövt vara oroliga
              för att Socialdemokraterna ska springa i väg med Miljöpartiet
              och slå mot flyget genom att försämra möjligheterna för inrikesflyget
              i Sverige. Det har jag aldrig varit orolig över – förrän vi kom
              hit.
            </seg>
          </u>
          <u xml:id="i-0dc2bf45a9407713-1028" prev="i-0dc2bf45a9407713-996" who="Q6071900">
            <seg xml:id="i-ANsrcqW1perQr94eXKK5Ap">
              Jag beklagar att vi har sett den utvecklingen och att Socialdemokraterna
              nu ansluter sig till de partier som vill försämra för svenskt
              inrikesflyg. Jag beklagar det, herr talman.
            </seg>
          </u>
          <u xml:id="i-0dc2bf45a9407713-1029" prev="i-0dc2bf45a9407713-996" who="Q6071900">
            <seg xml:id="i-W9WxeT48BppQYCFR5qP2Ze">
              Avslutningsvis vill jag egentligen bara fråga Suzanne Svensson
              och Socialdemokraterna: Varför har ni satt er ned tillsammans
              med Sverigedemokraterna, skrivit den här lagen och lagt den på
              riksdagens bord i stället för att invänta en utredning som kommer
              att lösa de få frågeställningar som är kvar? Vad är poängen med
              att stressa fram det här och slå mot det svenska inrikesflyget
              på det sätt ni gör?
            </seg>
          </u>
          <u xml:id="i-0dc2bf45a9407713-1030" prev="i-0dc2bf45a9407713-996" who="Q6071900">
            <seg xml:id="i-7TnVQJCNWeNX5ENGqCfdWy">
              Jag har till och med partikolleger som har sagt att det här riskerar
              att leda till att man tvingas lägga ned sin flygplats i kommunen.
              Varför vill ni försämra möjligheterna att flyga och transportera
              sig runt om i Sverige för semester eller jobb? Jag förstår inte
              det.
            </seg>
          </u>
          <u xml:id="i-0dc2bf45a9407713-1031" prev="i-0dc2bf45a9407713-996" who="Q6071900">
            <seg xml:id="i-UF9z51rfmSLPuWwWQKAqno">
              Suzanne Svensson talade storstilat om att vi behöver en flygstrategi
              i Sverige. Ja, det har jag ingenting emot, och det har inte alliansregeringen
              heller. Jag har dock svårt att förstå att man å ena sidan säger
              att man ska ta fram en strategi och å andra sidan tänker försämra
              möjligheterna för svenskt inrikesflyg. Det går inte ihop, Suzanne
              Svensson.
            </seg>
          </u>
          <u xml:id="i-0dc2bf45a9407713-1032" prev="i-0dc2bf45a9407713-996" who="Q6071900">
            <seg xml:id="i-H2pUi1mXAwgE2nUqUBtnaA">
              Slutligen vill jag yrka bifall till förslaget i betänkandet,
              förutom när det gäller punkt 4 där jag yrkar bifall till Alliansens
              reservation.
            </seg>
          </u>
          <note xml:id="i-TnS7FwviiSndv4p2wygiEG">
            I detta anförande instämde Christer Akej, Sten Bergheden, Lotta
            Finstorp, Peter Jutterström, Jessica Rosencrantz, Eliza Roszkowska
            Öberg och Jan-Evert Rådhström (alla M) samt Lars Tysklind (FP),
            Anders Åkesson (C) och Annelie Enochson (KD).
          </note>
          <note type="speaker" xml:id="i-P2AjB4ZcYjam7TVE2FiYJP">
            Anf. 139 SUZANNE SVENSSON (S) replik:
          </note>
          <u xml:id="i-0dc2bf45a9407713-1033" next="i-0dc2bf45a9407713-1036" who="Q4981553">
            <seg xml:id="i-Mh47adUVrs8cckZrs8vsiD">
              Herr talman! Edward Riedl säger att vi inte kan vänta på att
              utredningen blir gjord och att vi får svaren. Ni har haft drygt
              två år på er att göra utredningen. Nu kastar ni fram det här förslaget
              när vi lägger fram ett lagförslag, och det ska göras på tre månader.
              Varför har det inte gjorts tidigare?
            </seg>
          </u>
          <u xml:id="i-0dc2bf45a9407713-1034" prev="i-0dc2bf45a9407713-1033" who="Q4981553">
            <seg xml:id="i-Fah1JT2wmKS5M74Cgp2KiX">
              När det sedan gäller marknaden släpptes den fri 2010, men det
              har inte använts. Det blir alltså ingen större skillnad, eller
              hur? Swedavias flygplatser har inte varit konkurrensutsatta, eller
              man har inte använt sig av det. Jag tror alltså att det kan fungera
              på ett bra sätt i Sverige. Det gör det i andra länder.
            </seg>
          </u>
          <u xml:id="i-0dc2bf45a9407713-1035" prev="i-0dc2bf45a9407713-1033" who="Q4981553">
            <seg xml:id="i-UVrjcYGeWaM4a4ycmMCDZ9">
              Sedan undrar jag om Moderaterna och du, Edward, kan garantera
              vilka bolag som ska sitta i tornen i fortsättningen. Nu har vi
              ett svenskt bolag, men vad händer i framtiden? Transportstyrelsen
              är ju de som godkänner, och vi frågade vid hearingen: Om det kommer
              ett bolag som är placerat i Europa, är det då samma tillstånd
              som det man får i Sverige? Svaret var ja. Har företaget fått det
              tillståndet är företaget godkänt.
            </seg>
          </u>
          <u xml:id="i-0dc2bf45a9407713-1036" prev="i-0dc2bf45a9407713-1033" who="Q4981553">
            <seg xml:id="i-Uc8krkqbDjGQBrxcYxKtiL">
              Vi kan dock i dag i fackpressen läsa att man ska akta sig för
              vissa länder där det inte fungerar så bra. Jag undrar alltså:
              Kan du garantera att det bara är svenska bolag som ska sitta där?
            </seg>
          </u>
          <note type="speaker" xml:id="i-LXu3AgXGhkNB2zgJLSLMcR">
            Anf. 140 EDWARD RIEDL (M) replik:
          </note>
          <u xml:id="i-0dc2bf45a9407713-1037" next="i-0dc2bf45a9407713-1041" who="Q6071900">
            <seg xml:id="i-7HyXZmn3QUq5pcRGEQisQE">
              Herr talman! Till att börja med kan jag säga att vi var överens
              om det första tillkännagivandet. Det fanns skäl att be regeringen
              återkomma och klara ut en del frågeställningar. Några klarade
              man ut, och andra klarade man inte ut. Därför begärde vi den sista
              utredningen, för att se till att få en bild även av de delar som
              berör Försvarsmakten.
            </seg>
          </u>
          <u xml:id="i-0dc2bf45a9407713-1038" prev="i-0dc2bf45a9407713-1037" who="Q6071900">
            <seg xml:id="i-Jmy8fdAeL1zWi54AAfiAzu">
              Poängen är dock att ni stiftar lag innan vi har fakta på bordet.
              Ni sätter er med Sverigedemokraterna, skriver en lag och lägger
              den på riksdagens bord innan ni vet fakta. Jag tycker att det
              är bra att börja med fakta i stället för att göra på det sättet.
            </seg>
          </u>
          <u xml:id="i-0dc2bf45a9407713-1039" prev="i-0dc2bf45a9407713-1037" who="Q6071900">
            <seg xml:id="i-Gqi1V7RrpYafQJ3GceFqjY">
              Swedavia har av respekt för den politiska situationen inte gått
              vidare och upphandlat någon flygtrafikledning. Det statliga Swedavia
              vill dock upphandla flygtrafikledning. Vi har fått in ett företag,
              och vi har ytterligare ett företag som står och knackar på dörren
              och vill in på den svenska marknaden. Båda de företagen konstaterar
              dock att det inte finns något skäl för dem att vara kvar om man
              inte går vidare och öppnar upp mer av marknaden.
            </seg>
          </u>
          <u xml:id="i-0dc2bf45a9407713-1040" prev="i-0dc2bf45a9407713-1037" who="Q6071900">
            <seg xml:id="i-Esx4xgSmYAxWdekGfNmYWk">
              När det sedan gäller huruvida vi kan garantera att det bara är
              svenska företag: Nej, det kan vi inte, och jag tror inte att det
              viktiga är att vi garanterar att det enbart är svenska företag
              som sköter det här. På samma sätt som vi vill att Luftfartsverket
              ska vara ute och konkurrera på den europeiska marknaden får vi
              nog acceptera att andra länder vill komma in och konkurrera på
              den svenska marknaden. Det i sig är inget problem.
            </seg>
          </u>
          <u xml:id="i-0dc2bf45a9407713-1041" prev="i-0dc2bf45a9407713-1037" who="Q6071900">
            <seg xml:id="i-R4rPKiJKKHQNeFhttV6PCv">
              Däremot kan vi ställa krav, och det är det den utredning ni inte
              vill invänta skulle kunna klara ut. Vi kan ställa krav på till
              exempel säkerhetsklassning, medborgarskap hos dem som sitter i
              tornen och en mängd andra saker. Inget av det vet vi dock om,
              för ni väntar inte på utredningen utan tänker nu stifta lag.
            </seg>
          </u>
          <note type="speaker" xml:id="i-48nef3P7zsfHvyzdV4AtXV">
            Anf. 141 SUZANNE SVENSSON (S) replik:
          </note>
          <u xml:id="i-0dc2bf45a9407713-1042" next="i-0dc2bf45a9407713-1044" who="Q4981553">
            <seg xml:id="i-PKmswuwfoh8e9aP8XTF6t5">
              Herr talman! Edward får det att låta som om vi bara suttit stilla
              och ritat lite på ett papper. Under de drygt två och ett halvt
              år som vi har hållit på med den här frågan har vi undersökt saken
              och talat med många människor för att ta reda på hur det ligger
              till. Det förvånar mig att ni, Edward, inte har gjort detsamma.
              Ni har dessutom ett departement som jobbar åt er. Det har inte
              vi, utan vi får själva skaffa oss kunskap så gott det går. Många
              har varit oss behjälpliga i det arbetet.
            </seg>
          </u>
          <u xml:id="i-0dc2bf45a9407713-1043" prev="i-0dc2bf45a9407713-1042" who="Q4981553">
            <seg xml:id="i-DUW4LFVMQ8EH4peHZzeRo6">
              År 2012 begärde vi en utredning. Den skulle göras skyndsamt,
              och man skulle inte göra några ytterligare upphandlingar ute i
              landet. Fram emot nyår borde vi egentligen ha fått ett svar. Man
              skulle ha hunnit göra en utredning. Därför förstår jag inte varför
              du kritiserar oss när vi har tröttnat på regeringen och själva
              nu lägger fram ett förslag.
            </seg>
          </u>
          <u xml:id="i-0dc2bf45a9407713-1044" prev="i-0dc2bf45a9407713-1042" who="Q4981553">
            <seg xml:id="i-Y1xSuCzbFNrjLGfgxaszzQ">
              Jag tycker att ni egentligen skulle skämmas – om jag får använda
              det uttrycket – för att ni inte presterat mer under två och ett
              halvt år. Det jag skulle vilja ha en förklaring till är varför
              man nu hastigt och plötsligt kan göra det på tre månader.
            </seg>
          </u>
          <note type="speaker" xml:id="i-ViZaAP8FNCfjRTjtRXeUXc">
            Anf. 142 EDWARD RIEDL (M) replik:
          </note>
          <u xml:id="i-0dc2bf45a9407713-1045" next="i-0dc2bf45a9407713-1047" who="Q6071900">
            <seg xml:id="i-DU8LRj9PSBzzHFwDH7v7tS">
              Herr talman! Är det någon som ska skämmas är det väl de partier
              som nu vill riskera svenskt inrikesflyg. Jag skäms inte det minsta,
              kan jag säga.
            </seg>
          </u>
          <u xml:id="i-0dc2bf45a9407713-1046" prev="i-0dc2bf45a9407713-1045" who="Q6071900">
            <seg xml:id="i-CW72jdHp6MiawqWcCP4T4M">
              Jag ber om ursäkt om det lät som att ni bara har kluddat på ett
              papper, Suzanne Svensson, och kommit fram till det här lagförslaget.
              Berätta gärna för mig hur ni kom fram till att ni skulle stänga
              ned precis 90 procent av marknaden för att tillgodose Försvarsmaktens
              behov. Hittills har ingen kunnat konstatera vad Försvarsmakten
              behöver eller inte behöver, för det är det som den utredare vi
              tillsatt ska se över. Ni har kommit fram till att 90 procent av
              marknaden är lämpligt att stänga ned.
            </seg>
          </u>
          <u xml:id="i-0dc2bf45a9407713-1047" prev="i-0dc2bf45a9407713-1045" who="Q6071900">
            <seg xml:id="i-7ApbfxDcU2YNRkcZECLjbK">
              Jag säger inte att ni har kluddat på ett papper eller att ni
              inte har talat med någon, men förklara gärna hur det går till
              när socialdemokrater och sverigedemokrater tillsammans skriver
              fram ett lagförslag. Det tror jag att många vill veta. Hur går
              det till när ni skriver fram ett lagförslag? På vilket sätt bygger
              ni upp faktakunskapen? Vem har ni talat med som har konstaterat
              att 90 procent av marknaden är vad vi behöver stänga ned för att
              tillgodose Försvarsmaktens behov? Den utredare som vi har gett
              uppdraget har inte det svaret ännu. Men ni har uppenbarligen svaret,
              och därför lägger ni fram lagstiftningsförslaget. Det hade varit
              intressant att få veta – och det är egentligen min enda fråga
              till Suzanne – hur det går till när ni stiftar lag.
            </seg>
          </u>
          <note type="speaker" xml:id="i-3PpKbHZ32B2yt5bc9vLJoq">
            Anf. 143 PETER RÅDBERG (MP):
          </note>
          <u xml:id="i-0dc2bf45a9407713-1048" next="i-0dc2bf45a9407713-1054" who="Q6086370">
            <seg xml:id="i-96zk9kEEoED9jk7BdcwLFz">
              Herr talman! Det är roligt att vara i ett nytt utskott, som extrainsatt.
              Det gläder mig.
            </seg>
          </u>
          <u xml:id="i-0dc2bf45a9407713-1049" prev="i-0dc2bf45a9407713-1048" who="Q6086370">
            <seg xml:id="i-5vwwWVjQEKgpo2fUZnSN7E">
              Det är spännande att höra Moderaternas miljöpolitik, och jag
              kan inte låta bli att kommentera den. Det är häpnadsväckande att
              man kan stå i denna talarstol och vara så otroligt flat över de
              miljöutsläpp som flyget de facto står för. Man kan ha uppfattningen
              att man vill förbättra och så vidare – det tror jag att vi är
              ganska överens om – men flyget står för 3 procent av världens
              koldioxidutsläpp. Då talar vi om enorma mängder. De kommer att
              öka under överskådlig tid, vilket alla forskare känner till, och
              det innebär en miljökatastrof.
            </seg>
          </u>
          <u xml:id="i-0dc2bf45a9407713-1050" prev="i-0dc2bf45a9407713-1048" who="Q6086370">
            <seg xml:id="i-NVxVmA5YdsuFy4NyXAufa5">
              Vi skulle kunna hänvisa hur mycket som helst till IPCC-rapporterna
              där världens ledare är helt överens om vilken väg vi ska gå. Det
              finns bara en väg att gå, nämligen att minska utsläppen på alla
              områden. I det spelet är flyget den största boven. Därför blir
              jag oerhört förvånad över att höra Edward Riedl helt ogenerat
              tala om att vi ska minska lite flygtider och sådant. Jag blir
              riktigt upprörd när jag hör det.
            </seg>
          </u>
          <u xml:id="i-0dc2bf45a9407713-1051" prev="i-0dc2bf45a9407713-1048" who="Q6086370">
            <seg xml:id="i-LhKcRM6csk2Q7DMRmS7eX6">
              Herr talman! Sverige är ett av världens bästa länder, kanske
              det allra bästa, vad gäller flygsäkerhet. Det måste väl vara högsta
              prioritet att vi behåller den ställningen, att vi ska vara det
              land som har säkerheten som prioritet ett. Vi ser att det finns
              uppenbara risker med överlämning mellan olika leverantörer. Flygtrafikledningstjänst
              är en avancerad verksamhet, och därför finns det höga inträdesbarriärer
              för nya aktörer, och så ska det vara. Man kan inte tala om en
              marknad med verkligt fungerande konkurrens när vi talar om lokala
              flygtrafikledningstjänster.
            </seg>
          </u>
          <u xml:id="i-0dc2bf45a9407713-1052" prev="i-0dc2bf45a9407713-1048" who="Q6086370">
            <seg xml:id="i-QyLbq7MArdN2giAXq9kY8Q">
              För Miljöpartiet är det en självklarhet att Luftfartsverket ska
              ha flygledningsansvaret för de statliga flygplatserna. Det är
              i grunden en säkerhetsfråga. Därför anser vi i Miljöpartiet att
              det är oerhört viktigt att den lokala flygtrafikledningstjänsten
              även fortsättningsvis enbart ska utövas av Luftfartsverket. Det
              gäller på Swedavias flygplatser, de militära flygplatserna, de
              flygplatser som Försvarsmakten har ett stort behov av samt flygplatser
              inom samfällda terminalområden.
            </seg>
          </u>
          <u xml:id="i-0dc2bf45a9407713-1053" prev="i-0dc2bf45a9407713-1048" who="Q6086370">
            <seg xml:id="i-7jfNmEUrgVvRcq2HeysGWh">
              Det intressanta är att Försvarsmakten håller med oppositionen
              i den här frågan och går emot regeringen. Det är fråga om att
              Försvarsmaktens behov säkras, vilket Suzanne lite grann var inne
              på. Det är, som jag sade tidigare, till stor del en säkerhetsfråga.
              Vi i Miljöpartiet vill inte lämna över dessa viktiga flygledningstjänster
              till privata aktörer, men det vill tydligen Alliansen göra.
            </seg>
          </u>
          <u xml:id="i-0dc2bf45a9407713-1054" prev="i-0dc2bf45a9407713-1048" who="Q6086370">
            <seg xml:id="i-DHYiCr5oHKHeMV4fqbSCG5">
              Alliansregeringen prioriterade ned miljöfrågorna och jämställdhetsfrågan,
              vilket vi kunde se i EU-valet, och vi vet hur det gick. Nu prioriterar
              alliansregeringen ned även den svenska säkerhetspolitiken. Vilka
              konsekvenser det kan få på sikt vet vi inte. Därför är jag glad
              över att det åtminstone just nu finns en majoritet för att avslå
              regeringens politik på den punkten.
            </seg>
          </u>
          <note xml:id="i-Hv23uWwAA2RuMCBCmnhf1H">
            Med det, herr talman, yrkar jag bifall till reservation 5 samt
            till utskottets förslag under punkt 4.
          </note>
          <note type="speaker" xml:id="i-KoCCFVBS5hm5jah6DEvyhr">
            Anf. 144 EDWARD RIEDL (M) replik:
          </note>
          <u xml:id="i-0dc2bf45a9407713-1055" next="i-0dc2bf45a9407713-1058" who="Q6071900">
            <seg xml:id="i-SW3n8Q2XMoRkCR2XZoiq9Z">
              Herr talman! Att Miljöpartiet är emot inrikesflyg och flyg över
              huvud taget är ingen stor nyhet. Det förvånar nog varken mig eller
              någon annan i kammaren.
            </seg>
          </u>
          <u xml:id="i-0dc2bf45a9407713-1056" prev="i-0dc2bf45a9407713-1055" who="Q6071900">
            <seg xml:id="i-7LPSsnJz91typ3ez4GWMFu">
              Vi är helt överens om att vi måste minska miljöutsläppen inom
              alla transportslag, och där måste flyget ta sin del av minskningen.
              Jag försökte i mitt anförande berätta om alla de sätt på vilka
              det nu jobbas för att minska utsläppen per passagerarkilometer,
              och vi har kommit ganska långt.
            </seg>
          </u>
          <u xml:id="i-0dc2bf45a9407713-1057" prev="i-0dc2bf45a9407713-1055" who="Q6071900">
            <seg xml:id="i-PdfVeEidk4qp4duxL61Biz">
              Jag har samma fråga till Peter Rådberg som jag hade till Suzanne
              Svensson. Hur kom ni egentligen fram till att Försvarsmaktens
              behov tillgodoses när ni stänger 90 procent av marknaden? Hittills
              har jag inte hört någon förklara det på ett tillfredsställande
              sätt.
            </seg>
          </u>
          <u xml:id="i-0dc2bf45a9407713-1058" prev="i-0dc2bf45a9407713-1055" who="Q6071900">
            <seg xml:id="i-HxTkBPwkyKvfCPm7Ayiz3w">
              Sedan blir jag lite förvånad när Peter Rådberg i sin retoriska
              framställning i princip säger att de privata företagen inte har
              något att göra inom flygtrafikledning. Men med det förslag ni
              lägger fram, Peter Rådberg, håller ni åtminstone 10 procent öppet
              för den möjligheten. Peter Rådberg har kanske förstått det som
              en del socialdemokrater inte vill förstå, att med det här förslaget
              stänger ni ned, backar reformen, kastar den i sjön. Det kommer
              inte att vara möjligt att upphandla någon flygtrafikledning någonstans
              i Sverige, vilket kommer att leda till att flygplatser får läggas
              ned och människor runt om i landet får sämre möjligheter att transportera
              sig med inrikesflyg. Bakgrunden kanske är att Peter Rådberg förstår
              det och därför har det retoriska framställningssätt i talarstolen
              som till exempel Socialdemokraterna försöker undvika.
            </seg>
          </u>
          <note type="speaker" xml:id="i-HMxmu4tGAHdASvSDFd54iH">
            Anf. 145 PETER RÅDBERG (MP) replik:
          </note>
          <u xml:id="i-0dc2bf45a9407713-1059" next="i-0dc2bf45a9407713-1063" who="Q6086370">
            <seg xml:id="i-Bwtaychuct2aJtkcbq9WPx">
              Herr talman! Edward Riedl säger att vi kommit ganska långt när
              det gäller miljöutsläppen från flyget. Jag vill att han redovisar
              det. Jag vet inte vad regeringen gjort på just den punkten. Man
              kan tillhöra vilket parti som helst och vilken socialgrupp som
              helst, men läser man IPCC:s rapport ser man att vi även i riksdagen
              måste ta ett miljöansvar, oavsett vilket politikområde vi talar
              om. Vi måste väl trots allt vara helt överens om att flyget är
              den värsta boven när det gäller miljöutsläpp. Därför vore det
              klädsamt om du, Edward Riedl, kunde utgå från det på något sätt.
            </seg>
          </u>
          <u xml:id="i-0dc2bf45a9407713-1060" prev="i-0dc2bf45a9407713-1059" who="Q6086370">
            <seg xml:id="i-E4dKciJQEgPnFmAXYkwwqN">
              Du talade om miljöinflygningar och sådant. Jag håller helt med
              om det. Det finns bra forskning i dag, flygplanen blir bättre,
              de ger mindre utsläpp och så vidare, men samtidigt ökar flygtransporterna.
              Kontentan av hela den här diskussionen blir att vi står kvar och
              stampar, och det går till och med utför. Det är själva poängen,
              och då måste man utgå från det i debatten.
            </seg>
          </u>
          <u xml:id="i-0dc2bf45a9407713-1061" prev="i-0dc2bf45a9407713-1059" who="Q6086370">
            <seg xml:id="i-Q2fK7Erm426uukkyPfvZT8">
              Sedan hänvisar man till att flygplatser läggs ned. Jag tror inte
              på det. Det klassiska politiska retorikgreppet är att säga att
              om vi inte får som vi vill kommer, i det här fallet, flygplatserna
              att läggas ned och medborgarna att drabbas. Då får man kanske
              höja priset. Marknaden får styra i så fall.
            </seg>
          </u>
          <u xml:id="i-0dc2bf45a9407713-1062" prev="i-0dc2bf45a9407713-1059" who="Q6086370">
            <seg xml:id="i-T6m9F4yuh7SVTu9F3EjVLX">
              Jag kan också nämna att man i en statlig utredning, som i och
              för sig gjordes för många år sedan under den gamla socialdemokratiska
              regeringen, sade att alla flygplatser skulle läggas ned om man
              kom till huvudstaden Stockholm inom två timmar.
            </seg>
          </u>
          <u xml:id="i-0dc2bf45a9407713-1063" prev="i-0dc2bf45a9407713-1059" who="Q6086370">
            <seg xml:id="i-3kR72f7khXJSERhvsQYf9W">
              Men jag instämmer i allt som Suzanne sade och ställer mig helt
              bakom det som vi gemensamt kommit fram till.
            </seg>
          </u>
          <note type="speaker" xml:id="i-TjLwZNegJyu5wVYWZMn6kx">
            Anf. 146 EDWARD RIEDL (M) replik:
          </note>
          <u xml:id="i-0dc2bf45a9407713-1064" next="i-0dc2bf45a9407713-1066" who="Q6071900">
            <seg xml:id="i-GBx7unHpMw4cYqthBoDxDY">
              Herr talman! Peter Rådberg undrar om vi egentligen gör någonting.
              Det är en lite märklig fråga. Vi har i det här landet i princip
              världens mest miljöcertifierade flygplatser. De statliga flygplatserna
              som Swedavia driver är nästan allihop klimatsäkrade i dag; man
              har inga koldioxidutsläpp därifrån. Det forskas på nya bränslen.
              Vi håller på med gröna inflygningar. Det sker en hel del för att
              minska utsläppen per passagerarkilometer.
            </seg>
          </u>
          <u xml:id="i-0dc2bf45a9407713-1065" prev="i-0dc2bf45a9407713-1064" who="Q6071900">
            <seg xml:id="i-XFpcHAxbPyWE7hiAorSnwp">
              Miljöpartiet har skarpa förslag på att både lägga ned flygplatser
              och genomföra andra fördyringar för flyget. Det är inget ni ska
              skämmas för, utan det är klart att ni ska berätta om det. Det
              som jag har synpunkter på är att andra partier nu har hängt med
              er i den retoriken. Det tycker jag är väldigt synd.
            </seg>
          </u>
          <u xml:id="i-0dc2bf45a9407713-1066" prev="i-0dc2bf45a9407713-1064" who="Q6071900">
            <seg xml:id="i-N2GP3Fz6Zt4fGxMc2JmJvQ">
              Peter Rådberg svarade inte på den enda egentliga fråga jag ställde.
              Jag ställer om den, så att han har möjlighet att besvara den.
              När ni satte er ned och skrev lagförslag ihop, på vilket sätt
              kom ni fram till att man skulle stänga ungefär 90 procent av marknaden
              för att tillgodose Försvarsmaktens behov? Hur gick uträkningarna
              till? Vad låg till grund för detta? Du har möjlighet att svara
              på den frågan, Peter Rådberg. Det är den enda fråga jag ställer
              till dig, så det är jätteenkelt att inte hoppa över att besvara
              den. Du har en stund på dig i alla fall.
            </seg>
          </u>
          <note type="speaker" xml:id="i-P5GSaw4fARpwishrxwuFRr">
            Anf. 147 PETER RÅDBERG (MP) replik:
          </note>
          <u xml:id="i-0dc2bf45a9407713-1067" next="i-0dc2bf45a9407713-1071" who="Q6086370">
            <seg xml:id="i-6e1kmnoGVkPrUiPK3uriRy">
              Herr talman! Jag gläds åt att Edward Riedl har insett att andra
              partier har följt efter oss. Så är det!
            </seg>
          </u>
          <u xml:id="i-0dc2bf45a9407713-1068" prev="i-0dc2bf45a9407713-1067" who="Q6086370">
            <seg xml:id="i-2mr5vDBcSmg963YvJZWsH2">
              Jag tror att det är en klok politik. Det är inte så att Miljöpartiet
              går före på något sätt. Jag tror att de flesta inser vilken väg
              vi ska gå, och jag tror att det är en överlevnadsfråga. På något
              sätt är det en icke-politisk fråga. Det handlar mycket om att
              vara sund i sitt förhållande när man ska förflytta sig från punkt
              A till punkt B. Frågan är hur man gör det på bästa sätt. Det är
              inte alltid så att flyget är det bästa.
            </seg>
          </u>
          <u xml:id="i-0dc2bf45a9407713-1069" prev="i-0dc2bf45a9407713-1067" who="Q6086370">
            <seg xml:id="i-WamSB1xYFzBDko75tvZ1U3">
              Jag vill dock vara väldigt tydlig med att Miljöpartiet inte alls
              vill lägga ned flyget. Vi har fått höra genom åren att vi ska
              ha häst och vagn och allt detta. Miljöpartiet vill behålla flyget,
              men vi vill reducera det.
            </seg>
          </u>
          <u xml:id="i-0dc2bf45a9407713-1070" prev="i-0dc2bf45a9407713-1067" who="Q6086370">
            <seg xml:id="i-QU7MyeVC4KiDifQMBwPkDL">
              Om du tittar på kurvan, Edward Riedl, ser du själv hur mycket
              flygtimmarna har ökat per person bara från 60-talet och fram till
              i dag. Våra mor- och farföräldrar flög inte alls. Vi lever på
              något sätt i en historisk bubbla. Jag tror att våra barnbarn kommer
              att titta på oss och undra vad vi hållit på med när man inser
              fakta någon gång i början av 20-talet. Som politiker i dag måste
              man inse vad som kommer att hända i morgon. Tyvärr har inte alla
              politiska partier förmåga att göra det, men organisationer som
              IPCC, FN:s miljöpanel, har lagt fram tusentals sidor och beskriver
              exakt hur det ska vara. Det är bara att inse att det ser ut så
              här. Men om man vill kan man förneka detta i den här talarstolen
              och prata om att ett visst antal flygplatser läggs ned och så
              vidare.
            </seg>
          </u>
          <u xml:id="i-0dc2bf45a9407713-1071" prev="i-0dc2bf45a9407713-1067" who="Q6086370">
            <seg xml:id="i-Br64Ubk3utzZKdpZDbxNJP">
              Mitt ärliga svar på din fråga är att jag inte har den kunskapen.
              Jag är ersättare och fick hoppa in med väldigt kort varsel. Jag
              får överlämna frågan till mina kolleger.
            </seg>
          </u>
          <note type="speaker" xml:id="i-MUaFd89RPVrL4zQX4ff7Dr">
            Anf. 148 LARS TYSKLIND (FP):
          </note>
          <note xml:id="i-JD9haas49xoYk5QzjC6VFF">
            Herr talman! Jag börjar med att yrka bifall till förslaget i
            betänkandet, förutom under punkt 4 om flygtrafikledningstjänsten.
            Jag yrkar också bifall till Alliansens reservation nr 6 under
            punkt 4 och avslag på övriga reservationer.
          </note>
          <u xml:id="i-0dc2bf45a9407713-1072" next="i-0dc2bf45a9407713-1094" who="Q6217745">
            <seg xml:id="i-URrUEST1WD8zEHjvNAVMiC">
              Betänkandet behandlar ett antal motionsyrkanden från den allmänna
              motionstiden. Men det kanske mest intressanta, som har varit under
              stor diskussion, är det lagförslag som utskottsmajoriteten lägger
              fram om återreglering av stora delar av flygledningstjänsten.
            </seg>
          </u>
          <u xml:id="i-0dc2bf45a9407713-1073" prev="i-0dc2bf45a9407713-1072" who="Q6217745">
            <seg xml:id="i-2UPUx6rBdtdtB2tjdWAzbf">
              Jag ska inte gå in på flygets vara eller inte vara. Jag kan hänvisa
              till Edward Riedls anförande angående miljöaspekterna. Men flyget
              har naturligtvis en självklar plats i ett miljöanpassat trafikslagsövergripande
              transportsystem. Det kan vi väl ändå vara överens om. Varje transportslag
              ska nyttjas där det passar bäst. Det är egentligen det som det
              handlar om.
            </seg>
          </u>
          <u xml:id="i-0dc2bf45a9407713-1074" prev="i-0dc2bf45a9407713-1072" who="Q6217745">
            <seg xml:id="i-DxDYnMtjjsttRnzQzLCtY9">
              Jag kommer att lägga fokus på den punkt som behandlar just flygledningstjänsten
              och hur den ska kunna utvecklas i Sverige framöver. Om jag får
              tid på slutet kanske jag återkommer lite till miljöfrågan, som
              de facto är väldigt viktig när det gäller flyget.
            </seg>
          </u>
          <u xml:id="i-0dc2bf45a9407713-1075" prev="i-0dc2bf45a9407713-1072" who="Q6217745">
            <seg xml:id="i-JgaWarT81rAwLca8BxNf6V">
              Herr talman! Sedan den 1 september 2010 är marknaden för flygledningstjänst
              avreglerad, och tjänsterna kan upphandlas i konkurrens. Frågan
              har både före och efter det beslutet varit föremål för en politisk
              debatt som många gånger varit lite märklig, speciellt vad gäller
              den centrala frågan, nämligen flygsäkerheten. Det är precis som
              att det skulle finnas grader av flygsäkerhet. Flygsäkerheten är
              kopplad till flygledningstjänsten, och det är den absolut högsta
              möjliga nivån som gäller. Det är grundkravet för att få bedriva
              flygledningstjänst över huvud taget, helt oberoende av vem som
              gör det. Det är inte så att statliga flygledningstjänster ska
              vara säkrare än andra, utan det är fråga om ett grundläggande
              krav.
            </seg>
          </u>
          <u xml:id="i-0dc2bf45a9407713-1076" prev="i-0dc2bf45a9407713-1072" who="Q6217745">
            <seg xml:id="i-FSzMftWTLYs1Pwd3LbKUxz">
              Vid behandlingen i trafikutskottet har vi haft utfrågningar av
              olika slag. Som Suzanne Svensson säger är det många vi har frågat.
              Och vi har faktiskt fått ett väldigt klart besked. I den avreglering
              som öppnat för upphandling av trafikledningstjänst i konkurrens
              har det definitivt inte handlat om grader av flygsäkerhet, utan
              flygsäkerheten är som sagt på absolut högsta nivå. Det är Transportstyrelsen
              som tillstånds- och tillsynsmyndighet som sätter upp kraven och
              ser till att de efterlevs, helt oberoende av vem som har hand
              om tjänsten.
            </seg>
          </u>
          <u xml:id="i-0dc2bf45a9407713-1077" prev="i-0dc2bf45a9407713-1072" who="Q6217745">
            <seg xml:id="i-WtDKpidf4xib4gdJ1GriS8">
              Herr talman! Socialdemokraterna, Sverigedemokraterna, Miljöpartiet
              och Vänsterpartiet skapade för något år sedan i samverkan en majoritet
              som i maj förra året gjorde ett tillkännagivande till regeringen.
              Jag ska läsa upp det: Riksdagen ger regeringen tillkänna att den
              lokala flygtrafikledningstjänsten på Swedavias flygplatser, de
              militära flygplatserna och flygplatser som Försvarsmakten har
              ett stort behov av samt flygplatser inom samfällda terminalområden
              även fortsättningsvis enbart ska utövas av Luftfartsverket. Det
              är bra att vi har med oss den grundtanken. Vid det tillfället
              och vid den debatt vi hade i riksdagen reserverade sig Folkpartiet
              och övriga allianspartier mot beslutet med stor hänsyn till den
              begränsning som det medförde för de så viktiga regionala flygplatserna
              och framför allt till de kostnader som härrör sig därifrån.
            </seg>
          </u>
          <u xml:id="i-0dc2bf45a9407713-1078" prev="i-0dc2bf45a9407713-1072" who="Q6217745">
            <seg xml:id="i-KWXtaRwRxLFGEceESNQJWr">
              Men det är inte så att regeringen på något sätt dröjt med att
              följa tillkännagivandet. Man tog fram ett förslag i form av en
              lagrådsremiss, som dock mötte en kraftig och massiv kritik från
              olika remissinstanser. Processen stannades då upp för att regeringen
              skulle få tillfälle att analysera vad detta innebär. Jag vill
              nog påstå att det skulle ha varit direkt anmärkningsvärt om regeringen
              inte hade valt att göra detta. Remissförfarandet har ju trots
              allt ett syfte, eller hur? Det är att tillvarata kunskap och synpunkter
              från berörda parter. Annars kan man hoppa över det, om man tänker
              fortsätta ändå.
            </seg>
          </u>
          <u xml:id="i-0dc2bf45a9407713-1079" prev="i-0dc2bf45a9407713-1072" who="Q6217745">
            <seg xml:id="i-HdP7oH5eDVRe2drPcWzQ3z">
              Herr talman! Det finns naturligtvis en tydlig målkonflikt. Det
              är alldeles uppenbart. De enskilda flygplatserna vill naturligtvis
              ha möjlighet att upphandla flygledningstjänster i konkurrens för
              att sänka sina kostnader. Det gäller både regionala och statliga
              flygplatser. Jag kan inte tänka mig något annat. Men det gäller
              inte minst de regionala flygplatserna, som oftast har kommuner
              som ägare och som alla redovisar förluster. Det var tydligen någon
              som inte gjorde det, men det är i princip alla. De här förlusterna
              måste täckas av statliga driftsbidrag och ägartillskott från kommunerna.
              De pengarna kommer inte från någon annanstans.
            </seg>
          </u>
          <u xml:id="i-0dc2bf45a9407713-1080" prev="i-0dc2bf45a9407713-1072" who="Q6217745">
            <seg xml:id="i-NMxJCeb7B7t4wVXNMxcHpf">
              Och då är vi plötsligt inne i den kommunala budgeten, där man
              måste börja prioritera sin flygplats mot skola, vård och omsorg.
              Så det är klart att man är väldigt mån om att sänka kostnaden.
              Flygledningstjänsten står för en stor del av kostnaderna för en
              flygplats. Dessutom är det den kostnad som verkligen går att sänka
              med en märkbar summa.
            </seg>
          </u>
          <u xml:id="i-0dc2bf45a9407713-1081" prev="i-0dc2bf45a9407713-1072" who="Q6217745">
            <seg xml:id="i-FehurWQC1cmmwB6ufLhC7f">
              Jag vill ta upp en regional flygplats som jag och även Peter
              Rådberg, som kanske inte är kvar här i kammaren, känner väl till.
              Det är Trollhättan-Vänersborgs Flygplats. Den bytte leverantör
              av flygledningstjänst så tidigt som den 1 januari 2012. Den sänkte
              då sina årliga kostnader med drygt en halv miljon kronor. Det
              var avgörande för den flygplatsen i det läget att kunna göra detta.
            </seg>
          </u>
          <u xml:id="i-0dc2bf45a9407713-1082" prev="i-0dc2bf45a9407713-1072" who="Q6217745">
            <seg xml:id="i-8TaAFqTCrsb1W1WJcwmJ9z">
              Tittar man på de senaste fem flygplatserna som har bytt leverantör
              från den 1 januari 2014 handlar det om Karlstad, Norrköping, Kalmar,
              Jönköping och Skellefteå. De sänker nu under en sexårsperiod sina
              kostnader med sammanlagt 36 miljoner om man jämför med vad de
              var tidigare. Vi talar om i storleksordningen 30 procent.
            </seg>
          </u>
          <u xml:id="i-0dc2bf45a9407713-1083" prev="i-0dc2bf45a9407713-1072" who="Q6217745">
            <seg xml:id="i-X59CRJNgoeKRY7dVPARabw">
              Herr talman! Det är även så att de statliga flygplatserna har
              sett att det finns besparingspotential. Bland annat har det i
              något sammanhang lyfts fram att det finns ett arbete för att få
              direktlinjer till Arlanda. Det är ett väldigt viktigt arbete.
              Det är viktigt för Sverige som nation att vi får det. Det blir
              inte bättre av att man inte kan sänka kostnaderna. Det har mycket
              med kostnader att göra hela tiden.
            </seg>
          </u>
          <u xml:id="i-0dc2bf45a9407713-1084" prev="i-0dc2bf45a9407713-1072" who="Q6217745">
            <seg xml:id="i-ASmQMdk7T5DJNrMx1gAdjc">
              I fallet med de statliga flygplatserna har Swedavia varit väldig
              tydliga, och också inför utskottet. De har uttryckt att någon
              upphandling inte kommer att göras förrän det finns ett tydligare
              politiskt beslut. Den brådska med lagstiftning som man nu ger
              sken av känns ju nästan lite panikartad i sammanhanget. Det finns
              egentligen ingenting som kan hända.
            </seg>
          </u>
          <u xml:id="i-0dc2bf45a9407713-1085" prev="i-0dc2bf45a9407713-1072" who="Q6217745">
            <seg xml:id="i-MiGsndbt5a8g2146CXsCaW">
              Herr talman! Så har vi den andra vågskålen. Där ligger förvarets
              behov. De väger naturligtvis väldigt tungt i sammanhanget. Det
              är inte snack om annat. Jag vill inom parentes säga att vi nu
              kan vara överens om att avföra säkerhetsargumentet och miljöargumentet
              från dagordningen. Det är inte vad det handlar om, utan det handlar
              om andra saker.
            </seg>
          </u>
          <u xml:id="i-0dc2bf45a9407713-1086" prev="i-0dc2bf45a9407713-1072" who="Q6217745">
            <seg xml:id="i-XqhzyYGinhyDWU5LXTGMEh">
              Läser man majoritetstexten framgår det att det är hur vi ska
              lösa Försvarsmaktens behov som vi nu diskuterar. I skenet av det
              resonemanget och vad som har hänt tidigare är det regeringsbeslut
              som fattades för drygt en månad sedan att tillsätta en särskild
              utredare som fick uppdraget att kartlägga Försvarsmaktens verkliga
              behov av flygledningstjänst både logiskt och högst rimligt. Det
              är egentligen det enda sättet att gå vidare.
            </seg>
          </u>
          <u xml:id="i-0dc2bf45a9407713-1087" prev="i-0dc2bf45a9407713-1072" who="Q6217745">
            <seg xml:id="i-AyD4UUCPpmMRjEw3HnM6F6">
              Syftet med uppdraget är att ta fram ett underlag för hur de militära
              behoven säkerställs samtidigt som flygplatsernas möjligheter att
              upphandla flygledningstjänst bevaras i så stor utsträckning som
              möjligt. Det finns någonstans en balanspunkt. Låt oss hitta den
              balanspunkten. Jag noterade datumet som det ska redovisas. Det
              är den 1 september 2014. Hur långt är det dit? Det är knappt tre
              månader. Det är till och med före valet.
            </seg>
          </u>
          <u xml:id="i-0dc2bf45a9407713-1088" prev="i-0dc2bf45a9407713-1072" who="Q6217745">
            <seg xml:id="i-XWsCPGGdD2wdpFzAGu54W5">
              Herr talman! I stället för att invänta ett bättre underlag som
              tydligt klargör Försvarsmaktens verkliga behov väljer nu åter
              Socialdemokraterna, Sverigedemokraterna, Miljöpartiet och Vänsterpartiet
              att samverka i en utskottsmajoritet och lägga fram ett lagförslag
              som innebär att de flygplatser som ägs och drivs av staten eller
              en juridisk person där staten har ett bestämmande inflytande ska
              ha en flygledningstjänst som enbart ska kunna utföras av Luftfartsverket.
              Den lagstiftningen ska träda i kraft ett antal veckor innan utredningen
              är klar.
            </seg>
          </u>
          <u xml:id="i-0dc2bf45a9407713-1089" prev="i-0dc2bf45a9407713-1072" who="Q6217745">
            <seg xml:id="i-XwCXZaKUawXgynZtn7qa9u">
              Nu sade Peter Rådberg, och det kanske var med en viss ärlighet,
              att han inte hade satt sig in i Försvarsmaktens behov. Mig veterligen
              sitter Peter Rådberg i försvarsutskottet. Man kan läsa vad försvarsutskottet
              säger i sitt svar: Det finns ett militärt behov av ett flertal
              civila flygplatser, företrädesvis de statliga. Enbart det svaret
              talar definitivt för att det gäller att kartlägga behovet och
              att man gör det först och inte som socialdemokrater, sverigedemokrater,
              miljöpartister och vänsterpartister lagstifta utifrån ett statligt
              ägande som dessutom kan förändras över tid.
            </seg>
          </u>
          <u xml:id="i-0dc2bf45a9407713-1090" prev="i-0dc2bf45a9407713-1072" who="Q6217745">
            <seg xml:id="i-FT9DEVd4rwLEYUZ6juSNLR">
              Läser man försvarsutskottets yttrande ser man att det inte handlar
              om ägande. Det handlar om ett visst antal flygplatser. Därför
              är den fråga som Edward Riedl ställde tidigare i talarstolen högst
              berättigad. Hur kom ni fram till att det just var detta som var
              det optimala, att det var de statligt ägda flygplatserna som skulle
              tillgodose behovet? Det nämndes siffran 90 procent för passagerartalen
              som går över de flygplatserna. Frågan hur ni har kommit fram till
              detta hänger fortfarande i luften.
            </seg>
          </u>
          <u xml:id="i-0dc2bf45a9407713-1091" prev="i-0dc2bf45a9407713-1072" who="Q6217745">
            <seg xml:id="i-83mz1Du4kvhLvuMquz1965">
              Det är högst anmärkningsvärt att man har en lagstiftning som
              ska träda i kraft den 15 augusti när man kanske har svaret på
              frågan den 1 september, 15 dagar senare. Det verkar inte riktigt
              genomtänkt. Sedan kan man vara kritisk mot vad regeringen gjort
              tidigare. Men det är absolut inget alibi för att fatta dåliga
              beslut.
            </seg>
          </u>
          <u xml:id="i-0dc2bf45a9407713-1092" prev="i-0dc2bf45a9407713-1072" who="Q6217745">
            <seg xml:id="i-SftG3hHhr6uNdb7k3ajSSn">
              Herr talman! Jag vill ställa en fråga om de samfällda terminalområdena.
              Det har också en viss betydelse för en del regionala flygplatser.
              I tillkännagivandet från i maj 2013 står det tydligt att om man
              är inom dessa ska endast Luftfartsverket stå för flygledningstjänsten.
              Gäller detta fortfarande eller inte?
            </seg>
          </u>
          <u xml:id="i-0dc2bf45a9407713-1093" prev="i-0dc2bf45a9407713-1072" who="Q6217745">
            <seg xml:id="i-GHh7NUAmNZwcGf8LWSVcLr">
              Man uttrycker det lite vagt som att marknaden ska lösa detta.
              Peter Rådberg stod nyss upp till hundra procent för det tillkännagivandet,
              om jag uppfattade det rätt. I Trollhättan, Västerås och Norrköping
              som ligger inom sådana samfällda terminalområden och i dag upphandlat
              sin flygledningstjänst och gör besparingar är man säkert väldigt
              angelägen om att få ett tydligt svar i den frågan. Det vore bra
              om någon från oppositionen eller Socialdemokraterna kunde klarlägga:
              Är den frågan förd från dagordningen eller inte?
            </seg>
          </u>
          <u xml:id="i-0dc2bf45a9407713-1094" prev="i-0dc2bf45a9407713-1072" who="Q6217745">
            <seg xml:id="i-NDiH7MTF9XYhiwSe7DERof">
              Herr talman! Jag ska bara konstatera vad gäller miljön, som jag
              sade i början, att det är klart att flyget har en självklar plats
              i ett miljöanpassat transportsystem. Det aktiva miljöarbete som
              pågår på svenska flygplatser som tidigare har nämnts och den miljöcertifiering
              som finns tycker jag att vi ska vara väldigt stolta över. Det
              är en framgång att flyget nu ingår i EU:s handel med utsläppsrätter.
              Det pågår mycket tekniska saker. Det har redovisats här tidigare,
              så jag avstår från att tala om detta.
            </seg>
          </u>
          <note xml:id="i-XoCnwpT5e8UmGNgccAmVp8">
            I detta anförande instämde Christer Akej, Edward Riedl, Jessica
            Rosencrantz, Eliza Roszkowska Öberg och Jan-Evert Rådhström (alla
            M) samt Anders Åkesson (C) och Annelie Enochson (KD).
          </note>
          <note type="speaker" xml:id="i-72E5zN96S5RXSUsZX1dsDc">
            Anf. 149 SUZANNE SVENSSON (S) replik:
          </note>
          <u xml:id="i-0dc2bf45a9407713-1095" next="i-0dc2bf45a9407713-1098" who="Q4981553">
            <seg xml:id="i-QAAUbH3nPuCpEb5inU7tDy">
              Herr talman! Jag tycker att jag sade en del när jag hade mitt
              anförande och bland annat om TMA, som ni ställer en fråga om igen.
              Det innebär att ni inte lyssnar på anförandena.
            </seg>
          </u>
          <u xml:id="i-0dc2bf45a9407713-1096" prev="i-0dc2bf45a9407713-1095" who="Q4981553">
            <seg xml:id="i-NjBgJaKb5bDsZm61qJHwNJ">
              Jag sade att vi har tagit till oss av kritiken och att vi har
              lämnat detta med TMA. Vi gör samma bedömning som regeringen gör.
              Om inte marknaden kan lösa det själv får man i så fall göra det
              genom förordning, men först och främst är det marknaden som ska
              göra det. Det hade stor betydelse, som Lars Tysklind sade, och
              det tyckte vi också.
            </seg>
          </u>
          <u xml:id="i-0dc2bf45a9407713-1097" prev="i-0dc2bf45a9407713-1095" who="Q4981553">
            <seg xml:id="i-2w97WjnYYi7AsqYeeat7iy">
              Det är klart att det är jätteviktigt med priser. Men man måste
              också se till att det blir en hög effektivitet i de statliga verken.
              Det sade jag också i mitt anförande. Det är positivt så länge
              som det inte går ut över säkerheten. Det gäller också Luftfartsverket.
              Den sista upphandlingen tror jag till och med att det vann.
            </seg>
          </u>
          <u xml:id="i-0dc2bf45a9407713-1098" prev="i-0dc2bf45a9407713-1095" who="Q4981553">
            <seg xml:id="i-QmiPpxGxVtGpjrhiCoSDyG">
              Det talades om Försvarsmaktens verkliga behov. Jag vet inte riktigt
              vad ni menar med det. Det är klart att vi har lyssnat på Försvarsmakten
              när vi har gjort bedömningen. Det är inte vi själva som har suttit
              och tagit fram att det är de tio statliga bolagen, utan det är
              Försvarsmakten. Jag tycker att ni har en lite arrogant inställning.
            </seg>
          </u>
          <note type="speaker" xml:id="i-Bc3x8zYRpt1ZBiMaS4pyzM">
            Anf. 150 LARS TYSKLIND (FP) replik:
          </note>
          <u xml:id="i-0dc2bf45a9407713-1099" next="i-0dc2bf45a9407713-1102" who="Q6217745">
            <seg xml:id="i-8cyNXS56GbgJ5v2mPHYwCf">
              Herr talman! Jag hörde mycket väl vad Suzanne Svensson sade om
              TMA. Jag blev lite förvirrad när Peter Rådberg höll fast vid den
              gamla tesen. Man kan vara ännu tydligare, och det tycker jag att
              Suzanne Svensson var. Den frågan är avförd från dagordningen.
              Det är ingenting som ni driver över huvud taget. Ni har lämnat
              den frågan. Det tycker jag är bra, och det tycker säkert hela
              Alliansen är bra.
            </seg>
          </u>
          <u xml:id="i-0dc2bf45a9407713-1100" prev="i-0dc2bf45a9407713-1099" who="Q6217745">
            <seg xml:id="i-FqYdUL3RsF1vfEUoPhHswE">
              När det gäller effektivitet är effektivitet och även prispress
              kopplat till konkurrens. Att nu Luftfartsverket har vunnit någon
              upphandling är väl bra. Också de har tagit till sig detta med
              konkurrens. Frågan är vad som händer om man inte har den konkurrensen.
              Det är vad vi talar om. Det handlar om upphandling i konkurrens,
              inte att Luftfartsverket absolut inte ska vinna i den konkurrensen.
            </seg>
          </u>
          <u xml:id="i-0dc2bf45a9407713-1101" prev="i-0dc2bf45a9407713-1099" who="Q6217745">
            <seg xml:id="i-Vw11yFLYHtPjjnpxy1NReH">
              Det kanske kan uppfattas som arrogant när vi talar om Försvarsmaktens
              behov. Men det är lite märkligt att lagstifta gentemot ett ägande.
              Det måste ändå vara lagstiftning mot en viss volym. Betyder detta
              samtidigt att den samlade oppositionen när det gäller den majoritet
              som finns för detta tycker att staten aldrig ska avhända sig några
              fler flygplatser? Är detta alltså de statliga flygplatserna nu,
              och de ska behållas på det sättet? Det är det som blir det konstiga
              när man lagstiftar mot ägande.
            </seg>
          </u>
          <u xml:id="i-0dc2bf45a9407713-1102" prev="i-0dc2bf45a9407713-1099" who="Q6217745">
            <seg xml:id="i-9eetJnrznuxGVPnJz7afKB">
              Om man läser försvarsutskottets yttrande i det här fallet ser
              man att det är ett visst antal flygplatser försvaret behöver,
              och det kan gälla både statliga och andra flygplatser. Det är
              det vi menar med de verkliga behoven – att man sätter sig ned
              och kartlägger detta i detalj. Och ni har säkert talat med Försvarsmakten;
              det tvivlar jag inte ett ögonblick på.
            </seg>
          </u>
          <note type="speaker" xml:id="i-2KZskPi6TSz2U49Jxgtw22">
            Anf. 151 SUZANNE SVENSSON (S) replik:
          </note>
          <u xml:id="i-0dc2bf45a9407713-1103" who="Q4981553">
            <seg xml:id="i-GsbTuqQaixcN3kzccSX1kX">
              Herr talman! Det är helt rätt att vi har haft en diskussion.
              När de högsta cheferna inom flygvapnet säger olika saker respekterar
              vi det. Vi är lekmän, så vi litar på vad de säger. Från början
              var det kanske egentligen fler flygplatser, men man har nu pekat
              ut de här tio. Då accepterar vi det och litar på att det är så.
              Det är flygvapnet som gör denna bedömning, och fler skulle nog
              behöva lyssna på dem eftersom det är de som är professionen.
            </seg>
          </u>
          <note type="speaker" xml:id="i-5KD3SnfWSPCEQnrfQNXqXC">
            Anf. 152 LARS TYSKLIND (FP) replik:
          </note>
          <u xml:id="i-0dc2bf45a9407713-1104" next="i-0dc2bf45a9407713-1106" who="Q6217745">
            <seg xml:id="i-D8Y4w336jvxKhAuGD7ST4R">
              Herr talman! Om detta nu är så bergsäkert är det väl det som
              utredaren kommer att komma fram till den 1 september. Men jag
              undrar om Suzanne Svensson är helt säker på att det är så här.
              Jag tror att det finns mycket mer detaljer i detta än det grovt
              tillyxade förslaget om att det är just de tio statliga flygplatserna
              som är det optimala.
            </seg>
          </u>
          <u xml:id="i-0dc2bf45a9407713-1105" prev="i-0dc2bf45a9407713-1104" who="Q6217745">
            <seg xml:id="i-NWUQrhCSQfdp9Ncy2Rfe35">
              Om man ska ha en balans mellan Försvarsmaktens behov och möjligheten
              att upphandla ska man vara noggrann när man hittar denna balanspunkt.
            </seg>
          </u>
          <u xml:id="i-0dc2bf45a9407713-1106" prev="i-0dc2bf45a9407713-1104" who="Q6217745">
            <seg xml:id="i-Q1CvtV3N68J41Xb4MoGz2T">
              Frågan kvarstår egentligen: Varför denna brådska att plötsligt
              lagstifta om något som ska börja gälla den 15 augusti när vi har
              en utredning som kan ge ett bättre underlag 15 dagar senare? Jag
              tycker inte att det verkar som ett seriöst sätt att arbeta i frågan.
            </seg>
          </u>
          <note type="speaker" xml:id="i-ASCz3vMBZHkEtDwPCfkezs">
            Anf. 153 ANDERS ÅKESSON (C):
          </note>
          <note xml:id="i-8y9aPcPEHjMob8XtoeHn87">
            Herr talman! Låt mig inledningsvis yrka bifall till utskottets
            förslag i betänkande TU17 Luftfartsfrågor så när som under punkt
            4, och då i stället bifall till reservation nr 6.
          </note>
          <u xml:id="i-0dc2bf45a9407713-1107" next="i-0dc2bf45a9407713-1123" who="Q6255521">
            <seg xml:id="i-BiNerqC53gUf6TVCkeUgs4">
              Herr talman! Med något undantag har alla här i kammaren bedyrat
              flygets betydelse för regional utveckling, för landets utveckling
              och för kontakten mellan människor i vårt land och mellan länder.
              Men det är egentligen inte detta debatten handlar om här i dag.
              I riksdagen för vi tvärtom just nu en debatt som riskerar att
              leda till att vi fattar beslut som i sin förlängning leder till
              nedläggning av flera flygplatser runt om i vårt land.
            </seg>
          </u>
          <u xml:id="i-0dc2bf45a9407713-1108" prev="i-0dc2bf45a9407713-1107" who="Q6255521">
            <seg xml:id="i-4e9Q4Z2oqRvhq7zMVi6Mdv">
              Som centerpartist och som företrädare för Alliansen med den tydliga
              ambitionen att hela landet ska leva och utvecklas och med synsättet
              att de olika transportslagen kompletterar varandra transportslagsövergripande
              måste jag säga att det som nu håller på att hända här är djupt
              olyckligt.
            </seg>
          </u>
          <u xml:id="i-0dc2bf45a9407713-1109" prev="i-0dc2bf45a9407713-1107" who="Q6255521">
            <seg xml:id="i-ChWGhEgf9wdm3JHLdK8RSk">
              Jag ska säga något om bakgrunden. Under en följd av år har den
              svenska staten avvecklat sitt engagemang i en rad flygplatser
              runt om i landet: Kalmar, Växjö, Ängelholm, Skellefteå med flera.
              I dag är det i stället oftast respektive kommun som är ägare och
              huvudman för sin flygplats. Totalt handlar det om nästan 40 sådana
              flygplatser runt om i hela landet. Det är flygplatser som har
              gått från att vara statliga till att vara kommunalt ägda och finansierade.
            </seg>
          </u>
          <u xml:id="i-0dc2bf45a9407713-1110" prev="i-0dc2bf45a9407713-1107" who="Q6255521">
            <seg xml:id="i-8qiafR5nXAhHKFAiL7cPxg">
              Att ha en flygplats med bra förbindelser nationellt och internationellt
              nära sitt företag, nära sin region och nära sin kommun är självklart
              en stor konkurrensfördel. Det är en konkurrensfördel sett till
              näringsliv, arbetsmarknad, utbildning, besöksnäring med mera.
              Men att äga och att driva en kommunal eller regional flygplats
              är ingen god affär. Nästan utan undantag är det underskottsaffärer
              för den som har ansvaret.
            </seg>
          </u>
          <u xml:id="i-0dc2bf45a9407713-1111" prev="i-0dc2bf45a9407713-1107" who="Q6255521">
            <seg xml:id="i-4wbg9XKyyNkC7r3P77cR5V">
              Av den orsaken var det mycket goda nyheter för denna typ av flygplatser
              när vi för några år sedan öppnade upp för en mångfald i utförandet
              av flygtrafikledning. Vi gick från ett läge med ett statligt monopol
              till ett läge med konkurrens i utförandet av flygtrafikledning.
              Mångfalden ledde till högre effektivitet med bibehållen säkerhet.
            </seg>
          </u>
          <u xml:id="i-0dc2bf45a9407713-1112" prev="i-0dc2bf45a9407713-1107" who="Q6255521">
            <seg xml:id="i-WCdRkcoLsgAD74jrb3jThM">
              Organisationen Sveriges Regionala Flygplatser konstaterade då:
              Regionala flygplatser sparar 36 miljoner kronor på trafikledning.
              De fortsatte: Fem regionala flygplatser har valt ACR som leverantör
              av flygtrafikledningstjänsten i en gemensam upphandling och sparar
              därmed ca 36 miljoner kronor under en period av sex år. Det är
              de fem flygplatserna Kalmar Öland Airport, Norrköping Airport,
              Skellefteå City Airport, Jönköping Airport och Karlstad Airport
              som har tecknat det nya avtalet. Varje flygplats sparar jämfört
              med i dag drygt 1 miljon kronor per år. Under avtalsperioden sparar
              de fem flygplatserna totalt ca 36 miljoner kronor. Flygtrafiktjänst
              är ofta den enskilt största utgiften för en flygplats, varför
              detta avtal är ytterst betydelsefullt och kan leda till liknande
              upphandlingar för flera av våra flygplatser. Så säger Peter Larsson,
              vd för Sveriges Regionala Flygplatser.
            </seg>
          </u>
          <u xml:id="i-0dc2bf45a9407713-1113" prev="i-0dc2bf45a9407713-1107" who="Q6255521">
            <seg xml:id="i-WzF2HGz3e2wp5h1u7vRfM">
              Herr talman! Det är självklart så att uthålligheten för en mellanstor
              svensk kommun att år ut och år in underskottsfinansiera sin flygplats
              är begränsad. Kostnaden för att driva flygplatsen ställs mot andra
              primärkommunala kärnåtaganden som skola, vård och omsorg. Att
              då som huvudman för flygplatsen inte ha möjlighet att påverka
              en av de största kostnadsposterna på grund av statlig klåfingrighet
              är självfallet groteskt.
            </seg>
          </u>
          <u xml:id="i-0dc2bf45a9407713-1114" prev="i-0dc2bf45a9407713-1107" who="Q6255521">
            <seg xml:id="i-WbvfyzzebykZJnNrzw716">
              Detta rent grundläggande – att kunna kontrollera och påverka
              kostnaden i ett åtagande att hålla en flygplats för en lång rad
              svenska kommuner – håller nu en riksdagsmajoritet bestående av
              socialdemokrater, sverigedemokrater, vänsterpartister och miljöpartister
              på att plocka bort. Tidigare nämnda Sveriges Regionala Flygplatser
              konstaterar att återregleringen hotar regionala flygplatser. Jag
              tror att Sveriges Regionala Flygplatser har rätt i sitt konstaterande.
            </seg>
          </u>
          <u xml:id="i-0dc2bf45a9407713-1115" prev="i-0dc2bf45a9407713-1107" who="Q6255521">
            <seg xml:id="i-2dgS6ZZUpppq8ADmtbgNVU">
              Herr talman! Nu ställer givetvis vi som är motståndare till detta
              oss frågan: Av vilken orsak vill Socialdemokraterna, Sverigedemokraterna,
              Vänsterpartiet och Miljöpartiet förstatliga och återreglera flygtrafikledningen?
            </seg>
          </u>
          <u xml:id="i-0dc2bf45a9407713-1116" prev="i-0dc2bf45a9407713-1107" who="Q6255521">
            <seg xml:id="i-HiCzHwdyongNAK6X2N8zK9">
              Är det av säkerhetsskäl? Nej, rimligen inte eftersom konkurrensutsättning
              av den lokala flygtrafikledningstjänsten och mångfalden av aktörer
              inte på något sätt har inneburit att säkerheten riskerar att försämras.
              Den statliga Transportstyrelsen, som är tillsynsmyndighet, framhåller
              att säkerheten inte på något sätt har påverkats av konkurrensutsättningen.
            </seg>
          </u>
          <u xml:id="i-0dc2bf45a9407713-1117" prev="i-0dc2bf45a9407713-1107" who="Q6255521">
            <seg xml:id="i-VKfVnz7U9GjyQxCrCuywpg">
              Då måste det väl vara av miljöskäl? Nej, rimligen inte eftersom
              konkurrensen inte på något vis har inneburit någon försämring
              ur miljösynpunkt. Så kallade gröna inflygningar, som ibland anges
              som ett exempel på en flygrelaterad miljöåtgärd, sker i dag på
              flygplatser både med och utan statliga LFV som aktör.
            </seg>
          </u>
          <u xml:id="i-0dc2bf45a9407713-1118" prev="i-0dc2bf45a9407713-1107" who="Q6255521">
            <seg xml:id="i-PnS5erz6avLPUgHELg8gHb">
              Kan det vara av affärsmässiga skäl som man vill förhindra mångfalden?
              Nej, rimligen inte eftersom den statliga Transportstyrelsen har
              uppgett att den befarar att en återreglering i enlighet med utskottsmajoritetens
              förslag skulle leda till att marknaden begränsas och därmed till
              försämrade möjligheter för etablering av nya leverantörer av flygtrafikledningstjänst.
              Det är alltså inte affärsmässigt särskilt klokt.
            </seg>
          </u>
          <u xml:id="i-0dc2bf45a9407713-1119" prev="i-0dc2bf45a9407713-1107" who="Q6255521">
            <seg xml:id="i-DFBBxXBsUr7VMGYyCcXKSs">
              Är det kanske av försvarspolitiska skäl? Nej, rimligen är det
              inte det heller eftersom Försvarsmaktens behov inte är till fullo
              utredda eller presenterade, enligt statliga Transportstyrelsen.
              Av den orsaken har regeringen tillsatt en särskild utredare som
              ska kartlägga Försvarsmaktens behov av flygtrafikledningstjänst,
              vilket har redovisats tidigare. Uppdraget ska redovisas om knappt
              tre månader, den 1 september. För mig och alla andra framstår
              det därför som obegripligt att ett lagförslag nu ska tryckas igenom
              riksdagen för att träda i kraft kort tid innan den utredning som
              är fullständigt fundamental för lagförslaget är färdig. Extra
              obegripligt blir det eftersom utredningen avser att klarlägga
              behoven bakom ett av huvudargumenten, Försvarsmaktens behov, som
              regleringsivrarna framhärdar i.
            </seg>
          </u>
          <u xml:id="i-0dc2bf45a9407713-1120" prev="i-0dc2bf45a9407713-1107" who="Q6255521">
            <seg xml:id="i-XAtVBAAhEFFfouy3tKjtG5">
              Det måste vara en lite unik situation i Sveriges riksdag då en
              utskottsmajoritet skriver lagtext direkt till kammaren. Dessutom
              har lagtexten blivit lite bristfällig och har inte beretts riktigt.
              Den har med vissa ändringar baserats på ett utkast till en lagrådsremiss
              som regeringen valde att inte gå vidare med då de konstaterade
              att ytterligare utredning var nödvändig. Förslaget innebär en
              fullständig återreglering av flygtrafikledningsmarknaden. Det
              tidigare omnämnda företaget ACR, som är den enda aktören på den
              svenska marknaden förutom statliga LFV, har öppet förklarat att
              om utskottsmajoritetens förslag träder i kraft ser bolaget det
              inte längre som meningsfullt att verka på den svenska marknaden.
            </seg>
          </u>
          <u xml:id="i-0dc2bf45a9407713-1121" prev="i-0dc2bf45a9407713-1107" who="Q6255521">
            <seg xml:id="i-WDw5bBSarxytBvwevEKzTb">
              Avslutningsvis: Om det inte finns argument som ger stöd för vare
              sig säkerhet, miljö, affärsmässighet eller försvarspolitik, av
              vilken orsak driver S och SD tillsammans med MP och V denna linje?
              Jag vet inte, och debatten har inte på något vis givit besked
              om det så här långt.
            </seg>
          </u>
          <u xml:id="i-0dc2bf45a9407713-1122" prev="i-0dc2bf45a9407713-1107" who="Q6255521">
            <seg xml:id="i-NrmbDQjzirgGLwpDr7khvb">
              I tisdags morse kl. 5.30 när jag kom till Kalmar Öland Airport
              för att som vanligt åka med det första planet till Stockholm och
              riksdagsarbetet möttes jag av hundratals förväntansfulla smålänningar
              som samtidigt var på väg till Mallorca. Att flyga utrikes för
              affärer eller rekreation har vuxit starkt på de mindre, regionala
              flygplatserna under senare tid. En återreglering riskerar självklart
              att ta bort också denna möjlighet.
            </seg>
          </u>
          <u xml:id="i-0dc2bf45a9407713-1123" prev="i-0dc2bf45a9407713-1107" who="Q6255521">
            <seg xml:id="i-PePxZnMzRpmXNAQZaMfxjB">
              Som företrädare för S, SD, V och MP kan man kanske ha synpunkter
              på att glada smålänningar och andra far kors och tvärs i världen
              från småorter som Kalmar, Skellefteå och Västerås. Själv har jag
              det inte. Men man kanske kan ha det som synpunkt eller möjligtvis
              som argument – inte vet jag. Jag tycker dock att det är rimligt
              att de riksdagspartier och politiker som här i dag driver den
              linje som innebär ett stopp för detta farande kan presentera ett
              rimligt motiv för sitt ställningstagande. Inlägg och replikskiften
              har så här långt inte skapat någon rimlig klarhet, utan det ivriga
              samarbetet mellan de fyra i att skriva lagtexter verkar ha andra
              drivkrafter än säkerhet, miljö, ekonomi eller försvarsförmåga.
            </seg>
          </u>
          <note xml:id="i-8CWvsnn6cNhg39go7gDddk">
            I detta anförande instämde Christer Akej, Sten Bergheden, Lotta
            Finstorp, Edward Riedl, Jessica Rosencrantz, Eliza Roszkowska
            Öberg och Jan-Evert Rådhström (alla M) samt Lars Tysklind (FP)
            och Annelie Enochson (KD).
          </note>
          <note type="speaker" xml:id="i-9HWdPBVUWWfqnQYEmi3idG">
            Anf. 154 TONY WIKLANDER (SD):
          </note>
          <u xml:id="i-0dc2bf45a9407713-1124" next="i-0dc2bf45a9407713-1137" who="Q6241274">
            <seg xml:id="i-EAw5xEnf9geikz7Gyw9RSi">
              Herr talman! Som sagt behandlar vi i dag trafikutskottets betänkande
              angående luftfartsfrågor ingående. Frågan känns säkert igen.
            </seg>
          </u>
          <u xml:id="i-0dc2bf45a9407713-1125" prev="i-0dc2bf45a9407713-1124" who="Q6241274">
            <seg xml:id="i-2cEtJGQuRFeAF7QdhVaHVc">
              Det har varit en hel del lustiga ifrågasättanden: Hur har man
              kommit fram till det? Och hur gick det till? Varför har ni satt
              er med SD och försämrat för flyget?
            </seg>
          </u>
          <u xml:id="i-0dc2bf45a9407713-1126" prev="i-0dc2bf45a9407713-1124" who="Q6241274">
            <seg xml:id="i-7PQzyovKkhPEgwLVEJokLh">
              Det är en stundtals skicklig retorik. Stundtals är den ganska
              trist. Men jag uppskattar ändå Edward Riedl som en bra retoriker,
              ehuru kanske lite väl upphetsad ibland.
            </seg>
          </u>
          <note xml:id="i-PSu9pznXAC2MKGEJ9RVygJ">
            Innan jag glömmer det vill jag yrka bifall till reservation nr
            8 under punkt 7 angående alkoholtester av piloter och i övrigt
            bifall till förslaget i utskottets betänkande.
          </note>
          <u xml:id="i-0dc2bf45a9407713-1127" prev="i-0dc2bf45a9407713-1124" who="Q6241274">
            <seg xml:id="i-RdMEGJeVFyVWg76uUo5q6J">
              Jag håller med om att de små flygplatserna inte sitter i en bra
              situation. Jag tillhör dem som vill att vi ska ha kvar ett bra
              flygnät i vårt avlånga land. Men så länge jag inte har något förslag
              på hur vi ska sköta en utjämning av det ska jag inte fördjupa
              mig i ämnet. Jag hoppas dock och tror att den kommande riksdagen
              också finner skäl för att göra en viss utjämning. Det är nämligen
              ett glesbygdsproblem. Vi har flygplatser utanför Swedavia. Ett
              exempel är Ängelholm som jag själv flyger på, och den går alldeles
              förträffligt. Det har naturligtvis att göra med att det är en
              livaktig region med en stor befolkning.
            </seg>
          </u>
          <u xml:id="i-0dc2bf45a9407713-1128" prev="i-0dc2bf45a9407713-1124" who="Q6241274">
            <seg xml:id="i-S1yxrwrVC8SaN3o9WM2Aae">
              Med det sagt stöder jag flygtrafikledningstjänsten, alltså utskottets
              förslag i betänkandet, baserat på de fakta och argument som Suzanne
              Svensson bland andra har lagt fram här i dag. Precis som tidigare
              stöder vi det.
            </seg>
          </u>
          <u xml:id="i-0dc2bf45a9407713-1129" prev="i-0dc2bf45a9407713-1124" who="Q6241274">
            <seg xml:id="i-3MyudLVkVERffYzL6zSwHr">
              När man ifrågasätter hur vi kommer fram till beslut kan jag bara
              tala för Sverigedemokraterna som en del av er tycks ha stora problem
              med. Vi står utanför alla block här. Vi har inga samarbeten med
              andra partier. Men regeringens saktfärdighet underlättar vårt
              arbete. Om man får stå i den här talarstolen och ta upp samma
              fråga år efter år lär man sig den till slut, om inte i sömnen
              så blir man i alla fall mer och mer insatt i ärendet. Ur den synvinkeln
              tackar jag regeringen för det, men jag tackar inte svenska folket
              för er senfärdighet. Varje gång mobilbesluten kommer upp är det
              ganska enkelt att argumentera eftersom vi har nött dem här gång
              på gång.
            </seg>
          </u>
          <u xml:id="i-0dc2bf45a9407713-1130" prev="i-0dc2bf45a9407713-1124" who="Q6241274">
            <seg xml:id="i-XrfXT16axBCKBTyc7vwUT9">
              Vi lär våra skolbarn och alla grupper som kommer hit till riksdagen
              att all makt utgår från folket. Möjligen skulle man kunna lägga
              till: om regeringen vill. Det förefaller nämligen vara på det
              sättet. Frågorna förhalas och fördröjs, och det gnälls om att
              vi inte inväntar ytterligare en utredning. Om jag säger tonnageskatter
              också behöver jag inte tillägga så mycket mer. Jag vet inte hur
              många års jubileum den frågan firar och hur många gånger den är
              beslutad av riksdagen.
            </seg>
          </u>
          <u xml:id="i-0dc2bf45a9407713-1131" prev="i-0dc2bf45a9407713-1124" who="Q6241274">
            <seg xml:id="i-CkCpfg7GAqf56VVgTSx5Je">
              All makt utgår från folket.
            </seg>
          </u>
          <u xml:id="i-0dc2bf45a9407713-1132" prev="i-0dc2bf45a9407713-1124" who="Q6241274">
            <seg xml:id="i-Sx4bQ3VAHq17zD4DyYTAAW">
              Jag hoppas på bättre tider i kammaren framöver och att man lyssnar
              mer till vad folkets representanter faktiskt vill. Jag hoppas
              att man inte börjar manipulera direkt och säger att fler utredningar
              måste göras. En minister uttryckte till och med rakt ut i medierna:
              Det här vill jag inte genomföra.
            </seg>
          </u>
          <u xml:id="i-0dc2bf45a9407713-1133" prev="i-0dc2bf45a9407713-1124" who="Q6241274">
            <seg xml:id="i-BUmEgagmAT45CqPy5hXBEB">
              Det är inte speciellt bra.
            </seg>
          </u>
          <u xml:id="i-0dc2bf45a9407713-1134" prev="i-0dc2bf45a9407713-1124" who="Q6241274">
            <seg xml:id="i-WJjwH4dfSBuiopLE2k4zj3">
              Vår gode retoriker Edward Riedl vet att de bolag som han ömmar
              mycket för kommer att lämna om de inte får som de vill. Vi får
              väl se. De gånger bolagen har kontaktat mig – det har de nämligen
              gjort flera gånger de senaste veckorna – har jag dock frågat:
              Hur länge kan ni ligga 30 procent under Luftfartsverket? De återkommer
              till att de inte har någon administration som är besvärande. Nehej,
              men om de skulle få fler åtaganden eller rent av bli så stora
              på marknaden att de inte behöver ta så mycket hänsyn, hur länge
              ser då prisbilden gynnsam ut?
            </seg>
          </u>
          <u xml:id="i-0dc2bf45a9407713-1135" prev="i-0dc2bf45a9407713-1124" who="Q6241274">
            <seg xml:id="i-AkkS2UuK9uqLiYq4M3z4pA">
              Vi har sett förslag inom trafikpolitiken där förhoppningsfulla
              företag har gått in med anbud som ligger orealistiskt under vad
              andra anbudsgivare kan ge. Många gånger har det också gått åt
              pepparn. Det har vi sett, inte minst i Skåne.
            </seg>
          </u>
          <u xml:id="i-0dc2bf45a9407713-1136" prev="i-0dc2bf45a9407713-1124" who="Q6241274">
            <seg xml:id="i-UcQR4fVxyGNbhucebbtJ87">
              Men, som sagt, för Sverigedemokraternas del var det inga svårigheter
              att komma fram till beslutsförslaget angående flygtrafikledningstjänst.
            </seg>
          </u>
          <u xml:id="i-0dc2bf45a9407713-1137" prev="i-0dc2bf45a9407713-1124" who="Q6241274">
            <seg xml:id="i-K8rZVdGXxdomCEFwjRfGLi">
              Regeringen har gett oss en god övning i hur vi ska hantera det
              hela. Därför yrkar jag än en gång bifall till utskottets förslag
              i betänkandet.
            </seg>
          </u>
          <note type="speaker" xml:id="i-J1VL5RCTEmtErRWszGZNP2">
            Anf. 155 EDWARD RIEDL (M) replik:
          </note>
          <u xml:id="i-0dc2bf45a9407713-1138" next="i-0dc2bf45a9407713-1141" who="Q6071900">
            <seg xml:id="i-KnH1cjFbVMEvpFuNZ9HEbr">
              Herr talman! Jag vill ställa samma fråga till Tony Wiklander
              som jag ställde till Suzanne Svensson och Peter Rådström: Hur
              kom ni egentligen fram till att Försvarsmaktens behov var precis
              detsamma som ni lägger fram i lagförslaget? Vem var det på Försvarsmakten
              som berättade det? Vi har försökt att få reda på vilken person
              eller vilken funktion som skulle ha förmedlat dessa insikter till
              er. Utredaren är ju inte klar.
            </seg>
          </u>
          <u xml:id="i-0dc2bf45a9407713-1139" prev="i-0dc2bf45a9407713-1138" who="Q6071900">
            <seg xml:id="i-AUZDRgetopTGp2zMeBBq1w">
              Jag vurmar inte för dessa företag som Tony Wiklander säger. Jag
              vurmar för alla dem runt om i Sverige som är beroende av flyget
              för att ta sig till och från jobbet och som vill ha möjlighet
              att resa utomlands på semestern. Jag vurmar för de kommuner som
              hellre vill använda sina pengar till skolan och äldreomsorgen
              i stället för att plöja ned dem i flygplatser som går med förlust.
            </seg>
          </u>
          <u xml:id="i-0dc2bf45a9407713-1140" prev="i-0dc2bf45a9407713-1138" who="Q6071900">
            <seg xml:id="i-XEKq2PTAMHhgE6Kghti7kV">
              Herr talman! Jag har inget skäl att misstro Tony Wiklander, men
              han sade att Sverigedemokraterna tycker att inrikesflyget är viktigt.
              Då är min fråga till Sverigedemokraterna: Varför har ni då skrivit
              fram ett lagförslag tillsammans med S i stället för att invänta
              de lösningar som utredningen kommer att presentera ett par veckor
              efter det att lagen träder i kraft?
            </seg>
          </u>
          <u xml:id="i-0dc2bf45a9407713-1141" prev="i-0dc2bf45a9407713-1138" who="Q6071900">
            <seg xml:id="i-JvWiz2KGHQWAsFCnrog5GN">
              Om ni är arga på regeringen för att regeringen är för långsam
              är väl inte detta något bra skäl för att slå på flygplatserna
              och inrikesflyget så att det drabbar på det sätt som det riskerar
              att göra. Då måste det väl vara bättre att ha lite is magen och
              invänta utredningen för att se om det finns lösningar på de problem
              som har lyfts fram i stället för att ni slår sönder svenskt inrikesflyg.
              Jag tycker inte att det är ett bra skäl till att genomföra den
              här typen av försämringar.
            </seg>
          </u>
          <note type="speaker" xml:id="i-L15ZvWibbRJ97iR7eBkgob">
            Anf. 156 TONY WIKLANDER (SD) replik:
          </note>
          <u xml:id="i-0dc2bf45a9407713-1142" next="i-0dc2bf45a9407713-1146" who="Q6241274">
            <seg xml:id="i-VH7SyHgxLdtjGMC6PTAYxK">
              Herr talman! Det var många frågor på en gång. Jag ska se om jag
              kan beta av några.
            </seg>
          </u>
          <u xml:id="i-0dc2bf45a9407713-1143" prev="i-0dc2bf45a9407713-1142" who="Q6241274">
            <seg xml:id="i-C1jCaM9MS8RxGLgfLURp76">
              Vi var båda närvarande vid en hearing om flyget. Där lyssnade
              jag mycket uppmärksamt på de parter som var med, inklusive ACR
              som redan då hade ett väldigt svagt svar på min fråga om hur man
              kunde gå så mycket lägre i kostnader än andra. Jag är fortfarande
              inte riktigt klok på det.
            </seg>
          </u>
          <u xml:id="i-0dc2bf45a9407713-1144" prev="i-0dc2bf45a9407713-1142" who="Q6241274">
            <seg xml:id="i-JzZ5CMiYFZTVZuB1RuLJB5">
              Vid den hearingen fick jag också klart för mig att man på Försvarsmakten
              var mycket bekymrad över det förslag som då förelåg.
            </seg>
          </u>
          <u xml:id="i-0dc2bf45a9407713-1145" prev="i-0dc2bf45a9407713-1142" who="Q6241274">
            <seg xml:id="i-Bu1RJi6yGSjw2mpTYSHhUb">
              Swedavia spelade också med i komedin på sitt sätt. Man sade:
              Javisst kan vi väl tänka oss det. Man uttryckte rätt så målande
              att det nog skulle bli bra, och man såg inga säkerhetsbrister.
              Men så lade man till: Vi vill ju förstås ha en uppbackning. Kommer
              du ihåg det, Edward? Jag har inte glömt det. Sedan tittade Swedavia
              på Luftfartsverket – ifall det skulle gå åt skogen – som i mycket
              artiga ordalag tackade nej. Men det var faktiskt det som de sade,
              och då började man dra öronen åt sig.
            </seg>
          </u>
          <u xml:id="i-0dc2bf45a9407713-1146" prev="i-0dc2bf45a9407713-1142" who="Q6241274">
            <seg xml:id="i-5UkckAN1dnqah9xfcisw9d">
              Angående regeringens långsamma linje vill jag säga ja till det.
              Vad ni har varit väldigt kvicka med under dessa åtta år är att
              avreglera och sälja ut så mycket ni har hunnit. Men när ni stöter
              på protester går det väldigt trögt och långsamt att rätta till
              olägenheterna med avregleringarna. Så upplever jag det.
            </seg>
          </u>
          <note type="speaker" xml:id="i-9qQYeThhErxao16rZ9iLaH">
            Anf. 157 EDWARD RIEDL (M) replik:
          </note>
          <u xml:id="i-0dc2bf45a9407713-1147" next="i-0dc2bf45a9407713-1150" who="Q6071900">
            <seg xml:id="i-SxdHiYv6LkB6Z1eMi6MWNh">
              Herr talman! Låt mig vara väldigt tydlig: Självklart ska Försvarsmaktens
              behov tillgodoses. Det finns inget annat.
            </seg>
          </u>
          <u xml:id="i-0dc2bf45a9407713-1148" prev="i-0dc2bf45a9407713-1147" who="Q6071900">
            <seg xml:id="i-QC1bmQJfXk3Y63wwbsMTFb">
              Men min fråga som inte får något svar av någon av er som tänker
              driva igenom den här lagstiftningen är hur ni kom fram till att
              Försvarsmaktens behov ser ut på exakt samma sätt som i det lagförslag
              som ni lägger fram. Hur kom ni fram till det? Det är ju den fråga
              som jag har ställt till er som tänker driva igenom lagstiftningen.
              På den frågan har ingen av er något svar.
            </seg>
          </u>
          <u xml:id="i-0dc2bf45a9407713-1149" prev="i-0dc2bf45a9407713-1147" who="Q6071900">
            <seg xml:id="i-EYVcVvmwtFweW1Ac87k1UE">
              Apropå retoriska krumbukter i talarstolen försöker Tony Wiklander
              att få det att framstå som att alliansregeringen vill sälja ut
              så mycket man bara kan och hinner. Men låt oss vara ärliga. När
              de ägare i Sverige som i dag driver flygplatserna – det vill säga
              kommunerna – fick reda på att det kanske fanns en majoritet i
              Sveriges riksdag för att försämra för svenskt inrikesflyg var
              det inte moderater som sprang först och försökte upphandla flygtrafikledning.
              Det var socialdemokratiska kommunalråd runt om i Sverige som var
              snabbast med att handla upp flygtrafikledningen. De insåg att
              den majoritet som nu har bildats i Sveriges riksdag kring flygfrågorna
              inte var bra för deras flygplatser.
            </seg>
          </u>
          <u xml:id="i-0dc2bf45a9407713-1150" prev="i-0dc2bf45a9407713-1147" who="Q6071900">
            <seg xml:id="i-QjK9TSqvTtcvsQ8BxGffMy">
              Så kom inte och påstå att det är moderater eller alliansregeringen
              som vill ha konkurrensutsättning! Det var framför allt socialdemokratiskt
              styrda kommuner som var allra snabbast att upphandla den här trafiken
              just därför att de visste att man med bibehållen säkerhet kunde
              sänka sina kostnader så att pengarna i stället kunde användas
              till barnomsorg, äldreomsorg och annat som inte hade att göra
              med flygplatser.
            </seg>
          </u>
          <note type="speaker" xml:id="i-RrM6Bxx15kQ4Lxu9rRo8mw">
            Anf. 158 TONY WIKLANDER (SD) replik:
          </note>
          <u xml:id="i-0dc2bf45a9407713-1151" next="i-0dc2bf45a9407713-1153" who="Q6241274">
            <seg xml:id="i-MQfMnkihkEz2CRpRSqTVsH">
              Herr talman! Jag ska bara ta upp en sak till. Du har upprepat
              frågan några gånger i debatten varför vi tillsammans med S har
              kommit fram till det här. Jag vet inte hur mycket jag behöver
              klargöra att vi är fullständigt fristående och oberoende av andra
              partier. Vi i Sverigedemokraterna bildar oss en egen uppfattning
              som vi grundar på debatter och det som vi tar in i utskotten –
              ingenting annat.
            </seg>
          </u>
          <u xml:id="i-0dc2bf45a9407713-1152" prev="i-0dc2bf45a9407713-1151" who="Q6241274">
            <seg xml:id="i-J7AEvNzywFtrb1MWXrvJWS">
              Om det är så att vi finner andras förslag ligga i linje med det
              som vi har tyckt ända sedan vi kom in i riksdagen har vi inga
              svårigheter att ansluta oss till det. Vi ser det inte som någon
              prestigeförlust på något sätt, utan huvudsaken är att vi fattar
              ett beslut som vi själva tror på.
            </seg>
          </u>
          <u xml:id="i-0dc2bf45a9407713-1153" prev="i-0dc2bf45a9407713-1151" who="Q6241274">
            <seg xml:id="i-K7GYypkrN6EyfnzYt8aqGV">
              Och vi tror inte att vi har försämrat för flygtrafiken såsom
              Riedl och hans partivänner tycks föreställa sig. Vi tror inte
              på det, och vi ser med tillförsikt fram emot det svenska flygets
              kommande möjligheter.
            </seg>
          </u>
          <note type="speaker" xml:id="i-AAxfdmVHpUTvzUFwvVMfs5">
            Anf. 159 ANDERS ÅKESSON (C) replik:
          </note>
          <u xml:id="i-0dc2bf45a9407713-1154" next="i-0dc2bf45a9407713-1157" who="Q6255521">
            <seg xml:id="i-JXksVzgC7w1GFLVAKTPF6y">
              Herr talman! Det hedrar Wiklander att han bejakar den problembild
              som jag och andra presenterade, att det förslag som Sverigedemokraterna
              förordar innebär en fördyring med i storleksordningen 36 miljoner
              kronor för de kommunala huvudmän som bedriver flygverksamhet i
              vårt land.
            </seg>
          </u>
          <u xml:id="i-0dc2bf45a9407713-1155" prev="i-0dc2bf45a9407713-1154" who="Q6255521">
            <seg xml:id="i-EXYQJbqMpAFBvpApNAqweM">
              Det hedrar Wiklander att han erkänner matematiken, till skillnad
              från Socialdemokraterna och Miljöpartiet – Vänsterpartiets representant
              har ännu inte hållit sitt anförande – som inte med en stavelse
              berör detta faktum. Det är bra att kunna stå upp för att man åsamkar
              primärkommunerna en merkostnad som givetvis går ut över andra
              primärkommunala verksamheter.
            </seg>
          </u>
          <u xml:id="i-0dc2bf45a9407713-1156" prev="i-0dc2bf45a9407713-1154" who="Q6255521">
            <seg xml:id="i-D2RBYJVG1aAfdgu67WEqLj">
              Herr talman! Men Wiklander säger att han sätter sitt hopp till
              kommande riksdagar när det gäller kommunkollektivets ökade kostnader.
              Är inte det lite vagt att sätta sitt hopp till framtiden? Är det
              inte rimligt – näst intill en hedersprincip i Sverige – att om
              man genom statliga beslut åsamkar primärkommuner och regionkommuner
              nya kostnader på grund av statlig klåfingrighet, då talar man
              också om på vilket sätt finansieringen ska ske. Det kallas för
              finansieringsprincipen.
            </seg>
          </u>
          <u xml:id="i-0dc2bf45a9407713-1157" prev="i-0dc2bf45a9407713-1154" who="Q6255521">
            <seg xml:id="i-5TnPDtEYMZLQJ5eg8sbkkm">
              Jag tycker att det vore bra om Tony Wiklander, som företrädare
              för Sverigedemokraterna och den majoritet som nu håller på att
              orsaka denna kostnad, tydligare kunde redovisa hur man har tänkt
              sig finansieringen.
            </seg>
          </u>
          <note type="speaker" xml:id="i-jU3L15PxV2scqtjLEKEn7">
            Anf. 160 TONY WIKLANDER (SD) replik:
          </note>
          <u xml:id="i-0dc2bf45a9407713-1158" next="i-0dc2bf45a9407713-1161" who="Q6241274">
            <seg xml:id="i-5RRS51fHtKopzhBpPpQw4z">
              Herr talman! Även om jag skulle stå här och prata fram till nästa
              julafton tror jag inte att Åkesson hade blivit nöjd med mitt svar
              i alla fall, men det lovar jag att inte göra.
            </seg>
          </u>
          <u xml:id="i-0dc2bf45a9407713-1159" prev="i-0dc2bf45a9407713-1158" who="Q6241274">
            <seg xml:id="i-NzPaAN6pS4WCDB1uiBignD">
              Problemet med regionala flygplatser har inte bara uppstått på
              grund av flygtrafikledningen, utan problemet är av glesbygdskaraktär.
              Jag redogjorde för i mitt anförande att det finns flygplatser
              utanför Stockholm och utanför Swedavia som går väldigt bra. Jag
              framhöll Ängelholm i det här fallet.
            </seg>
          </u>
          <u xml:id="i-0dc2bf45a9407713-1160" prev="i-0dc2bf45a9407713-1158" who="Q6241274">
            <seg xml:id="i-5SpzxEGkZhPGkGs5hBkYZX">
              Jag tror att kommande riksdagar kanske får fundera över på vilket
              sätt vi kan få en utjämning till stånd. Det är ett önskemål jag
              har. Jag har inte tillsatt någon egen utredning och har inga siffror
              att lägga fram här. Det har ingen annan heller, tror jag. Men
              det är vad jag ser fram emot.
            </seg>
          </u>
          <u xml:id="i-0dc2bf45a9407713-1161" prev="i-0dc2bf45a9407713-1158" who="Q6241274">
            <seg xml:id="i-FjKYAXtUPLqvQg6BbH65wF">
              Om nu Åkesson tycker att det är vagt får jag leva med det.
            </seg>
          </u>
          <note type="speaker" xml:id="i-K3e8zjF3emjqrUHfMv5AXT">
            Anf. 161 ANDERS ÅKESSON (C) replik:
          </note>
          <u xml:id="i-0dc2bf45a9407713-1162" next="i-0dc2bf45a9407713-1165" who="Q6255521">
            <seg xml:id="i-FmhHfBv22o3Jp121LEgc5s">
              Herr talman! Jag tror att vare sig herr talmannen, jag själv
              eller Tony Wiklander skulle se fram emot att Tony Wiklander skulle
              använda tiden fram till julafton till att förklara hur han ska
              finansiera ett underskottsbehov på 36 miljoner kronor som uppstått
              på grund av ett slarvigt eller icke-befintligt beslutsunderlag.
            </seg>
          </u>
          <u xml:id="i-0dc2bf45a9407713-1163" prev="i-0dc2bf45a9407713-1162" who="Q6255521">
            <seg xml:id="i-EVQqX2dMtsgvQWHUR3o94b">
              Jag tycker, herr talman, att Tony Wiklander ska använda sina
              återstående två minuter till att försöka bena ut underskottsfinansieringen
              i svenska primärkommuner som Kalmar, Västerås, Norrköping, nästan
              vilken som helst utom Ängelholms flygplats, för den utgör ett
              lysande undantag och är en lönsam flygplats. Dessutom är den ägd,
              om jag minns rätt, av ett duktigt byggbolag.
            </seg>
          </u>
          <u xml:id="i-0dc2bf45a9407713-1164" prev="i-0dc2bf45a9407713-1162" who="Q6255521">
            <seg xml:id="i-FD1qJfpQBPpDNGAQM3LL3K">
              Låt oss nu hålla oss till vanliga primärkommuner runt om i vårt
              land som tar ett stort ansvar för sin bygds utveckling, människornas
              utveckling och deras möjligheter att arbeta, söka rekreation och
              utbildning på andra platser och företags möjligheter att växa
              i dessa bygder. Tony Wiklander, Sverigedemokraterna, tillsammans
              med Socialdemokraterna, Vänsterpartiet och Miljöpartiet förmenar
              nu landsbygderna och glesbygderna över hela vårt land dessa möjligheter
              genom att lägga på dem en extra kostnad. Lite hafsigt säger han
              att han har hopp om att kommande riksdagar ska hitta ett utjämningssystem
              för detta.
            </seg>
          </u>
          <u xml:id="i-0dc2bf45a9407713-1165" prev="i-0dc2bf45a9407713-1162" who="Q6255521">
            <seg xml:id="i-6yRxRC9Vh8EFR7HtwyVELS">
              Herr talman! Jag vädjar till Tony Wiklander att använda de två
              kommande två minuterna till att bättre än hitintills förklara
              hur han, helt i onödan, ska hitta en finansiering av de 36 miljoner
              kronorna som ska gå rätt in i primärkommunskollektivet i konkurrens
              med skola, vård och omsorg.
            </seg>
          </u>
          <note type="speaker" xml:id="i-EN8SoVfnAFQGQtwvs7QtTq">
            Anf. 162 TONY WIKLANDER (SD) replik:
          </note>
          <u xml:id="i-0dc2bf45a9407713-1166" next="i-0dc2bf45a9407713-1167" who="Q6241274">
            <seg xml:id="i-T6vcHAzVeG41ozB45wCAEq">
              Herr talman! 36 miljoner är väl i och för sig inte så mycket
              för den här församlingen, när man ser vissa andra utgifter som
              kastas i väg där det handlar om miljardbelopp. Men låt oss lämna
              det därhän.
            </seg>
          </u>
          <u xml:id="i-0dc2bf45a9407713-1167" prev="i-0dc2bf45a9407713-1166" who="Q6241274">
            <seg xml:id="i-H57GHfcAyG7h8RaKN2r7E9">
              Åkesson brukar ställa samma omöjliga fråga tio gånger och förväntar
              sig olika svar varje gång. Jag har inget annat svar på frågan.
              Det finns i dag ingen här som kan säga: Jag har ett klart system
              för hur vi ska kunna utjämna skillnaderna och hjälpa kommunerna
              i glesbygden. Jag tror inte att Åkesson heller har något svar
              på frågan. Jag skulle vilja ha det och önskar att jag får det
              i en framtida församling i den här kammaren, för jag tror inte
              att den nuvarande regeringen eller herr Åkesson kommer att göra
              så förskräckligt mycket i den vägen.
            </seg>
          </u>
          <note type="speaker" xml:id="i-TmVC7PUZwcLdcPgvZwrAPR">
            Anf. 163 SIV HOLMA (V):
          </note>
          <u xml:id="i-0dc2bf45a9407713-1168" next="i-0dc2bf45a9407713-1184" who="Q4609260">
            <seg xml:id="i-2Z291CePrHyuZvgb79xnJg">
              Herr talman! Jag vill börja mitt anförande med att uttrycka min
              och Vänsterpartiets tillfredställelse med att utskottet lägger
              fram ett lagförslag som innebär att luftfartslagen ändras så att
              rätten att ombesörja flygtrafikledningstjänst för luftrummet i
              anslutning till flygplatsen, eller ge någon annan ett sådant uppdrag,
              inte ska gälla flygplatser som ägs eller drivs av staten eller
              bolag i vilka staten har ett bestämmande inflytande. Utskottet
              framhåller att flygtrafikledningstjänsten, som är en mycket viktig
              myndighetsutövning, huvudsakligen bör utföras av en myndighet
              och att det är synnerligen angeläget att Försvarsmaktens behov
              kan tillförsäkras i alla beredskapslägen. Lagändringen föreslås
              träda i kraft den 15 augusti 2014.
            </seg>
          </u>
          <u xml:id="i-0dc2bf45a9407713-1169" prev="i-0dc2bf45a9407713-1168" who="Q4609260">
            <seg xml:id="i-FnisNMM5YtsAzAMBMH7UG3">
              Då måste jag börja med Anders Åkesson, som talar väldigt mycket
              om de regionala flygplatserna. Vad jag vet drivs inte de regionala
              flygplatserna av staten eller av bolag i vilka staten har ett
              bestämmande inflytande. Jag tolkar detta som att de fortfarande
              har möjligheter att göra det som de nu hävdar att vi säger att
              de inte får göra.
            </seg>
          </u>
          <u xml:id="i-0dc2bf45a9407713-1170" prev="i-0dc2bf45a9407713-1168" who="Q4609260">
            <seg xml:id="i-Aa1fN9ee7ANm9S713a44o5">
              Edward Riedl är också intressant att lyssna på. Han talar om
              att vi ska avvakta en utredning som regeringen har tillsatt som
              ska kartlägga Försvarsmaktens behov av flygtrafikledningstjänster.
              Edward Riedl raljerar med att han redan vet vad utredningen resulterar
              i. Då frågar jag mig: Varför tillsätter man en utredning när man
              redan vet vad den kommer att resultera i? Har Edward Riedl verkligen
              läst försvarsutskottets yttrande i den här frågan?
            </seg>
          </u>
          <u xml:id="i-0dc2bf45a9407713-1171" prev="i-0dc2bf45a9407713-1168" who="Q4609260">
            <seg xml:id="i-XEeo3EK1m4cDy93jJWoUk7">
              Det är samma sak när jag lyssnar på Tysklind. Tysklind väljer
              att citera vissa meningar, inte allt. Jag tycker att det är intressant
              för informationens skull att läsa följande: Sedan 1970-talet tillämpas
              i Sverige ett system med civil-militär integrerad flygtrafiktjänst.
              Även under höjd beredskap och i krig ska Luftfartsverket inom
              sin organisation säkerställa att nödvändiga beredskapskrav tillgodoses.
              Sedan 2008 ansvarar Luftfartsverket även för beredskapsplanering
              för civil och militär luftfart, vilket har inneburit en utökning
              av den civil-militära integrationen. För den civila luftfarten
              har verket sedan 2012 särskilt ansvar för krisberedskap samt vid
              höjd beredskap. Luftfartsverket har även en tjänsteman i beredskap
              och har utvecklat samverkan med Myndigheten för samhällsskydd
              och beredskap.
            </seg>
          </u>
          <u xml:id="i-0dc2bf45a9407713-1172" prev="i-0dc2bf45a9407713-1168" who="Q4609260">
            <seg xml:id="i-EVNSuFQbLvPkYcwWVqvWqo">
              Varför läser jag detta? Jo, för att försöka beskriva att det
              här inte är enkelt. Det är inte bara att knäppa med fingrarna
              och konkurrensutsätta saker och ting, utan det är mycket mer komplicerat
              än vad allianspartiernas representanter i den här debatten ger
              uttryck för.
            </seg>
          </u>
          <u xml:id="i-0dc2bf45a9407713-1173" prev="i-0dc2bf45a9407713-1168" who="Q4609260">
            <seg xml:id="i-8aVt4ZxZdB4rwXdG4po33Y">
              Det talas också om varför det är så bråttom och att det här ska
              träda i kraft den 15 augusti 2014. Tyvärr måste jag säga att den
              här minoritetsregeringen har obstruerat majoritetens beslut i
              riksdagen alltför många gånger. Vi har lärt oss av detta och försöker
              därför göra vad vi kan för att få saker och ting gjorda på det
              sätt som riksdagsmajoriteten har fattat beslutat om. Jag skulle
              önska att det inte var så, men nu är det så.
            </seg>
          </u>
          <u xml:id="i-0dc2bf45a9407713-1174" prev="i-0dc2bf45a9407713-1168" who="Q4609260">
            <seg xml:id="i-8cz7Ps6YGHP6KsqmYTfYVQ">
              Herr talman! Jag ska övergå till andra saker.
            </seg>
          </u>
          <u xml:id="i-0dc2bf45a9407713-1175" prev="i-0dc2bf45a9407713-1168" who="Q4609260">
            <seg xml:id="i-HPygRqjY1j4eecSemdM7cq">
              Utskottet framhåller att flyget ingår som en del i ett miljöanpassat
              transportsystem. Flygets miljöaspekter ska tas på allvar. Samtidigt
              är flyget viktigt för att kommunikationerna ska kunna fungera
              i hela vårt avlånga land. Mot den bakgrunden yrkar jag bifall
              till reservation 3, Flygplatsfrågor och övriga infrastrukturfrågor.
            </seg>
          </u>
          <u xml:id="i-0dc2bf45a9407713-1176" prev="i-0dc2bf45a9407713-1168" who="Q4609260">
            <seg xml:id="i-CyChKmYxCgtdisjAKGNNBk">
              I reservationen framhålls att de svenska regionala flygplatserna
              spelar en viktig roll för att uppnå det transportpolitiska tillgänglighetsmålet.
            </seg>
          </u>
          <u xml:id="i-0dc2bf45a9407713-1177" prev="i-0dc2bf45a9407713-1168" who="Q4609260">
            <seg xml:id="i-2TKEoSSpFqVNmm1KLC2cG9">
              Det är därför viktigt att EU-kommissionens riktlinjer för stöd
              till regionala flygplatser har öppnats upp för en mer flexibel
              utformning av stöd till regionala flygplatser och att svenska
              regionala flygplatser därmed inte ska missgynnas. Det är självklart
              att vilken regering vi än har ska den fortsätta att bevaka frågan
              på EU-nivå så att vi kan behålla vårt stödsystem till våra regionala
              flygplatser.
            </seg>
          </u>
          <u xml:id="i-0dc2bf45a9407713-1178" prev="i-0dc2bf45a9407713-1168" who="Q4609260">
            <seg xml:id="i-CeP5ECREtnY1BbZQMiQ6uG">
              I detta sammanhang har jag noterat att alliansregeringen intressant
              nog själv har förändrat det statliga stödsystemet till regionala
              flygplatser. Som jag utläser det har det minskats.
            </seg>
          </u>
          <u xml:id="i-0dc2bf45a9407713-1179" prev="i-0dc2bf45a9407713-1168" who="Q4609260">
            <seg xml:id="i-RmSztbWRcePhNdmfWyK8wA">
              När jag hör er säga att ni kämpar för de regionala flygplatserna
              undrar jag varför ni inte kämpar för att stärka det regionala
              stödet till de regionala flygplatserna. Det vore väl naturligt
              när ni tycker att de är viktiga.
            </seg>
          </u>
          <u xml:id="i-0dc2bf45a9407713-1180" prev="i-0dc2bf45a9407713-1168" who="Q4609260">
            <seg xml:id="i-CpAsfJFUoCm7CTEHdjSLjf">
              Vidare framgår det i reservationen att Vänsterpartiet motsätter
              sig planerna på att en ny flygplats i Sälen byggs. Förutom att
              regeringens positiva inställning till flygplatsen inte har föregåtts
              av noggrannare överväganden och att det saknas konsekvensbeskrivning
              för hur en ny flygplats i Sälen påverkar de befintliga flygplatserna
              i närområdet anser Vänsterpartiet att en satsning på järnvägen
              i stället är mycket bättre och långsiktigt hållbarare ur framför
              allt miljösynpunkt.
            </seg>
          </u>
          <note xml:id="i-FG9cAcS4FXd9KLsWCzrdwt">
            Herr talman! Jag yrkar slutligen bifall till reservation 7, Avveckling
            av Bromma flygplats.
          </note>
          <u xml:id="i-0dc2bf45a9407713-1181" prev="i-0dc2bf45a9407713-1168" who="Q4609260">
            <seg xml:id="i-7fruCDMKdAsUhCfa31NBXs">
              Flygtrafiken på Bromma flygplats är ett av Stockholms största
              miljöproblem. Bromma flygplats medför buller, trängsel, avgaser,
              transportproblem och problem med säkerhetsaspekter.
            </seg>
          </u>
          <u xml:id="i-0dc2bf45a9407713-1182" prev="i-0dc2bf45a9407713-1168" who="Q4609260">
            <seg xml:id="i-8e8sGGiaMM1AzVyBkyLCDo">
              Flygplatsen ligger dessutom centralt i ett redan bebyggt område.
              Det är ett område som lämpar sig väl för att bygga bostäder på.
              Stockholm har ett stort behov av byggbar mark.
            </seg>
          </u>
          <u xml:id="i-0dc2bf45a9407713-1183" prev="i-0dc2bf45a9407713-1168" who="Q4609260">
            <seg xml:id="i-22fyBnQf99mJVh8VNSdNRC">
              Utöver miljöhänsyn och behov av bostäder i Stockholm finns det
              säkerhetsrisker som man borde beakta i större utsträckning än
              vad som tidigare gjorts. I det här sammanhanget måste det sägas
              att risken för olyckor i samband med reguljärflyg är liten, men
              följden av en olycka skulle bli stor om den inträffar.
            </seg>
          </u>
          <note xml:id="i-MDMQ17j1jkaBvitXHdH2ba">
            Herr talman! Det var olyckligt att staten 2008 tecknade ett arrendeavtal
            med Stockholms stad om Bromma som gäller till och med den 31 december
            2038.
          </note>
          <u xml:id="i-0dc2bf45a9407713-1184" prev="i-0dc2bf45a9407713-1168" who="Q4609260">
            <seg xml:id="i-8WBUaUv8XRzgNSy3B143tP">
              Vänsterpartiet och Miljöpartiet, som står bakom denna reservation,
              anser att Bromma flygplats ska avvecklas så snart som möjligt.
              Här gäller det att alla parter, inklusive regeringen, snarast
              sätter i gång ett aktivt arbete för att avveckla Bromma flygplats.
            </seg>
          </u>
          <note type="speaker" xml:id="i-6QxDTyNYiRZcu5TuwmK1Hm">
            Anf. 164 ANDERS ÅKESSON (C) replik:
          </note>
          <u xml:id="i-0dc2bf45a9407713-1185" next="i-0dc2bf45a9407713-1189" who="Q6255521">
            <seg xml:id="i-Xj6kTUp31woHcFKrrgQgGf">
              Herr talman! Siv Holma apostroferade mig i sitt anförande och
              sade helt riktigt att jag vurmar för de små lokala flygplatserna.
              Ja, det gör jag. Som centerpartist sätter jag stort värde på dem
              eftersom jag tror att de är extremt värdefulla för hela landets
              utveckling.
            </seg>
          </u>
          <u xml:id="i-0dc2bf45a9407713-1186" prev="i-0dc2bf45a9407713-1185" who="Q6255521">
            <seg xml:id="i-14md3tXzQDfhnLpzdG5ErB">
              I nästa andetag uppfattade jag att Siv Holma sade att de regionala
              flygplatserna inte alls berörs av det riksdagsbeslut vi ska fatta
              eftersom lagförslaget avser de statliga flygplatsernas möjlighet
              att ha en annan operatör än statliga Luftfartsverket. Enligt Siv
              Holma förde jag ett teoretiskt resonemang när jag sade att det
              skulle fördyra med 36 miljoner kronor om året.
            </seg>
          </u>
          <u xml:id="i-0dc2bf45a9407713-1187" prev="i-0dc2bf45a9407713-1185" who="Q6255521">
            <seg xml:id="i-BUdq4jTSQTiQiP1QwAFBtp">
              Herr talman! Den marknadsekonomi som jag förutsätter att vi ska
              fortsätta med i vår del av världen fungerar så att det uppstår
              konkurrens mellan två aktörer som erbjuder likvärdig miljöhänsyn,
              säkerhet etcetera. Priset blir då ett sätt att konkurrera och
              få förtroende att sköta ett arbete. I detta fall var prisbilden
              36 miljoner kronor.
            </seg>
          </u>
          <u xml:id="i-0dc2bf45a9407713-1188" prev="i-0dc2bf45a9407713-1185" who="Q6255521">
            <seg xml:id="i-NhMbdY37TBHouiGA7NDRLF">
              Det förslag som Siv Holma driver tillsammans med de andra riskerar
              att göra att den enda aktör som utgör konkurrent till statliga
              Luftfartsverket försvinner. Utifrån detta förde jag ett resonemang
              om att prisbilden för att äga och driva en liten regional flygplats
              i vårt land riskerar att bli väsentligt dyrare inför nästa upphandlingsomgång.
            </seg>
          </u>
          <u xml:id="i-0dc2bf45a9407713-1189" prev="i-0dc2bf45a9407713-1185" who="Q6255521">
            <seg xml:id="i-KkW4HdqMDh6pv5rmTMrRZ7">
              Så fungerar marknadsekonomi, Siv Holma. Anser Siv Holma att jag
              har fel i mitt resonemang?
            </seg>
          </u>
          <note type="speaker" xml:id="i-J2GmcMzWRAYv4QAz9F3E1J">
            Anf. 165 SIV HOLMA (V) replik:
          </note>
          <u xml:id="i-0dc2bf45a9407713-1190" next="i-0dc2bf45a9407713-1192" who="Q4609260">
            <seg xml:id="i-N3Kxc4F7GGrKqdTtAM3g5V">
              Herr talman! Marknadsekonomi fungerar bra i vissa sammanhang.
              Men tycker Anders Åkesson att vi även ska konkurrensutsätta försvaret
              och ha en mångfald? Med den frågan menar jag att det finns vissa
              saker som vi måste ta ett större samhälleligt ansvar för. Här
              ligger en förklaring till varför lagförslaget finns på bordet.
            </seg>
          </u>
          <u xml:id="i-0dc2bf45a9407713-1191" prev="i-0dc2bf45a9407713-1190" who="Q4609260">
            <seg xml:id="i-VnoHu9RmkmNuXdBSSQpnSU">
              I mitt anförande tog jag upp att vi har en civil och militär
              integrering av flygtrafikledningstjänsten. Jag gör bedömningen
              att detta är komplicerat – till skillnad från andra som har påtalat
              att de redan visste vad den tillsatta utredningen skulle komma
              fram till. Jag gör inte den bedömningen utifrån vad vi har hört
              olika företrädare säga i frågan på de seminarier vi har haft.
            </seg>
          </u>
          <u xml:id="i-0dc2bf45a9407713-1192" prev="i-0dc2bf45a9407713-1190" who="Q4609260">
            <seg xml:id="i-VnTj2CPk3W4VyqeDtw23uE">
              I vissa lägen blir det dyrare om vi vill ha en samordning. Det
              måste samhället klara av, och det tror jag att vi gör om vi har
              den rätta inställningen.
            </seg>
          </u>
          <note type="speaker" xml:id="i-Fud7Zc2mEih1ZayWydkBS8">
            Anf. 166 ANDERS ÅKESSON (C) replik:
          </note>
          <u xml:id="i-0dc2bf45a9407713-1193" next="i-0dc2bf45a9407713-1197" who="Q6255521">
            <seg xml:id="i-Tv7gQiczLgxXeyurFYaFru">
              Herr talman! Jag tackar Siv för svaret, men jag fick inte svar
              på min fråga. Jag frågade om jag har fel om att man på grund av
              konkurrens om förtroendeuppdraget att utföra flygtrafikledning
              på exempelvis Kalmar Öland Airport har kunnat få ned kostnaden
              med flera miljoner kronor och sannolikt kunna bedriva en bättre
              flygplatsservice både åt den civila och, om så behövs, den militära
              flygtrafiken.
            </seg>
          </u>
          <u xml:id="i-0dc2bf45a9407713-1194" prev="i-0dc2bf45a9407713-1193" who="Q6255521">
            <seg xml:id="i-GLs789UEBYL41HguwADv78">
              Försvaret berörs inte alls av det som vi resonerar om. Därom
              är vi helt överens. Det säger dessutom Transportstyrelsen. I den
              mån försvaret behöver utredas ytterligare har regeringen tillsatt
              en utredning som den 1 september ska redovisa på vilket sätt försvarsförmågan
              berörs av mångfald i flygtrafikledningen.
            </seg>
          </u>
          <u xml:id="i-0dc2bf45a9407713-1195" prev="i-0dc2bf45a9407713-1193" who="Q6255521">
            <seg xml:id="i-AA7bJ7qiKhC65gVUfFsitR">
              Herr talman! Dyvlar vi på de små regionala flygplatserna mycket
              nya kostnader på grund av att vi i praktiken monopoliserar flygtrafikledningen
              kan det ju bli så att några av dem lägger ned. Det kan ur ett
              försvarspolitiskt perspektiv rent strategiskt innebära att vi
              får en sämre försvarsförmåga eftersom flygplatser släcks ned och
              upphör att existera. Detta kan väl Siv Holma bena ut.
            </seg>
          </u>
          <u xml:id="i-0dc2bf45a9407713-1196" prev="i-0dc2bf45a9407713-1193" who="Q6255521">
            <seg xml:id="i-AtWJEUTvpDg98hQfcKd4ZN">
              Jag delar Siv Holmas uppfattning att försvarspolitik är planekonomi,
              men i övrigt bejakar jag marknadsekonomi. Jag tror att det är
              en mycket stark och god drivkraft i ett demokratiskt samhälle.
            </seg>
          </u>
          <u xml:id="i-0dc2bf45a9407713-1197" prev="i-0dc2bf45a9407713-1193" who="Q6255521">
            <seg xml:id="i-6LLq2u64RFy7krt52jH7dm">
              Svara på frågan, Siv Holma! Resonerar jag fel när vi riskerar
              ökade kostnader på grund av att vi monopoliserar flygtrafikledningen?
            </seg>
          </u>
          <note type="speaker" xml:id="i-T8hFBWEBLHB8MKwzi7Vcyi">
            Anf. 167 SIV HOLMA (V) replik:
          </note>
          <u xml:id="i-0dc2bf45a9407713-1198" next="i-0dc2bf45a9407713-1202" who="Q4609260">
            <seg xml:id="i-3aSrUJgh39rGtKLRwQYfW1">
              Herr talman! Som jag har förstått det har de flygplatser som
              Anders Åkesson vurmar för möjlighet att även fortsättningsvis
              köpa upp flygtrafikledningstjänster. Utifrån det jag har läst
              har jag uppfattat att det här handlar om de statliga flygplatserna.
            </seg>
          </u>
          <u xml:id="i-0dc2bf45a9407713-1199" prev="i-0dc2bf45a9407713-1198" who="Q4609260">
            <seg xml:id="i-5pvouKSBx5Am3Vewd2YaR2">
              Texten har kommit till just för att den integrerade militära
              och civila flygtrafikledningsverksamheten har varit så bra och
              välfungerande. Som jag ser det finns det ingen anledning att laga
              något som inte är trasigt och som fungerar kvalitativt sett.
            </seg>
          </u>
          <u xml:id="i-0dc2bf45a9407713-1200" prev="i-0dc2bf45a9407713-1198" who="Q4609260">
            <seg xml:id="i-Qz5qsbPeE2bhtDQnBwveq1">
              Vi vet ju att det är en ganska osäker marknad när det gäller
              avregleringar och konkurrensutsättningar. Vi behöver inte se längre
              än till konsekvenserna av detta för till exempel järnvägen, där
              vi har fått problem för att vi inte har en bra uppföljning. Det
              finns andra länder i världen som har gått tillbaka när det gäller
              avreglering in absurdum.
            </seg>
          </u>
          <u xml:id="i-0dc2bf45a9407713-1201" prev="i-0dc2bf45a9407713-1198" who="Q4609260">
            <seg xml:id="i-G5sHSGZud2Fh3fDwuWxm7N">
              Herr talman! Marknadsekonomi fungerar på vissa ställen men inte
              alla. Jag skulle vara glad om Anders Åkesson slutade vara så oerhört
              fundamentalistisk i sin syn – att man löser alla problem bara
              man konkurrensutsätter. Så är det inte. Verkligheten är mycket
              mer nyanserad än så. Det finns inte bara ett allenarådande sätt
              att göra saker och ting.
            </seg>
          </u>
          <u xml:id="i-0dc2bf45a9407713-1202" prev="i-0dc2bf45a9407713-1198" who="Q4609260">
            <seg xml:id="i-22WCnZvKPxsJ9WsVdayK23">
              Jag försöker vara en lyssnande politiker även om det finns vissa
              reformer som ideologiskt inte stämmer med mitt sätt att se.
            </seg>
          </u>
          <note type="speaker" xml:id="i-D8YNBBFJdaebEjo4ikqupr">
            Anf. 168 LARS TYSKLIND (FP) replik:
          </note>
          <u xml:id="i-0dc2bf45a9407713-1203" next="i-0dc2bf45a9407713-1207" who="Q6217745">
            <seg xml:id="i-EAVtyPBJxLvCNRay7PLdcT">
              Herr talman! Siv Holma tog upp lite av det jag pratade om när
              det gäller försvarsutskottets yttrande. Det var precis det utskottet
              sade; de pekade inte ut några direkta flygplan. De sade att flygvapnet
              och Försvarsmakten behöver ett antal civila flygplatser. Vi kan
              säkert vara överens om att detta ska balanseras på något sätt.
            </seg>
          </u>
          <u xml:id="i-0dc2bf45a9407713-1204" prev="i-0dc2bf45a9407713-1203" who="Q6217745">
            <seg xml:id="i-FPobmQiyg5yS7DY22zew49">
              Jag vill vara väldigt tydlig med att diskussionen definitivt
              inte handlar om att vi inte ska uppfylla Försvarsmaktens behov.
              Det handlar faktiskt om att vi ska definiera just detta behov
              först innan vi gör regelverket.
            </seg>
          </u>
          <u xml:id="i-0dc2bf45a9407713-1205" prev="i-0dc2bf45a9407713-1203" who="Q6217745">
            <seg xml:id="i-MKpMa1B4ZCdqYX6UAs79PK">
              Jag tycker att frågan är rätt självklar. För det första är det
              inte som Siv Holma säger, att alliansregeringen skulle ha obstruerat
              frågan. Det är väldigt sällan en regering har jobbat så intensivt
              för att genomföra något den egentligen inte vill genomföra.
            </seg>
          </u>
          <u xml:id="i-0dc2bf45a9407713-1206" prev="i-0dc2bf45a9407713-1203" who="Q6217745">
            <seg xml:id="i-UGvNADfHMPfouZMYW7YxSF">
              Det är klart att det fanns en avsikt med att regeringen lade
              fram en lagstiftning, men i och med remissrundan för utkastet
              till lagrådsremiss var det ganska naturligt att stanna upp. Tycker
              inte Siv Holma att man ska ta notis om kritik? Man har även från
              socialdemokratiskt håll sagt att man har tagit hänsyn till den.
              När man får massiv kritik måste man på något vis gå vidare. Sättet
              att göra det är att lägga samfällda TMA och titta specifikt på
              Försvarsmaktens behov, eftersom det har blivit en huvudgrej.
            </seg>
          </u>
          <u xml:id="i-0dc2bf45a9407713-1207" prev="i-0dc2bf45a9407713-1203" who="Q6217745">
            <seg xml:id="i-7jSc9ZXH4W8kA3SC9Uv1Aj">
              Min enkla fråga är: Om man nu inte vill göra det enkelt för sig,
              vad finns det då för skäl att lagstifta och ha en lagstiftning
              som träder i kraft den 15 augusti när utredaren är klar den 1
              september? Jag säger definitivt inte att jag vet vad utredaren
              kommer fram till. Ingen på allianssidan har sagt det. Vi säger
              bara att det är viktigt att se vad man kommer fram till.
            </seg>
          </u>
          <note type="speaker" xml:id="i-RvVN3QqQkqCzJxBnSaXVvh">
            Anf. 169 SIV HOLMA (V) replik:
          </note>
          <u xml:id="i-0dc2bf45a9407713-1208" next="i-0dc2bf45a9407713-1211" who="Q4609260">
            <seg xml:id="i-QJ4yNHFXiubCwCwDhDoHeK">
              Herr talman! Jag har lyssnat på Tysklind, och han har inte sagt
              vad utredningen kommer fram till. Däremot har jag hört Edward
              Riedl säga att han gjorde bedömningen att det bara är småfrågor
              som man fixar snabbt. Det gör naturligtvis att jag lyssnar ytterligare
              ifrågasättande och kritiskt.
            </seg>
          </u>
          <u xml:id="i-0dc2bf45a9407713-1209" prev="i-0dc2bf45a9407713-1208" who="Q4609260">
            <seg xml:id="i-2be2ikP9Ak6QSJh7YkWhJx">
              Det känns ibland som att regeringen har tillsatt vissa utredningar
              så att det ska passa. Ta bara mitt älsklingsområde järnvägen och
              Järnvägsutredningen, där alla partier var överens. Minoritetsregeringen
              orkade dock inte fråga oss i oppositionen, som var föräldrar till
              Järnvägsutredningens tillsättande, vilken utredare vi tyckte skulle
              tillsättas.
            </seg>
          </u>
          <u xml:id="i-0dc2bf45a9407713-1210" prev="i-0dc2bf45a9407713-1208" who="Q4609260">
            <seg xml:id="i-6Rmbo68wzSDhP4HpquqmeY">
              Jag kan i och för sig förstå att man värnar om sina frågor, men
              jag som har varit med ett tag har sett hur olika regeringar har
              klarat av att vara minoritetsregering. Jag minns mycket väl hur
              noga den föregående minoritetsregeringen var med att veta att
              de hade majoritet i riksdagen när de kom med förslag.
            </seg>
          </u>
          <u xml:id="i-0dc2bf45a9407713-1211" prev="i-0dc2bf45a9407713-1208" who="Q4609260">
            <seg xml:id="i-MCR8wUEWfhEBC2onLEDein">
              Den här minoritetsregeringen har hittat på något annat som jag
              i oppositionen upplever som att man obstruerar och gör egna tolkningar
              av vad majoritetsbeslut står för. Det tycker jag är ett demokratiskt
              problem. Av det skälet har det nu blivit så att vi tar saken i
              egna händer och försöker göra något för att säkerställa att vi
              får en utformning av majoritetsbeslut som majoriteten i riksdagen
              verkligen vill ha.
            </seg>
          </u>
          <note type="speaker" xml:id="i-V8vSrZN5987hpDLFzo7wje">
            Anf. 170 LARS TYSKLIND (FP) replik:
          </note>
          <u xml:id="i-0dc2bf45a9407713-1212" next="i-0dc2bf45a9407713-1217" who="Q6217745">
            <seg xml:id="i-Xrv3JVRMEx9LPnv8fnGRbS">
              Herr talman! Vi kan naturligtvis hålla på och tycka att detta
              är ett politiskt spel, att det är regeringens fel, att de har
              fördröjt och så vidare. Men jag tycker inte att det blir riktigt
              seriöst. Vem är det som får ta konsekvenserna av detta politiska
              spel? Det är aktörerna ute på marknaden, i det här fallet de regionala
              flygplatserna.
            </seg>
          </u>
          <u xml:id="i-0dc2bf45a9407713-1213" prev="i-0dc2bf45a9407713-1212" who="Q6217745">
            <seg xml:id="i-Sk1iMvuWYJyLMoik4ppPuN">
              När vi nu ser utredningen kanske det till och med är så att inte
              heller Försvarsmakten får det optimala som de kunde ha fått.
            </seg>
          </u>
          <u xml:id="i-0dc2bf45a9407713-1214" prev="i-0dc2bf45a9407713-1212" who="Q6217745">
            <seg xml:id="i-3Y7A3FijDaPMyq4Ld6hXb6">
              Siv Holma ifrågasätter Gunnar Alexanderssons sätt att hantera
              Järnvägsutredningen. Tycker inte Siv Holma att resultatet är väldigt
              genomarbetat och bra? Att ifrågasätta en person på det sättet
              tycker jag är direkt anmärkningsvärt.
            </seg>
          </u>
          <u xml:id="i-0dc2bf45a9407713-1215" prev="i-0dc2bf45a9407713-1212" who="Q6217745">
            <seg xml:id="i-N1Hg5RJPf6NbhcGiNSxrRH">
              Rent allmänt och generellt, Siv Holma, ska vi inte ha en arbetsmetod
              i riksdagen där vi skaffar underlag innan vi fattar beslut, tar
              det lite lugnt och inte låter det politiska spelet ta överhanden?
            </seg>
          </u>
          <u xml:id="i-0dc2bf45a9407713-1216" prev="i-0dc2bf45a9407713-1212" who="Q6217745">
            <seg xml:id="i-YEHts3XHdQiA7VLtowBswA">
              Som jag nämnde pratar vi inte om att vi inte skulle uppfylla
              flygvapnets och Försvarsmaktens behov utan om att vi vill hitta
              den balanspunkt där både Försvarsmaktens behov är uppfyllt och
              där det finns så mycket som möjligt kvar så att de civila, regionala
              och statliga flygplatserna kan upphandla flygledningstjänster.
              Det är detta vi pratar om – att skaffa ett bra underlag så att
              det blir ett bra beslut.
            </seg>
          </u>
          <u xml:id="i-0dc2bf45a9407713-1217" prev="i-0dc2bf45a9407713-1212" who="Q6217745">
            <seg xml:id="i-xvssFkrqBrhMCSUxuaz8W">
              Man kan inte säga att regeringen har obstruerat denna fråga på
              något vis. Jag tycker att man har jobbat väldigt intensivt med
              den. Hade det inte varit anmärkningsvärt om regeringen inte hade
              stannat upp när man fick massiv kritik mot den lagrådsremiss man
              lade fram? Det tycker åtminstone jag att det hade varit.
            </seg>
          </u>
          <note type="speaker" xml:id="i-DogZ8yBjZogHF6AYCTDybr">
            Anf. 171 SIV HOLMA (V) replik:
          </note>
          <u xml:id="i-0dc2bf45a9407713-1218" next="i-0dc2bf45a9407713-1223" who="Q4609260">
            <seg xml:id="i-WVNqqmkPsyY5UgdNEWA7Jm">
              Herr talman! Jag förstår att Tysklind tycker att vi gör detta
              bara för det politiska spelets skull. Men jag står för och tror
              på detta.
            </seg>
          </u>
          <u xml:id="i-0dc2bf45a9407713-1219" prev="i-0dc2bf45a9407713-1218" who="Q4609260">
            <seg xml:id="i-2UYokNuvTw34B8HDWqZvcB">
              Flera har varit uppe i talarstolen och sagt: Vi gör detta för
              att vi tror att det är det bästa. Jag tycker att ni åtminstone
              kan respektera att vi har den uppfattningen. Det är inte för att
              vara elak på något sätt.
            </seg>
          </u>
          <u xml:id="i-0dc2bf45a9407713-1220" prev="i-0dc2bf45a9407713-1218" who="Q4609260">
            <seg xml:id="i-7pLBJokWeK7RX46ihJjDkV">
              Vi har, utifrån det underlag vi fått ta del av, formulerat förslagen
              på det sätt de är presenterade i betänkandet. Vi har den klara
              uppfattningen att vi har en väl fungerande integrering av den
              civila och militära flygtrafikledningstjänsten.
            </seg>
          </u>
          <u xml:id="i-0dc2bf45a9407713-1221" prev="i-0dc2bf45a9407713-1218" who="Q4609260">
            <seg xml:id="i-FkCEWjVD6BEymW8KRSgmu">
              Jag säger än en gång: Varför laga något som inte är trasigt?
              Det fungerar, och det finns fördelar. Jag tror inte – av ideologiska
              skäl, vill jag gärna påpeka – att konkurrensutsättning är svaret
              på alla frågor.
            </seg>
          </u>
          <u xml:id="i-0dc2bf45a9407713-1222" prev="i-0dc2bf45a9407713-1218" who="Q4609260">
            <seg xml:id="i-MtEh52y6gYV2ub7NGL2U4X">
              När jag ser att saker och ting fungerar är det viktigt att hålla
              fast vid det. Det är en väldigt hög kvalitet. Samordning, integrering
              och samarbete mellan det som fungerar tycker jag att vi ska ha
              också fortsättningsvis.
            </seg>
          </u>
          <u xml:id="i-0dc2bf45a9407713-1223" prev="i-0dc2bf45a9407713-1218" who="Q4609260">
            <seg xml:id="i-DGGCuzheQgT2P7mq2cTpJD">
              När det gäller regeringens obstruktion tycker jag faktiskt att
              man har försökt hitta lösningar, inte bara i denna fråga. Till
              exempel i fråga om järnvägsutredningen hade det väl varit bra
              och på sin plats att fråga oss i oppositionen så att vi hade fått
              vara med och utse en järnvägsutredare. Jag har inte sagt att den
              utredning som görs är sämst i världen, men jag har känslan att
              som man ropar får man svar. Det hade vi kunnat undvika.
            </seg>
          </u>
          <note type="speaker" xml:id="i-QPpedf2r29DhcUMX3p4qgU">
            Anf. 172 EDWARD RIEDL (M) replik:
          </note>
          <u xml:id="i-0dc2bf45a9407713-1224" next="i-0dc2bf45a9407713-1228" who="Q6071900">
            <seg xml:id="i-7HuojhGFW4eRbAu6Mrv6U8">
              Herr talman! Om man stänger drygt 90 procent av marknaden och
              helt dödar konkurrensen kan man inte gärna påstå att man tycker
              att det är bra att ha kvar den här möjligheten på de regionala
              flygplatserna, för då är det ju ingenting som är kvar.
            </seg>
          </u>
          <u xml:id="i-0dc2bf45a9407713-1225" prev="i-0dc2bf45a9407713-1224" who="Q6071900">
            <seg xml:id="i-Th9mKJcSPWu6uh6YqAVJjd">
              Jag tycker att det är bättre att man är uppriktig med vad man
              tycker, att man är ärlig i sina intentioner med de förslag som
              man lägger fram. Att säga att det är okej att bygga friskolor
              på månen och därför inte är emot friskolor känns lite intellektuellt
              ohederligt, om jag ska vara uppriktig.
            </seg>
          </u>
          <u xml:id="i-0dc2bf45a9407713-1226" prev="i-0dc2bf45a9407713-1224" who="Q6071900">
            <seg xml:id="i-CSQBSZvX6TLgwSggxamJcY">
              Siv Holma menar att jag har påstått att det bara är några småfrågor
              som snabbt kommer att lösas ut, men det är precis tvärtom. Det
              är ni som säger att det har tagit för lång tid, att ni inte får
              några svar här i riksdagen och att vi försöker försena och fördröja.
              Det är därför att det är komplicerade frågor som tar tid att lösa
              ut.
            </seg>
          </u>
          <u xml:id="i-0dc2bf45a9407713-1227" prev="i-0dc2bf45a9407713-1224" who="Q6071900">
            <seg xml:id="i-Ha37QCTxt69dYfaQam35v2">
              Jag har full tillförsikt om att man kommer att lösa ut de här
              frågorna precis som man har löst ut de andra frågorna, om man
              ger det tillräckligt med tid. Men det är ni som vill skjuta från
              höften och stressa fram en lagstiftning utan att ha gjort någon
              riktig kontroll av hur mycket som behövs.
            </seg>
          </u>
          <u xml:id="i-0dc2bf45a9407713-1228" prev="i-0dc2bf45a9407713-1224" who="Q6071900">
            <seg xml:id="i-DL3EHr6EDGn94NMKpoAwfT">
              Därför har jag egentligen samma fråga till Siv Holma som jag
              har haft till Socialdemokraterna, Sverigedemokraterna och Miljöpartiet,
              som är de som ni har satt er ned med och skrivit lag tillsammans
              med: Hur kom ni fram till Försvarsmaktens behov, att det såg ut
              på det sätt som det nu blir, i det lagförslag som ni har lagt
              fram? Vem var det som berättade för er att precis så här mycket
              är det som behövs för att tillgodose Försvarsmaktens behov? Den
              frågan tycker jag förtjänar ett svar, eftersom det finns rätt
              mycket negativa konsekvenser för svenskt inrikesflyg med det förslag
              som ni lägger fram.
            </seg>
          </u>
          <note type="speaker" xml:id="i-JDyqp29Lk64PDJXNVNmmXu">
            Anf. 173 SIV HOLMA (V) replik:
          </note>
          <u xml:id="i-0dc2bf45a9407713-1229" next="i-0dc2bf45a9407713-1231" who="Q4609260">
            <seg xml:id="i-3MMjo4JXZ5Uz4aYopgzdfm">
              Herr talman! Jag har hört den frågan och måste faktiskt hålla
              fast vid att Edward Riedl har uttryckt sig så att det inte är
              några större svårigheter med utredningen – så tolkar jag dig när
              jag lyssnar på dig. Om du har en uppfattning så har jag i alla
              fall inte hört att du har tyckt att det var komplicerat.
            </seg>
          </u>
          <u xml:id="i-0dc2bf45a9407713-1230" prev="i-0dc2bf45a9407713-1229" who="Q4609260">
            <seg xml:id="i-BxyK27rEXaippPiwRdJtjw">
              När det gäller hur vi har kommit till det behov som Försvarsmakten
              har: Försvarsutskottets yttrande ger i alla fall mig stöd, i och
              med att man har haft ett framgångsrikt system med en integrerad
              civil och militär flygtrafiktjänst. Jag har lyssnat på människor
              från försvaret, och de har varit oroliga för vad det ska resultera
              i för försvaret. De har inte själva en flygtrafikledningstjänst
              utan har levt med det här systemet, och det har varit väldigt
              bra och fungerat bra. Då har det varit enkelt, vill jag påstå,
              när jag har lyssnat på deras oro och tagit del av synpunkterna
              från seminarierna.
            </seg>
          </u>
          <u xml:id="i-0dc2bf45a9407713-1231" prev="i-0dc2bf45a9407713-1229" who="Q4609260">
            <seg xml:id="i-6e4jweKT2XPDL5AUDgMojW">
              Däremot blir jag oerhört orolig över er argumentering och tycker
              att ni är enormt fundamentalistiska i er syn på att konkurrensutsättning
              liksom är svaret på alla frågor – då blir det bara bättre och
              bättre. Men i verkligheten, till exempel med järnvägen, ser man
              att det inte blir bara bättre och bättre.
            </seg>
          </u>
          <note type="speaker" xml:id="i-HhHCDkaKBLXLAsLU8n98vp">
            Anf. 174 EDWARD RIEDL (M) replik:
          </note>
          <u xml:id="i-0dc2bf45a9407713-1232" next="i-0dc2bf45a9407713-1236" who="Q6071900">
            <seg xml:id="i-VDSzdUdVU975HqqaTCy1BU">
              Herr talman! Låt mig hålla med Siv Holma i det hon nämner om
              den integrerade flygtrafikledningen. Den är på många sätt unik
              och har fungerat mycket bra. Det finns inga förslag på att det
              ska förändras.
            </seg>
          </u>
          <u xml:id="i-0dc2bf45a9407713-1233" prev="i-0dc2bf45a9407713-1232" who="Q6071900">
            <seg xml:id="i-QbY3yjLLfjo3CCTL5xMgsJ">
              Däremot finns det en utredare som tittar på möjligheterna att
              ha kvar det på det sättet och samtidigt vinna de fördelar som
              reformen har inneburit. Det är ni som vill stressa fram en lagstiftning
              skjuten från höften i stället för att använda fakta som bas för
              beslutsunderlag i Sveriges riksdag. Det tycker jag är jättetråkigt.
            </seg>
          </u>
          <u xml:id="i-0dc2bf45a9407713-1234" prev="i-0dc2bf45a9407713-1232" who="Q6071900">
            <seg xml:id="i-EpoScCnFmFJ4n1KgLUe48U">
              Du nämnde något i ditt anförande som jag inte hann ta upp förra
              gången och som jag tycker är viktigt att åtminstone de som lyssnar
              på debatten får ta del av. Siv Holma påstod att regeringen skulle
              ha minskat anslaget till flygplatserna i Sverige. Det är direkt
              felaktigt. Det som däremot har hänt är att vi har omfördelat mellan
              flygplatserna.
            </seg>
          </u>
          <u xml:id="i-0dc2bf45a9407713-1235" prev="i-0dc2bf45a9407713-1232" who="Q6071900">
            <seg xml:id="i-FAdnBXUgqnnDSYpuuG97hs">
              Jag vet att Siv Holma kommer från mina trakter av Sverige, det
              vill säga norra Sverige. Vi omfördelade pengar från flygplatser
              i södra Sverige till flygplatser i norra Sverige, i Norrbotten
              och Västerbotten. De har fått mer pengar tack vare den omfördelning
              som vi har gjort. Det är riktigt att det har varit en hel del
              kritik från flygplatser i södra Sverige. Men norra Sverige har
              större behov av fungerande flygtrafik.
            </seg>
          </u>
          <u xml:id="i-0dc2bf45a9407713-1236" prev="i-0dc2bf45a9407713-1232" who="Q6071900">
            <seg xml:id="i-ARnA1akguZvpVA5nixkzx7">
              Då kan jag inte tolka din kritik på annat sätt än att du var
              emot den omfördelningen, där vi förstärkte ekonomin för flygplatser
              i norra Sverige. Det skulle vara tråkigt om det är på det sättet.
              Men jag tror inte att du var emot det, utan jag tror bara att
              du inte känner till vad som har hänt.
            </seg>
          </u>
          <note type="speaker" xml:id="i-S5fk6wTB9w42CjGZLPCNj9">
            Anf. 175 SIV HOLMA (V) replik:
          </note>
          <u xml:id="i-0dc2bf45a9407713-1237" next="i-0dc2bf45a9407713-1240" who="Q4609260">
            <seg xml:id="i-YDWtMrvRq69w6GHQGbqUbN">
              Herr talman! Detta med omfördelningen av det statliga stödet
              till regionala flygplatser: Genom de papper som jag har tittat
              på och de samtal som jag har haft med till exempel personer som
              kan detta med Arvidsjaur har jag fått precis motsatt uppfattning,
              att det blev en omfördelning mot södra Sverige.
            </seg>
          </u>
          <u xml:id="i-0dc2bf45a9407713-1238" prev="i-0dc2bf45a9407713-1237" who="Q4609260">
            <seg xml:id="i-2VLne1g5bzm3kQycTYzpXz">
              Det viktigaste i sammanhanget: Jag fick ett tag en känsla av
              att EU-kommissionen skulle ha sådana riktlinjer att det regionala
              stödet skulle fasas ut. Jag uppfattade det nästan så att det nu
              var viktigt för allianspartiernas representanter att lyfta fokus
              mot det i stället, för att inte visa på de faror som fanns när
              det gäller möjligheten att få stöd från EU.
            </seg>
          </u>
          <u xml:id="i-0dc2bf45a9407713-1239" prev="i-0dc2bf45a9407713-1237" who="Q4609260">
            <seg xml:id="i-3gPJkZmS86pfmRTHCD9iG4">
              Nu har det blivit en förändring. Vad jag kan förstå har man från
              EU-kommissionen öppnat upp för att ha kvar detta, och det tycker
              jag är positivt. Då skulle jag önska från dig, Edward Riedl, att
              du jobbade för att ytterligare stärka stödet som går till regionala
              flygplatser, så att de fick ännu bättre möjligheter att överleva
              och utvecklas i positiv riktning.
            </seg>
          </u>
          <u xml:id="i-0dc2bf45a9407713-1240" prev="i-0dc2bf45a9407713-1237" who="Q4609260">
            <seg xml:id="i-BUAQ2TmbLeedXX4fQT47hS">
              Det är mitt medskick, och jag hoppas att jag blir bönhörd.
            </seg>
          </u>
          <note type="speaker" xml:id="i-qs7hGRMGGVuH3NsoEcuHr">
            Anf. 176 ANNELIE ENOCHSON (KD):
          </note>
          <u xml:id="i-0dc2bf45a9407713-1241" next="i-0dc2bf45a9407713-1257" who="Q4768959">
            <seg xml:id="i-MWzyar7JSKd6MBx8arjJbK">
              Herr talman! Sverige har i dag 37 regionala flygplatser och 10
              statliga. Dessa statliga flygplatser är Landvetter, Kiruna, Luleå,
              Umeå, Östersund, Malmö, Ronneby, Visby, Arlanda och Bromma. På
              alla dessa flygplatser är det Swedavia som äger och driver flygplatserna
              och det statliga Luftfartsverket som har flygtrafikledningstjänsten.
            </seg>
          </u>
          <u xml:id="i-0dc2bf45a9407713-1242" prev="i-0dc2bf45a9407713-1241" who="Q4768959">
            <seg xml:id="i-EV8wPzVr6MVQaqTvKYNuhk">
              På dessa statliga flygplatser uppgår passagerarantalet till 90
              procent av passagerarantalet på alla Sveriges flygplatser. Även
              vad det gäller den ekonomiska omsättningen ser situationen ut
              på motsvarande sätt.
            </seg>
          </u>
          <u xml:id="i-0dc2bf45a9407713-1243" prev="i-0dc2bf45a9407713-1241" who="Q4768959">
            <seg xml:id="i-3Nak8DBWiVhtf425hPqKDd">
              Swedavia är alltså en synnerligen betydelsefull aktör på marknaden
              som utskottsmajoriteten nu vill göra ännu mer betydelsefull genom
              att återmonopolisera flygtrafikledningen. Undantagen är de regionala
              flygplatserna.
            </seg>
          </u>
          <u xml:id="i-0dc2bf45a9407713-1244" prev="i-0dc2bf45a9407713-1241" who="Q4768959">
            <seg xml:id="i-Ng7iaiLhz882knee3t6Sdu">
              De regionala flygplatserna är viktiga för näringslivet och människorna
              runt om i landet. De behövs för jobben och välfärden. Tyvärr är
              denna marknad liten och omsättningen begränsad. Att då vid en
              konkurrensutsättning av flygtrafikledningen inte få ta med de
              tio statliga flygplatserna gör att marknaden och också omsättningen
              krymper.
            </seg>
          </u>
          <u xml:id="i-0dc2bf45a9407713-1245" prev="i-0dc2bf45a9407713-1241" who="Q4768959">
            <seg xml:id="i-Ub8xhj1CrBAFE6v8LSPARf">
              På senare år har monopolet på flygtrafikledningstjänsten brutits
              genom att ACR har kommit in på marknaden. De har tagit över och
              driver flygtrafikledning vid nio regionala flygplatser. Dessa
              är Västerås, Örebro, Växjö, Trollhättan, Skellefteå, Karlstad,
              Kalmar, Norrköping och Jönköping. Detta har inneburit besparingar
              på 20–30 procent. Det är pengar som kommunerna och regionerna
              i stället har kunnat lägga på sjukvård, skolor och äldreomsorg.
            </seg>
          </u>
          <u xml:id="i-0dc2bf45a9407713-1246" prev="i-0dc2bf45a9407713-1241" who="Q4768959">
            <seg xml:id="i-66pNDJhAiJTJGwSnMNTm9R">
              Besparingen sker genom att ACR har betydligt färre administratörer
              än sina konkurrenter och betydligt större andel operativ personal.
              Självklart sätts säkerheten främst och är lika bra där som på
              de flygplatser där det statliga Luftfartsverket har flygtrafikansvaret.
            </seg>
          </u>
          <u xml:id="i-0dc2bf45a9407713-1247" prev="i-0dc2bf45a9407713-1241" who="Q4768959">
            <seg xml:id="i-2HpADywqttMHBqz2N4kE32">
              Transportstyrelsen godkänner och utövar tillsyn över den som
              utför flygtrafiktjänsten. Ägarbild med mera har inget att göra
              med om verksamheten är säker eller inte. Det viktigaste är hur
              den bedrivs och att det finns en oberoende och kompetent tillsynsmyndighet
              med resurser som kan granska hur verksamheten bedrivs.
            </seg>
          </u>
          <u xml:id="i-0dc2bf45a9407713-1248" prev="i-0dc2bf45a9407713-1241" who="Q4768959">
            <seg xml:id="i-LttbD5EGJg18iNAyMtALLN">
              Sverige har som enda land i världen en civil-militär integrerad
              flygtrafikledning, det vill säga att Luftfartsverkets personal
              har både militära och civila uppgifter, och det finns inga militära
              flygtrafikledare. Om flygplatser börjar upphandla tjänster från
              andra bolag än LFV kan det uppstå problem i och med att de inte
              har någon uppgift visavi Försvarsmakten.
            </seg>
          </u>
          <u xml:id="i-0dc2bf45a9407713-1249" prev="i-0dc2bf45a9407713-1241" who="Q4768959">
            <seg xml:id="i-JTbry9Hj86DZrEdu365gCm">
              Av den anledningen tillsattes en utredning som i sitt betänkande
              Färdplan för framtiden gav svar på många frågor. Men en kompletterande
              utredning behövdes och tillsattes för att utreda just Försvarsmaktens
              behov av flygtrafikledningstjänst. Denna utredning kommer att
              vara klar den 1 september 2014.
            </seg>
          </u>
          <u xml:id="i-0dc2bf45a9407713-1250" prev="i-0dc2bf45a9407713-1241" who="Q4768959">
            <seg xml:id="i-W3gh5wqL2gkYCxhiNEZDc1">
              Att föregripa denna utredning, som nu utskottsmajoriteten gör
              med socialdemokrater, sverigedemokrater, miljöpartister och vänsterpartister
              och begär en återreglering, är inte seriöst, som mina allianskolleger
              har påpekat.
            </seg>
          </u>
          <note xml:id="i-6sbZwvpK1CJb1pyFWop98W">
            Jag yrkar bifall till vår reservation nr 6 under punkt 4.
          </note>
          <u xml:id="i-0dc2bf45a9407713-1251" prev="i-0dc2bf45a9407713-1241" who="Q4768959">
            <seg xml:id="i-7pjqrdgSyH7BGTnLSgpqro">
              Herr talman! Jag vill också kort redogöra för den motion från
              mig och Mikael Oscarsson som behandlas i samma betänkande. Det
              är en motion om att ändra namnet på Arlanda Airport till Raoul
              Wallenberg Airport. Motionen kom till för att ge uppmärksamhet
              till den person som är mest känd av alla svenskar i världen, nämligen
              Raoul Wallenberg.
            </seg>
          </u>
          <u xml:id="i-0dc2bf45a9407713-1252" prev="i-0dc2bf45a9407713-1241" who="Q4768959">
            <seg xml:id="i-NQwvvcG5ygxYMmZTcm4fjM">
              I samband med att president Barack Obama besökte Sverige 2012
              prioriterade presidenten att besöka synagogan i Stockholm för
              att hedra minnet av Raoul Wallenberg. Denne enastående svensk
              räddade livet på tusentals judar i Budapest under andra världskrigets
              slutskede och kallas i dag hjälte av många människor över hela
              världen.
            </seg>
          </u>
          <u xml:id="i-0dc2bf45a9407713-1253" prev="i-0dc2bf45a9407713-1241" who="Q4768959">
            <seg xml:id="i-3xs1YQCoUqBmqor3wUPVw2">
              Wallenbergs unika humanitära insatser under andra världskriget
              fick genom presidentbesöket uppmärksamhet världen över. Sannolikt
              är han den svensk vars insats har varit viktigast för mänskligheten
              under 1900-talet, under en tid då alltför få ville eller vågade
              kämpa mot nazisterna eller rädda judar undan Förintelsen. Raoul
              Wallenberg är en av Sveriges mest kända svenskar i utlandet, hedersmedborgare
              i fem länder och med ett flertal monument utomlands.
            </seg>
          </u>
          <u xml:id="i-0dc2bf45a9407713-1254" prev="i-0dc2bf45a9407713-1241" who="Q4768959">
            <seg xml:id="i-2cFRE1nAq28tf44wqLCfwR">
              Mer behöver dock göras i Sverige för att minna om Raoul Wallenbergs
              inspirerande mod och de stordåd som han genomförde. Att byta namn
              på Arlanda Airport till Raoul Wallenberg Airport är en viktig
              symbolhandling.
            </seg>
          </u>
          <note xml:id="i-AB4ujbWW3XgCAkaFxQAqjq">
            Många länder har hedrat sina mest förtjänstfulla medborgare genom
            att namnge viktiga flygplatser efter dem som John F Kennedy i
            New York, Ronald Reagan i Washington DC, Konrad Adenauer i Köln/Bonn
            och Charles De Gaulle i Paris. Listan kan göras lång.
          </note>
          <u xml:id="i-0dc2bf45a9407713-1255" prev="i-0dc2bf45a9407713-1241" who="Q4768959">
            <seg xml:id="i-FRaRa8pgccA1JUGoZEQ3Qe">
              Raoul Wallenbergs flygplats skulle bli en tydlig internationell
              symbol för den största humanitära hjälten i svensk historia. Raoul
              Wallenbergs namn är även förknippat med de skyddspass han utfärdade,
              vilket ger en djup symbolik i kopplingen till en flygplats och
              flygresenärernas pass. Det vore också en manifestation till stöd
              för en svensk vars öde alltför länge möttes med passivitet och
              undfallenhet.
            </seg>
          </u>
          <u xml:id="i-0dc2bf45a9407713-1256" prev="i-0dc2bf45a9407713-1241" who="Q4768959">
            <seg xml:id="i-Jxr29b1HnbocwsfU1avZs8">
              Att uppkalla Sveriges största flygplats efter Raoul Wallenberg
              skulle också bli en viktig signal i en tid då främlingsfientligheten
              åter vinner terräng. Det blir en signal till antisemiter och andra
              främlingsfientliga såväl i Sverige som utomlands. Det är rätt,
              riktigt och helt i tiden att göra detta nu, innan de sista överlevarna
              dör och Raoul Wallenberg riskerar att falla mer i glömska.
            </seg>
          </u>
          <u xml:id="i-0dc2bf45a9407713-1257" prev="i-0dc2bf45a9407713-1241" who="Q4768959">
            <seg xml:id="i-7EXDZygssAktfJj2n9aeha">
              Jag har läst vad utskottet skriver i sin motivering till avslag
              på min motion, och jag tänker inte yrka bifall till motionen.
              Men i och med att jag lämnar riksdagen vid denna mandatperiods
              slut och inte tänker kandidera mer vill jag med varm hand lämna
              över denna motion till mina efterträdare att motionera om. Kanske
              om ett antal år i Göteborg upptäcker jag att vi har i fått ett
              väldigt fint namn på Sveriges största flygplats.
            </seg>
          </u>
          <note xml:id="i-G8ziSSmXpY8ZJ1rSjWZkkT">
            I detta anförande instämde Sten Bergheden, Lotta Finstorp, Jessica
            Rosencrantz, Eliza Roszkowska Öberg och Jan-Evert Rådhström (alla
            M) samt Lars Tysklind (FP) och Anders Åkesson (C).
          </note>
          <note type="speaker" xml:id="i-Ue3eXaeiY5oQUjVaygwyJ3">
            Anf. 177 JAN-EVERT RÅDHSTRÖM (M):
          </note>
          <u xml:id="i-0dc2bf45a9407713-1258" next="i-0dc2bf45a9407713-1275" who="Q6086417">
            <seg xml:id="i-FbMkVPCpHmnm3kyphJbyBJ">
              Herr talman! Mycket klokt har sagts av mina allianskolleger,
              så jag ska inte repetera allt. Jag ska i stället göra några kommentarer
              och ställa frågor till Suzanne Svensson.
            </seg>
          </u>
          <u xml:id="i-0dc2bf45a9407713-1259" prev="i-0dc2bf45a9407713-1258" who="Q6086417">
            <seg xml:id="i-R419CtfNinEa49sSn7niny">
              I en replik sade Suzanne att det är viktigt med säkerheten och
              antydde att det fanns skäl till att säga det. För att det inte
              ska råda någon som helst tveksamhet ställer jag frågan direkt
              till Suzanne Svensson: Finns det någon skillnad i säkerhet beroende
              på vem som i dag utför flygtrafikledningstjänst – ja eller nej?
            </seg>
          </u>
          <u xml:id="i-0dc2bf45a9407713-1260" prev="i-0dc2bf45a9407713-1258" who="Q6086417">
            <seg xml:id="i-Yc57JknVCt1XDrzkDu8rwJ">
              Jag tror att det är jätteviktigt att frågan klargörs.
            </seg>
          </u>
          <u xml:id="i-0dc2bf45a9407713-1261" prev="i-0dc2bf45a9407713-1258" who="Q6086417">
            <seg xml:id="i-XZL8xecGZD3KB9Sbd9739S">
              Så hör jag Vänsterpartiet och andra partier säga: Ni måste ta
              initiativ. Därför lägger de fram detta lagförslag. Det som vi
              ska komma ihåg är att det tillkännagivande som samma personer,
              samma partier, gjorde så dåligt att det inte var genomförbart.
              Det var så dåligt att de själva nu inser det och till och med
              ändrar sitt förslag i förhållande till det tidigare tillkännagivandet.
              Så tycker man att regeringen är senfärdig. Men den hade att hantera
              ett så dåligt förslag att det inte gick att genomföra. Det var
              den konsekvensen det fick.
            </seg>
          </u>
          <u xml:id="i-0dc2bf45a9407713-1262" prev="i-0dc2bf45a9407713-1258" who="Q6086417">
            <seg xml:id="i-9wT2Z2mVJDzswVMmoMS5Zs">
              Suzanne Svensson säger vidare att tillkännagivandet från 2012
              har regeringen inte följt, utan det skedde ett antal konkurrensutsättningar
              på en del flygplatser trots tillkännagivandet. Då måste jag fråga:
              Menar Suzanne Svensson att de konkurrensutsättningar som skedde
              vid kommunala flygplatser skulle regeringen och Sveriges riksdag
              ha förbjudit, mot det kommunala självstyret? Det är exakt vad
              Suzanne Svensson säger. Hon är kritisk till kommuners konkurrensutsättning
              av tjänster vid sina flygplatser. Jag undrar om hon är överens
              med Växjö kommun om flygplatsen? Jag lider med Tomas Eneroth som
              är första företrädaren för den valkretsen och som ska vara med
              i denna kammare och fatta ett beslut som drabbar Växjö flygplats.
            </seg>
          </u>
          <u xml:id="i-0dc2bf45a9407713-1263" prev="i-0dc2bf45a9407713-1258" who="Q6086417">
            <seg xml:id="i-N5EYMGKmyGAgRqsX3ieKLK">
              Matilda Ernkrans från Örebro, socialdemokrat, ska vara med och
              fördyra för Örebro flygplats. Olle Thorell i Västerås ska vara
              med och fördyra för Västerås flygplats. Ett socialdemokratiskt
              kommunalråd i Västerås har dessutom på en direkt fråga svarat
              att det blir så dyrt att de kanske måste lägga ned flygplatsen.
            </seg>
          </u>
          <u xml:id="i-0dc2bf45a9407713-1264" prev="i-0dc2bf45a9407713-1258" who="Q6086417">
            <seg xml:id="i-X5Nct69gyRREyeNg3gakdY">
              I Karstad har vi Lars Mejern Larsson som sitter i trafikutskottet.
              Vi har Stina Bergström, miljöpartist, som sitter i trafikutskottet.
              Vi har Bengt Berg, Vänsterpartiet, som sitter i trafikutskottet.
            </seg>
          </u>
          <u xml:id="i-0dc2bf45a9407713-1265" prev="i-0dc2bf45a9407713-1258" who="Q6086417">
            <seg xml:id="i-2YQWBnREbjnDLPjvS35aDN">
              Suzanne Svensson använde uttrycket: Jag skäms. Jag ska inte använda
              det uttrycket, men med tanke på den starka representation som
              vi har för Värmland i trafikutskottet är det sorgligt att tre
              av fyra värmlänningar går med på att det ska bli fördyringar.
            </seg>
          </u>
          <u xml:id="i-0dc2bf45a9407713-1266" prev="i-0dc2bf45a9407713-1258" who="Q6086417">
            <seg xml:id="i-96RXoQm8jHAsrbZLcs4XLi">
              I Norrköping har vi Johan Andersson, riksdagsledamot och socialdemokrat,
              som är med och fördyrar för Norrköpings flygplats – där vi vet
              att Lars Stjernkvist har varit en stor anhängare av konkurrensutsättningen.
            </seg>
          </u>
          <u xml:id="i-0dc2bf45a9407713-1267" prev="i-0dc2bf45a9407713-1258" who="Q6086417">
            <seg xml:id="i-DCtHECGJDuxLikNDZSukXS">
              I Kalmar är det Håkan Juholt som är ansvarig. Han kanske är den
              av riksdagsledamöterna som är mest nöjd, med tanke på hans återregleringsiver.
            </seg>
          </u>
          <u xml:id="i-0dc2bf45a9407713-1268" prev="i-0dc2bf45a9407713-1258" who="Q6086417">
            <seg xml:id="i-qVBerUXnwJnQiyi44q7bd">
              I Jönköping har vi en socialdemokrat som heter Peter Persson,
              som nu också ska försvara de fördyringar vi har, och när det gäller
              Skellefteå har vi socialdemokraten Helén Pettersson.
            </seg>
          </u>
          <u xml:id="i-0dc2bf45a9407713-1269" prev="i-0dc2bf45a9407713-1258" who="Q6086417">
            <seg xml:id="i-FuZDbo6nmWJiDJUoF6FpTA">
              Alla dessa socialdemokrater är med och tar ekonomiska resurser
              från sina kommuner för att lägga ytterligare resurser till flygplatser.
              Det är inte nog med att vi gör flygtrafikledningen på dessa flygplatser
              dyrare – vi gör också flygresan dyrare. Det är i slutändan den
              enda konsekvensen: Det blir dyrare på dessa flygplatser när marknaden
              tas bort.
            </seg>
          </u>
          <u xml:id="i-0dc2bf45a9407713-1270" prev="i-0dc2bf45a9407713-1258" who="Q6086417">
            <seg xml:id="i-6t4mGfK2eY3F2MnXC7YgHd">
              Som det brukar sägas i den politiska diskussionen är det med
              kirurgisk precision ni kan ta död på en marknad men påstå att
              ni gör någonting annat. När 90 procent av marknaden försvinner
              är det faktiskt så. Att det är ett dåligt förslag som läggs fram
              råder det väl ingen tvekan om: Nu ska vi i Sveriges riksdag stifta
              lag mot ett enskilt rättssubjekt – mot Swedavia. Swedavias flygplatser
              får inte konkurrensutsättas.
            </seg>
          </u>
          <u xml:id="i-0dc2bf45a9407713-1271" prev="i-0dc2bf45a9407713-1258" who="Q6086417">
            <seg xml:id="i-AsVCAVd91L7rpUx5ypmTdP">
              Vad hade ni för diskussion tidigare, när Sundsvalls flygplats
              såldes av Swedavia? Jag hörde ingenting om att det över huvud
              taget fanns ett försvarsbehov. Vad händer om det skulle bli en
              statlig flygplats som säljs av Swedavia? Då är det helt plötsligt
              ingen statlig flygplats, och då försvinner enligt Socialdemokraterna,
              Sverigedemokraterna och övriga vänsterpartier det försvarspolitiska
              behovet.
            </seg>
          </u>
          <u xml:id="i-0dc2bf45a9407713-1272" prev="i-0dc2bf45a9407713-1258" who="Q6086417">
            <seg xml:id="i-5gX96iBYWFcYAHSo1gC7JG">
              Jag tror att alla i denna kammare och alla som lyssnar på debatten
              förstår hur dåligt förberett detta är när man inte ens kan veta
              vilka flygplatser det är ni vill ha kvar i framtiden och vilka
              som ska ha försvarets monopol. Skulle det bli så – vilket jag
              inte tror, men för att ändå resonera om det – att Swedavia tar
              tillbaka en flygplats får man inte ha konkurrensutsatt flygtrafikledning
              på den. Det säger nämligen socialdemokrater i lagen. Då ska man
              ta bort en eventuell konkurrensutsatt flygtrafikledningstjänst,
              för då går den över i Swedavias ägo.
            </seg>
          </u>
          <u xml:id="i-0dc2bf45a9407713-1273" prev="i-0dc2bf45a9407713-1258" who="Q6086417">
            <seg xml:id="i-VUs1CNnveQ7TGJ4EiARiag">
              Förlåt, Suzanne Svensson, men jag skäms. Jag skäms över att ni
              kan komma med en lagstiftning i denna kammare som är så till den
              milda grad dåligt genomtänkt. Det handlar enbart om att vänsterfalangen
              i socialdemokratin nu har fått möjlighet att tillsammans med de
              andra oppositionspartierna stifta lag i Sveriges riksdag.
            </seg>
          </u>
          <u xml:id="i-0dc2bf45a9407713-1274" prev="i-0dc2bf45a9407713-1258" who="Q6086417">
            <seg xml:id="i-L6bn7kVuzLHJve4LmMSaW2">
              Jag tycker att det är sorgligt, precis som Edward Riedl sade,
              när till och med er partiledare nu ser vilken svängning ni gör
              i trafikutskottet genom att driva den här frågan. Det är nämligen
              precis tvärtemot vad Stefan Löfven har sagt. Nu har återregleringens
              och monopoltidens tid kommit tillbaka till Sveriges riksdag, och
              den leds av socialdemokrater i trafikutskottet.
            </seg>
          </u>
          <u xml:id="i-0dc2bf45a9407713-1275" prev="i-0dc2bf45a9407713-1258" who="Q6086417">
            <seg xml:id="i-UT5R6F7jWT5zXF598Yq3nZ">
              Herr talman! Jag yrkar bifall till förslaget i betänkandet, förutom
              när det gäller reservation 6. Jag yrkar bifall till den.
            </seg>
          </u>
          <note xml:id="i-2W78YAGyMJFUTvq3U3j33t">
            I detta anförande instämde Sten Bergheden, Lotta Finstorp, Edward
            Riedl och Eliza Roszkowska Öberg (alla M) samt Lars Tysklind (FP),
            Anders Åkesson (C) och Annelie Enochson (KD).
          </note>
          <note type="speaker" xml:id="i-SY4SaX31HUZJ5rj7CMZv12">
            Anf. 178 TERES LINDBERG (S):
          </note>
          <u xml:id="i-0dc2bf45a9407713-1276" next="i-0dc2bf45a9407713-1284" who="Q4962466">
            <seg xml:id="i-YQdrUgg8pXNeuia8VjhgQa">
              Herr talman! Inledningsvis vill jag yrka bifall till min och
              Börje Vestlunds motion T435 om Bromma flygplats. Jag vill också
              vara tydlig med att det inte är Socialdemokraternas ståndpunkt
              utan att det är jag som enskild ledamot som yrkar på detta. Jag
              anser också att motionen är så viktig att den bör få uppta en
              del av kammarens tid.
            </seg>
          </u>
          <u xml:id="i-0dc2bf45a9407713-1277" prev="i-0dc2bf45a9407713-1276" who="Q4962466">
            <seg xml:id="i-4YyyPjKhBb8D7tPwyX9N9U">
              Det har hänt en del sedan motionen lämnades in, och det viktigaste
              är kanske uppgraderingen av Bromma flygplats till 3 C-flygplats.
              Det medför fler och större flyg, och Swedavias målsättning är
              bland annat att flytta en miljon passagerare från Arlanda till
              Bromma flygplats.
            </seg>
          </u>
          <u xml:id="i-0dc2bf45a9407713-1278" prev="i-0dc2bf45a9407713-1276" who="Q4962466">
            <seg xml:id="i-3L5QJqHmCVFx8FwKGVcn6m">
              Jag har aldrig varit en anhängare av Brommaflyget, och ska jag
              vara helt uppriktig bor jag sedan ett antal år i närheten. Jag
              bor inte under inflygningen utan påverkas i huvudsak av markbuller.
              Det gör alla andra som bor där också. Tillsammans med mig har
              de, sedan man senast förlängde avtalet, fått erfara den 30-procentiga
              uppgången i antalet flyg och flygrörelser. Normalt måste man ibland
              – när vinden ligger på – hålla för öronen. Det befriande ljud
              som tidigare fanns av flyg som når luften har nämligen försvunnit,
              eftersom det ersätts av nästa plan på taxibanan.
            </seg>
          </u>
          <u xml:id="i-0dc2bf45a9407713-1279" prev="i-0dc2bf45a9407713-1276" who="Q4962466">
            <seg xml:id="i-NCfTdyr7BWNpFA8SZRpfSS">
              För tydlighetens skull ska jag dock säga att det inte är för
              att jag bor där jag bor som jag har skrivit motionen. Mitt syfte,
              herr talman, är att visa på den bristande insikt Stockholm och
              Sverige har i de utmaningar som finns för den här regionen och
              som uppvisas hela tiden. Stockholm är Sveriges huvudstad och hjärtat
              i Sveriges viktigaste tillväxtregion. Stockholm är själva navet
              i Sverige – går det bra för Stockholm går det bra för landet,
              och tvärtom.
            </seg>
          </u>
          <u xml:id="i-0dc2bf45a9407713-1280" prev="i-0dc2bf45a9407713-1276" who="Q4962466">
            <seg xml:id="i-9NqCLT58H9u3vymcgVNJHz">
              Internationellt sett är Stockholm en liten storstad, och man
              kan verkligen diskutera behovet av och lämpligheten i den mångmiljardinvestering
              som nu görs på Bromma flygplats utifrån ett tillväxtperspektiv.
              Det är många som betonar flygets betydelse för tillgängligheten,
              konkurrenskraften och jobben i Sverige. Jag instämmer i detta;
              flyget har enormt stor betydelse – och det kanske är det absolut
              viktigaste argumentet emot att öka trafiken på Bromma flygplats.
            </seg>
          </u>
          <u xml:id="i-0dc2bf45a9407713-1281" prev="i-0dc2bf45a9407713-1276" who="Q4962466">
            <seg xml:id="i-FTdYme4KxpEomE3R3bGWAn">
              Stockholm och Sverige behöver en flygplats som står sig i den
              internationella konkurrensen, och det gör inte Arlanda i dag.
              Det behövs fler, inte färre, flyg till och från Arlanda. I dag
              väljer utländska bolag att lägga sina långdistansflygningar till
              Norden på Helsingfors eller Köpenhamns flygplats. Konsekvensen
              av detta blir färre internationella huvudkontor, färre Europakontor
              och färre Norden- och Skandinavienkontor. Det betyder i sin tur
              färre jobb och sämre tillgänglighet.
            </seg>
          </u>
          <u xml:id="i-0dc2bf45a9407713-1282" prev="i-0dc2bf45a9407713-1276" who="Q4962466">
            <seg xml:id="i-TPAGESwNBhS6XP4viQ6Lkp">
              Herr talman! Om man frågar unga stockholmare vilka frågor som
              är viktiga svarar de: bostäder och jobb. Frågar man företagen
              vilka som är de största hindren för att expandera och växa svarar
              de alla, med emfas: bristen på bostäder.
            </seg>
          </u>
          <u xml:id="i-0dc2bf45a9407713-1283" prev="i-0dc2bf45a9407713-1276" who="Q4962466">
            <seg xml:id="i-6fXReoovwU6jQJXh6t2yox">
              Det är inte nog med att Brommaflyget ända sedan invigningen reserverat
              attraktiva markarealer som skulle passa utmärkt för bostadsbyggnation;
              uppgraderingen har dessutom betytt att den säkerhetszon som finns
              lägger sig som en våt filt över bostadsbyggnationen i stora delar
              av nordvästra Stockholm. Det gäller alltså delar av innerstaden
              och attraktiv närförort som Bromma, Spånga, Sundbyberg och Solna.
              Säkerhetszonen medger inte att man tar upp höjden vid nyproduktion,
              och planerna för tusentals bostäder har redan avstannat.
            </seg>
          </u>
          <u xml:id="i-0dc2bf45a9407713-1284" prev="i-0dc2bf45a9407713-1276" who="Q4962466">
            <seg xml:id="i-Jc1aBogoiTwJxbR4u6HmKu">
              Det är dags att öppna ögonen och se till att Arlanda blir det
              verkliga navet i landets flyg.
            </seg>
          </u>
          <note type="speaker" xml:id="i-5yH7eQDhqXdAeMAoFEzKma">
            Anf. 179 ANDERS YGEMAN (S):
          </note>
          <u xml:id="i-0dc2bf45a9407713-1285" next="i-0dc2bf45a9407713-1291" who="Q3375050">
            <seg xml:id="i-2VNJo9Q8Wk82ckRFyBB35X">
              Herr talman! Jag hade inte tänkt gå upp i talarstolen i den här
              debatten, men tonläget och de många märkliga påståendena från
              alliansföreträdarna gör det svårt att undvika.
            </seg>
          </u>
          <u xml:id="i-0dc2bf45a9407713-1286" prev="i-0dc2bf45a9407713-1285" who="Q3375050">
            <seg xml:id="i-12WUhQ94JU1HqH59v2H89k">
              Hade jag varit ansvarig för avregleringen av tågtrafiken och
              det kaos som råder på tågmarknaden, med två tågstopp senast i
              dag, hade jag varit försiktig om jag hade valt att gå vidare och
              avreglera en myndighetsutövning som flygtrafikledning. Det var
              inte alliansregeringen. För fyra år sedan valde man, helt utan
              konsekvensbeskrivning, helt utan utredningsunderlag, att göra
              den stora privatiseringen.
            </seg>
          </u>
          <u xml:id="i-0dc2bf45a9407713-1287" prev="i-0dc2bf45a9407713-1285" who="Q3375050">
            <seg xml:id="i-T5bSqmiBLhmfoLyq59it8W">
              Flera år därefter har vi i riksdagen fått gå in och korrigera,
              ändra. Man lät göra en utredning, Bjelfvenstams utredning, och
              en enig riksdag uppdrog åt regeringen att återkomma med förslag
              till ändringar. Två år efter det tillkännagivande som vi alla
              i riksdagen gjorde säger ni i Alliansen att vi ska invänta en
              annan utredning. Varför löste ni inte frågan om försvarets behov
              för fyra år sedan, innan ni avreglerade? Varför löste ni inte
              säkerhets- och miljöproblemen och de samfällda temaområdena för
              fyra år sedan, innan ni avreglerade?
            </seg>
          </u>
          <u xml:id="i-0dc2bf45a9407713-1288" prev="i-0dc2bf45a9407713-1285" who="Q3375050">
            <seg xml:id="i-7UBD4q14A7ZXQBEx7oWnr9">
              Er syn på storleken på flygmarknaden är mycket märklig. Vi har
              i Sverige 40 flygplatser med flygtrafikledningstjänst. Tio av
              dem har i dag privat flygtrafikledning. En av dem sköter det i
              egen regi, resten flygtrafikleds av Luftfartsverket. Efter att
              vi behandlat dagens betänkande kommer 30 att kunna använda sig
              av privat flygtrafikledningstjänst. Det är en tredubbling mot
              dagens, och då säger ni att alla kommer att få slå igen. Om det
              i dag med tio finns så stora vinster som ni påstår, varför ska
              man då behöva slå igen om man får möjlighet att konkurrera med
              30?
            </seg>
          </u>
          <u xml:id="i-0dc2bf45a9407713-1289" prev="i-0dc2bf45a9407713-1285" who="Q3375050">
            <seg xml:id="i-8i1a3W1KigVXDrpm9Ew7M7">
              Varifrån kommer dessa siffror? De kommer från Försvarsmakten.
              Två gånger har Försvarsmakten i remissvar sagt att det eller mer
              är det behov de har för att kunna behålla svensk flygstridsförmåga,
              kunna försvara landet. Två gånger har chefen för flygvapnet varit
              i riksdagen och i trafikutskottet och sagt att det är det minsta
              som krävs för att klara försvaret av Sverige. Då säger ni att
              ni ska ha en civil utredare som utreder de verkliga behoven. Varför
              misstror ni chefen för flygförsvaret? Varför tror ni inte att
              luftvapnet i Sverige kan bedöma försvarsbehovet? De frågorna måste
              besvaras.
            </seg>
          </u>
          <u xml:id="i-0dc2bf45a9407713-1290" prev="i-0dc2bf45a9407713-1285" who="Q3375050">
            <seg xml:id="i-6UpcNXZSPPhxSTMsdT2kDo">
              Statliga Trafikanalys har under tiden analyserat de olika förslagen
              och kommit fram till att vårt förslag, det som nu ligger på bordet,
              och liknande förslag är positiva ur aspekten flygsäkerhet, positiva
              ur aspekten miljö samt tillgodoser luftförsvarets behov. Trots
              utvärderingarna, trots fakta på bordet, väljer Alliansen att göra
              någonting helt annat. Och, herr talman, det sker trots att vi
              för två år sedan var överens om problembilden.
            </seg>
          </u>
          <u xml:id="i-0dc2bf45a9407713-1291" prev="i-0dc2bf45a9407713-1285" who="Q3375050">
            <seg xml:id="i-Y9oecLt6jGNQEVQYEUBJQk">
              Det fanns saker som behövde rättas till. Nu står Alliansen här,
              två år efter att ett enigt utskott och en enig riksdag var överens,
              och låtsas som om förslaget skulle innebära något slags hot mot
              de regionala flygplatserna. Det är inte seriöst. Med den här ordningen
              får vi äntligen möjlighet att tillgodose försvarets behov av en
              integrerad flygtrafiktjänst. Det klarar inte Alliansens förslag
              att tillgodose.
            </seg>
          </u>
          <note type="speaker" xml:id="i-BVJQjghq3H7kVKm5jf3ZEE">
            Anf. 180 JAN-EVERT RÅDHSTRÖM (M) replik:
          </note>
          <u xml:id="i-0dc2bf45a9407713-1292" next="i-0dc2bf45a9407713-1294" who="Q6086417">
            <seg xml:id="i-Jecoz8wzgeR6VZWmH5Z5FE">
              Herr talman! Jag tycker att det är nästintill ohederligt att
              försöka säga att det nu blir en tredubbling av den marknad som
              är konkurrensutsatt. Det är nämligen 90 procent av trafiken som
              sköts av LFV i dag. Det som inte Ygeman tar upp är den lilla skärva
              som finns kvar för konkurrens. Den lilla skärvan kan Luftfartsverket
              också vara med och konkurrera om. I realiteten kan det alltså
              vara ännu värre än vad vi säger.
            </seg>
          </u>
          <u xml:id="i-0dc2bf45a9407713-1293" prev="i-0dc2bf45a9407713-1292" who="Q6086417">
            <seg xml:id="i-Nbb9RozQwAxXRc7UKykxDz">
              Det tillkännagivande som Ygeman tar upp, och som även Suzanne
              Svensson tar upp, och det yrkande som man hade och som gick till
              regeringen var så dåliga – också efter att Lagrådet hade gjort
              sin granskning – att de inte gick att använda för att kunna lägga
              fram ett förslag och återkomma till riksdagen. De var så dåliga
              att till och med Socialdemokraterna ändrat sig under galgen och
              lägger fram ett nytt förslag. Men det är ett nytt förslag som
              inte går ut på bred remiss över huvud taget, utan nu är det dags
              för lagstiftning.
            </seg>
          </u>
          <u xml:id="i-0dc2bf45a9407713-1294" prev="i-0dc2bf45a9407713-1292" who="Q6086417">
            <seg xml:id="i-L3m74jNeJqKzmt66YJZSwv">
              Det är inte bara anmärkningsvärt, herr talman, utan också skrämmande
              att vi hanterar svensk lagstiftning på det sättet. Vad gör ni
              inom oppositionen om det visar sig att ert lagförslag kanske inte
              alls är till fyllest när utredningen kommer? Vad gör ni då?
            </seg>
          </u>
          <note type="speaker" xml:id="i-QH26G68hZDVuQxMi8AEzR5">
            Anf. 181 ANDERS YGEMAN (S) replik:
          </note>
          <u xml:id="i-0dc2bf45a9407713-1295" next="i-0dc2bf45a9407713-1297" who="Q3375050">
            <seg xml:id="i-6yfiRVPBhfWE2k3yrRdj4F">
              Herr talman! Jan-Evert Rådhström kallar Sveriges samtliga regionala
              flygplatser för en liten skärva. Jag ställer inte upp på den bilden
              av de regionala flygplatserna. Jag står upp för flygplatser i
              hela Sverige. Jan-Evert Rådhström säger att vi skulle ha ändrat
              oss sedan tillkännagivandet. Vi gjorde ett enigt tillkännagivande,
              för vi hade inte sett något resultat från regeringen. Det var
              ett enigt tillkännagivande. Är det någon som ändrat sig så är
              det väl Jan-Evert Rådhström. Regeringen har inte, trots att man
              valde att avreglera marknaden för fyra år sedan, klarat av flygvapnets
              behov, har inte klarat av att tillgodose flygsäkerheten och miljön.
              Trafikanalys utvärdering, som regeringen själv beställt, visar
              på det.
            </seg>
          </u>
          <u xml:id="i-0dc2bf45a9407713-1296" prev="i-0dc2bf45a9407713-1295" who="Q3375050">
            <seg xml:id="i-FCiH9Crfgstmmrcwpd8omE">
              Att begära replik och utan att med ett enda ord bemöda sig om
              att klara ut frågan om svensk luftförsvars framtid och den integrerade
              flygtrafikledningen är otillständigt. Jan-Evert Rådhström har
              haft fyra år på sig efter avregleringen att tillgodose Försvarsmaktens
              behov. Två år efter att vi tillsammans gjorde ett gemensamt tillkännagivande
              finns fortfarande ingenting på bordet, ingenting. Det ska göras
              en ny utredning.
            </seg>
          </u>
          <u xml:id="i-0dc2bf45a9407713-1297" prev="i-0dc2bf45a9407713-1295" who="Q3375050">
            <seg xml:id="i-HDbGzTBMBdL2jJdWPiRNqo">
              Jag kan för mitt liv inte förstå varför en civil utredning bättre
              skulle klara av att bedöma luftförsvarets behov, flygvapnets behov,
              än flygvapnet och flygvapenchefen. Jag hyser inte det misstroendet
              mot det svenska flygvapnet. Jag tror att de är kapabla att bedöma
              sitt eget behov.
            </seg>
          </u>
          <note type="speaker" xml:id="i-AgxpNGTyKQjDh8EKfgnp2o">
            Anf. 182 JAN-EVERT RÅDHSTRÖM (M) replik:
          </note>
          <u xml:id="i-0dc2bf45a9407713-1298" next="i-0dc2bf45a9407713-1299" who="Q6086417">
            <seg xml:id="i-6XmFWomtQgQMKoG7cm1Vwx">
              Herr talman! Det här är en av de viktigaste repliker jag begär
              för att få det fört till protokollet, till historiebeskrivningen.
              Försvarsmakten har aldrig uttalat sitt exakta behov. En gång till:
              Försvarsmakten har aldrig uttalat sitt exakta behov. Men Ygeman
              och övriga i vänsterfalangen i trafikutskottet anser sig ha tolkningsföreträde.
              De anser sig ha tolkningsföreträde och gör därmed det kirurgiska
              hugget just för att vi ska låtsas att vi har kvar en marknad,
              men de vet mycket väl att det kommer att innebära att den försvinner.
              Det är sanningen.
            </seg>
          </u>
          <u xml:id="i-0dc2bf45a9407713-1299" prev="i-0dc2bf45a9407713-1298" who="Q6086417">
            <seg xml:id="i-Dh3TKXbHESEPFjuErqaFmY">
              Återigen: Ordföranden vet att lagen ska träda i kraft den 15
              augusti, och vi får reda på Försvarsmaktens behov den 1 september.
              När ni får svaret och det inte överensstämmer med lagstiftningen,
              är ni då beredda att göra om lagstiftningen? Säger ni ja så är
              det skämmigt mot den lagstiftande församlingen. Då är ni beredda
              att ändra en lagstiftning som är 14 dagar gammal. Säger ni nej
              är det lika skämmigt, för då kan ni inte ens ta hänsyn till verkligheten.
              Det är det, mina vänner, som är så förödande. Man struntar fullständigt
              i sakliga underlag. Det handlar om att stifta lag, men man vet
              inte sanningen, vad som finns bakom hörnet. Och det njuter man
              av.
            </seg>
          </u>
          <note type="speaker" xml:id="i-51xVa6QE4k8oNhZwFd7Lgy">
            Anf. 183 ANDERS YGEMAN (S) replik:
          </note>
          <u xml:id="i-0dc2bf45a9407713-1300" next="i-0dc2bf45a9407713-1303" who="Q3375050">
            <seg xml:id="i-AX1yGixG1RRWV6caJYT2RD">
              Herr talman! Om det vore så att försvarets behov skulle klargöras
              någon gång i augusti eller i september, som Jan-Evert Rådhström
              försöker påstå, varför ändrade man då lagen för fyra år sedan?
              Om ni inte visste vad försvaret hade för behov, hur kom det sig
              då att ni gjorde den här avregleringen?
            </seg>
          </u>
          <u xml:id="i-0dc2bf45a9407713-1301" prev="i-0dc2bf45a9407713-1300" who="Q3375050">
            <seg xml:id="i-6fdz5iDJYjY3XyQ81nQCjq">
              För den som vill veta hur det ligger till i verkligheten finns
              på riksdagens hemsida webb-tv-utsändningen från trafikutskottets
              hearing, där chefen för luftförsvaret gör sin bedömning. Den som
              tittar riktigt noga på webbvideon kan se att Jan-Evert Rådhström
              var där. Då kan man undra varför han inte hörde vad chefen för
              flygvapnet sade.
            </seg>
          </u>
          <u xml:id="i-0dc2bf45a9407713-1302" prev="i-0dc2bf45a9407713-1300" who="Q3375050">
            <seg xml:id="i-YN8Bf1njLomAAHwgoR9mrD">
              Vill man gå ännu längre kan man gå till protokollet från utskottets
              möte. Vi kallade till oss chefen för flygvapnet och jag frågade
              explicit om det här uppfyllde Försvarsmaktens behov. Chefen för
              flygvapnet svarade ja. Vill man kan man också se i protokollet
              att Jan-Evert Rådhström var närvarande vid mötet. Varför han står
              här i riksdagens talarstol och inte ens kan påminna sig de möten
              han själv varit närvarande vid är väldigt märkligt.
            </seg>
          </u>
          <u xml:id="i-0dc2bf45a9407713-1303" prev="i-0dc2bf45a9407713-1300" who="Q3375050">
            <seg xml:id="i-7J89FiBWyrMUywBnxPpg3M">
              Vi gör i dag det som regeringen borde ha gjort för fyra år sedan,
              nämligen sett till att flygtrafikledningstjänsten i Sverige även
              fortsättningsvis kan vara integrerad civilt och militärt. Vi backar
              inte vad gäller flygvapnets behov.
            </seg>
          </u>
          <note type="speaker" xml:id="i-QcRKkgMBiMgcqtSfZrwwjd">
            Anf. 184 EDWARD RIEDL (M) replik:
          </note>
          <u xml:id="i-0dc2bf45a9407713-1304" next="i-0dc2bf45a9407713-1306" who="Q6071900">
            <seg xml:id="i-Xi6Qv4Yk9UNqxipvQkTsvT">
              Herr talman! Jag tror att det är bra om vi först kan konstatera
              att flygplatserna i Sverige är olika stora. Anders Ygeman låter
              påskina att förslaget att stänga 90 procent av den svenska marknaden
              egentligen är en stor marknadsöppning. Men som jag sade till Siv
              Holma: Om man är emot friskolor är det bättre att säga det i stället
              för att säga att det går an att bygga hur många friskolor som
              helst – fast på månen. Det är bättre att vara ärlig med det man
              tycker. Det är ingen marknadsöppning ni gör, Anders Ygeman. Ni
              öppnar inte möjligheter för fler. Det ni gör är att ni stänger
              90 procent av marknaden, så att marknaden dör och ingen i slutändan
              kommer att kunna upphandla den här tjänsten. Då blir det dyrare,
              och då blir det mindre pengar för kommunerna att använda till
              skolan och äldreomsorgen. Det är det som händer. Det blir sämre
              ekonomi för de kommunala flygplatserna.
            </seg>
          </u>
          <u xml:id="i-0dc2bf45a9407713-1305" prev="i-0dc2bf45a9407713-1304" who="Q6071900">
            <seg xml:id="i-7qoYaH1iU3rcjjb3G6qJ9L">
              Jag har frågat företrädare för S, SD, MP och V, det vill säga
              alla ni partier som står bakom den här lagstiftningen, hur ni
              kom fram till vad Försvarsmakten har för behov. Jag tyckte inte
              att du gav något svar när Jan-Evert ställde den frågan. Vi har
              försökt få svar av er på frågan.
            </seg>
          </u>
          <u xml:id="i-0dc2bf45a9407713-1306" prev="i-0dc2bf45a9407713-1304" who="Q6071900">
            <seg xml:id="i-MhNDBwWE64KXp6a9bF5BzT">
              Den fråga som ställdes av Anders Ygeman till Försvarsmakten i
              utskottet var om dagens situation uppfyller flygvapnets behov.
              Men det vet vi redan att den gör. Om vi permanentar dagens situation
              vet vi att Försvarsmakten är nöjd. Men det är inte det frågan
              handlar om. Frågan är om det finns andra lösningar som tillgodoser
              Försvarsmaktens behov.
            </seg>
          </u>
          <note type="speaker" xml:id="i-WgGecDXCFYuZTS8AksfmVG">
            Anf. 185 ANDERS YGEMAN (S) replik:
          </note>
          <u xml:id="i-0dc2bf45a9407713-1307" next="i-0dc2bf45a9407713-1308" who="Q3375050">
            <seg xml:id="i-KXwjYxyeYeWeESmuDsXBr4">
              Herr talman! Edward Riedl upprepar sina vrångbilder. Han säger
              att han ställt samma fråga flera gånger. Men nu ställde han två
              olika frågor. Hur har vi kommit fram till vilka Försvarsmaktens
              behov är? Jo, vi har frågat Försvarsmakten. Ni låter er inte nöja
              med det. Vid fem tillfällen har Försvarsmakten svarat på den frågan.
              Vid den hearing som Edward Riedl själv var med på ställde han
              en fråga till Försvarsmakten. Chefen för Försvarsmaktens flygvapenavdelning
              svarade att de hade haft samma bild sedan 2008. Men regeringen
              har inte lyssnat på flygvapnet. Ni har inte löst problemet. Edward
              Riedl står här i kammarens talarstol och säger att man ska lösa
              problemet någon gång senare. För två år sedan lät det precis likadant:
              Vi ska lösa problemet någon gång senare.
            </seg>
          </u>
          <u xml:id="i-0dc2bf45a9407713-1308" prev="i-0dc2bf45a9407713-1307" who="Q3375050">
            <seg xml:id="i-D3AzBQbhZUNEkGEBxce1Hj">
              Ni äventyrar flygvapnets förmåga att försvara landet om man inte
              kan ha en integrerad militär och civil flygtrafikledning. Det
              är det som är problemet. Detta problem har varit känt i åtminstone
              sex år. Men ni säger att ni måste vänta till augusti därför att
              ni inte litar på flygvapnet. Vi gör det, ni gör det inte. Ni har
              inte med ett ord i denna debatt kunnat beskriva hur ni ska lösa
              flygvapnets problem. Ta nu sista chansen och gör det, Edward Riedl!
              Försvarsmakten har sagt fem gånger till oss hur de avser att lösa
              det. Ni har inte svarat en enda gång med någonting annat än utredningar.
            </seg>
          </u>
          <note type="speaker" xml:id="i-AthFf2dmkM1AN9gc6wW7q7">
            Anf. 186 EDWARD RIEDL (M) replik:
          </note>
          <u xml:id="i-0dc2bf45a9407713-1309" next="i-0dc2bf45a9407713-1312" who="Q6071900">
            <seg xml:id="i-4JfdX81KsJSHDizR4kim2j">
              Herr talman! Jag ber om ursäkt för att jag har upprepat frågan.
              Det värsta jag vet är att vara tjatig. Skälet till att jag upprepat
              mig är att ingen av er har kunnat svara på den enkla frågan. Vad
              låg till grund för beslutet? På vilket sätt kom man fram till
              de exakta antal flygplatser och flygtrafikledare som ligger till
              grund för lagstiftningen?
            </seg>
          </u>
          <u xml:id="i-0dc2bf45a9407713-1310" prev="i-0dc2bf45a9407713-1309" who="Q6071900">
            <seg xml:id="i-MkVqx8fFyCCN38pjrPwawM">
              Låt mig vara tydlig på denna punkt. Försvarsmakten har aldrig
              preciserat sitt exakta behov eller på vilka olika sätt man kan
              tillgodose dess behov. Det Försvarsmakten har svarat på – det
              gäller både min fråga under hearingen och Anders Ygemans fråga
              i utskottet – är om dagens situation är till fyllest. På det har
              de svarat ja. Då permanentar ni den och kallar det för någon form
              av marknadsöppning. Det är rent ohederligt att använda den typen
              av retorik.
            </seg>
          </u>
          <u xml:id="i-0dc2bf45a9407713-1311" prev="i-0dc2bf45a9407713-1309" who="Q6071900">
            <seg xml:id="i-S5JyrCkTL2Aq2UWPhqqu7t">
              Säg som det är! Ni vill stänga marknaden. Ni vill få bort de
              privata flygtrafikledarna ur tornen och därigenom höja kostnaderna
              för kommunerna. Vi vet att det kommer att resultera i att vissa
              flygplatser runt om i Sverige närmar sig nedläggning. Någon kanske
              till och med blir nedlagd. Det kommer också att leda till att
              våra företrädare ute i kommunerna får använda pengar för att täcka
              stora underskott på flygplatser i stället för att använda dem
              till barnomsorg, äldreomsorg och annat som kanske är viktigare
              än underskottsfinansiering av flygplatserna. Det är det som händer
              med den här typen av förslag.
            </seg>
          </u>
          <u xml:id="i-0dc2bf45a9407713-1312" prev="i-0dc2bf45a9407713-1309" who="Q6071900">
            <seg xml:id="i-K2WGCHU6tJv2nB5KoE4aJ1">
              Jag har sagt hela tiden att jag beklagar att Socialdemokraterna
              valt att följa de andra partierna i detta. Jag har alltid uppfattat
              er som rätt kloka och resonabla i flygfrågor. Vi har haft en ganska
              stor samsyn om vikten av flyg i hela Sverige. Men här gör ni ett
              avsteg som riskerar svenskt inrikesflyg, och det är väldigt trist.
            </seg>
          </u>
          <note type="speaker" xml:id="i-EPyLKhcEgwyVEWhZKrHr1o">
            Anf. 187 ANDERS YGEMAN (S) replik:
          </note>
          <u xml:id="i-0dc2bf45a9407713-1313" next="i-0dc2bf45a9407713-1319" who="Q3375050">
            <seg xml:id="i-BuN2Rw7jsU3AH2zpBHbuNw">
              Herr talman! Nu var det inte jag utan utskottets vice ordförande
              som kallade hela regionalflyget för en liten skärva, Edward Riedl.
            </seg>
          </u>
          <u xml:id="i-0dc2bf45a9407713-1314" prev="i-0dc2bf45a9407713-1313" who="Q3375050">
            <seg xml:id="i-YVMdQ2MqTaowZUuW1utjYZ">
              I dag är det så att tio flygplatsers flygtrafikledning driftas
              av annan operatör än Luftfartsverket. På nio flygplatser görs
              det av ACR, tror jag, och i Arvidsjaur gör man det i egen regi.
              Efter att vi nu hindrar fortsatt privatisering av de statliga
              flygplatsernas flygtrafikledning kommer det att vara möjligt att
              konkurrera om 30 flygplatser, det vill säga tre gånger så många
              som i dag driftas i privat eller egen regi. Om det är möjligt
              att göra det med vinst med dagens nio har jag väldigt svårt att
              förstå att det skulle vara omöjligt att göra vinst om man får
              buda på 30. Skulle den logiken stämma måste det då vara ännu svårare
              att få det att gå med vinst om man får göra det med ännu fler.
              Det håller inte riktigt.
            </seg>
          </u>
          <u xml:id="i-0dc2bf45a9407713-1315" prev="i-0dc2bf45a9407713-1313" who="Q3375050">
            <seg xml:id="i-8Y3CizMBr2qAtqr3MHZtPh">
              Tyvärr använder inte Edward Riedl en enda sekund av sina två
              minuter till att förklara hur Moderaterna ska lösa flygvapnets
              problem. Flygvapnet har gång på gång sedan 2008 pekat på det här
              problemet. När flygvapenchefen var i utskottet ställde jag en
              direkt fråga om det här skulle lösa deras problem, och svaret
              blev ja.
            </seg>
          </u>
          <u xml:id="i-0dc2bf45a9407713-1316" prev="i-0dc2bf45a9407713-1313" who="Q3375050">
            <seg xml:id="i-USjrhgkucfWSES5uzDYUWg">
              Vi har presenterat lösningen på flygvapnets problem. Ni står
              nakna. Om det visar sig att det finns en motsättning mellan att
              försvara Sverige och att privatisera flygtrafikledningen kommer
              vi att välja försvaret av Sverige. Där vill jag vara väldigt tydlig.
              Vi kompromissar inte om det. Därför är vi inte beredda att gå
              vidare med privatiseringen av de statliga flygplatsernas flygtrafikledning.
            </seg>
          </u>
          <note xml:id="i-9EGyMiHn8uwaEagGJzAk8J">
            Överläggningen var härmed avslutad.
          </note>
          <note xml:id="i-MCY2bfe32aqiQS3zPY85e6">
            19 § Bordläggning
          </note>
          <note xml:id="i-HjggsEVK5MWbr12g1mY2GG">
            Följande dokument anmäldes och bordlades:
          </note>
          <note xml:id="i-U33Wmr2YzsJGUvXSqFun33">
            20 § Anmälan om fråga för skriftligt svar
          </note>
          <u xml:id="i-0dc2bf45a9407713-1317" prev="i-0dc2bf45a9407713-1313" who="Q3375050">
            <seg xml:id="i-8hZjgxKB7EUvJT9AHLbmcB">
              Följande fråga för skriftligt svar hade framställts:
            </seg>
          </u>
          <note xml:id="i-SLRseaYfbGPjaMVEVsNSmb">
            den 11 juni
          </note>
          <note xml:id="i-NR8Qaehs3y4yFzNdq4nKNk">
            Peter Persson
          </note>
          <note xml:id="i-4TN67svXLJMwY2xLKPJGLr">
            21 § Anmälan om skriftliga svar på frågor
          </note>
          <u xml:id="i-0dc2bf45a9407713-1318" prev="i-0dc2bf45a9407713-1313" who="Q3375050">
            <seg xml:id="i-ULZBxaB8mpZArg6BNhPWww">
              Skriftliga svar på följande frågor hade kommit in:
            </seg>
          </u>
          <note xml:id="i-7E4rdYWch2fnihykdn4MRJ">
            den 10 juni
          </note>
          <note xml:id="i-42rD57rn18u1jHzfLMK11r">
            Ylva Johansson
          </note>
          <note xml:id="i-HS3pgRFU5DYDMUkx1pjuXs">
            den 11 juni
          </note>
          <note xml:id="i-MQ5EeYUZBCzR7m8bLqpoR4">
            Lars Eriksson
          </note>
          <note xml:id="i-QypzfXJqDXdDX2yUqnxxaz">
            Tomas Eneroth
          </note>
          <note xml:id="i-RrajWjiTrcCBW7ibnYKXRo">
            Amineh Kakabaveh
          </note>
          <note xml:id="i-KA7nA1bjknq5GDEyX4xEDo">
            Ulla Andersson
          </note>
          <note xml:id="i-9eMPFkWk8i3R1WdmPJvr3u">
            Anders Karlsson
          </note>
          <note xml:id="i-YCmxyyNEXrUawUGbCRLfQD">
            Hans Hoff
          </note>
          <note xml:id="i-Ds55g76pjF8KL32Kp5Vq4L">
            Eva Sonidsson
          </note>
          <note xml:id="i-L88MK48FGNrGZr1N9xxgFk">
            Hans Linde
          </note>
          <note xml:id="i-4wVHDTy1dLU6Dm4xshgtxW">
            Ulla Andersson
          </note>
          <note xml:id="i-5TYscu5Lh1rbgBdc3ykkid">
            Jennie Nilsson
          </note>
          <note xml:id="i-Q2La4NoKBPFKK3gugwPQrZ">
            22 § Kammaren åtskildes kl. 19.08.
          </note>
          <u xml:id="i-0dc2bf45a9407713-1319" prev="i-0dc2bf45a9407713-1313" who="Q3375050">
            <seg xml:id="i-D6FhRRpaTWTb7erSiW1v6P">
              Förhandlingarna leddes
            </seg>
          </u>
          <note xml:id="i-ELzYUBm7vujK9brp7Bu84E">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
