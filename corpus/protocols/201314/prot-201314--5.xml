<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201314</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201314</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--5</head>
          <docDate when="2013-09-26">2013-09-26</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2013/14:5
          </note>
          <note>
            Torsdagen den 26 september
          </note>
          <note>
            Kl. 14:00 - 15:04
          </note>
          <note>
            1 § Justering av protokoll
          </note>
          <note>
            Protokollen för den 17, 18 och 19 september justerades.
          </note>
          <note>
            2 § Frågestund
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <note>
            Jag vill hälsa statsråden välkomna. Frågor besvaras i dag av
            landsbygdsminister Eskil Erlandsson (C), justitieminister Beatrice
            Ask (M), statsrådet Birgitta Ohlsson (FP), statsrådet Peter Norman
            (M) och försvarsminister Karin Enström (M).
          </note>
          <note>
            En fråga ska vara av övergripande och allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänsteutövning. Landsbygdsminister Eskil Erlandsson (C)
            besvarar såväl allmänpolitiska frågor som frågor inom sitt eget
            ansvarsområde. Frågor till övriga statsråd förutsätts beröra deras
            ansvarsområden inom regeringen.
          </note>
          <note>
            Inrättandet av en integritetskommission
          </note>
          <note type="speaker">
            Anf. 2 MORGAN JOHANSSON (S):
          </note>
          <u>
            <seg>
              Fru talman! Min fråga går till justitieministern.
            </seg>
          </u>
          <u>
            <seg>
              Avslöjandet i måndags om polisens register har väckt mycket starka
              reaktioner och känslor. Det är inte så konstigt, för det berör
              i grunden en central rättsprincip: principen om allas likhet inför
              lagen. Det handlar om känslan av att behandlas olika av rättsväsendet
              beroende på ursprung, och det är det jag tror har väckt mycket
              starka känslor. Detta har skadat förtroendet för rättsväsendet,
              och det är väldigt angeläget att vi ser till att återupprätta
              det.
            </seg>
          </u>
          <u>
            <seg>
              För två år sedan var jag och justitieministern överens om att
              en integritetskommission skulle inrättas för att se bredare på
              integritetsfrågorna nu när så mycket har hunnit hända. Det var
              två år sedan, och sedan dess har inte mycket hänt på departementet.
              Känslan man har fått är snarare att frågan bara förhalas.
            </seg>
          </u>
          <u>
            <seg>
              Min fråga till justitieministern är: När detta nu har inträffat,
              kan vi äntligen få se integritetskommissionen på plats – och i
              så fall när?
            </seg>
          </u>
          <note type="speaker">
            Anf. 3 Justitieminister BEATRICE ASK (M):
          </note>
          <u>
            <seg>
              Fru talman! Jag tackar för frågan. Jag delar Morgan Johanssons
              uppfattning att det är en väldigt viktig utredning, och jag beklagar
              att den är så sen. Vi har arbetat med direktiven, och arbetet
              pågår. Jag räknar med att vi ska lägga fram direktiven, eller
              rättare sagt att vi tillsammans ska kunna lägga fram direktiv,
              inom de närmaste veckorna.
            </seg>
          </u>
          <u>
            <seg>
              Den fråga som har väckts den här veckan antyder hur betydelsefullt
              det är att säkerställa människors rätt inte bara till likabehandling
              utan också till personlig integritet. Som vi alla känner till
              är samhällsutvecklingen sådan att integriteten på väldigt många
              olika sätt hotas och kan kränkas. Jag tror att det är oerhört
              viktigt med den breda översyn en parlamentarisk integritetskommission
              ska kunna arbeta med. Det är också någonting som ska följa upp
              den integritetsutredning som gjordes för några år sedan.
            </seg>
          </u>
          <note type="speaker">
            Anf. 4 MORGAN JOHANSSON (S):
          </note>
          <u>
            <seg>
              Fru talman! Det är bra att integritetskommissionen är på gång
              och att vi har fått ett datum inom några veckor. Det framstår
              nu som mer angeläget än någonsin.
            </seg>
          </u>
          <u>
            <seg>
              Det som är mest oroande i detta tycker jag är att det uppenbarligen
              finns så olika syn inom polisen på hur arbetet ska bedrivas. Det
              är väl en sak att man har register över dem man spanar på eller
              dem som är misstänkta, men i det här fallet talar vi om en stor
              andel barn. Det är 1 000 barn varav 83 fyraåringar, 82 treåringar
              och 52 tvååringar. Det kan inte finnas några motiv för den typen
              av register.
            </seg>
          </u>
          <u>
            <seg>
              Det verkar också vara ett virrvarr av regler, tillämpningar och
              tillsyn som har styrt verksamheten. Den oredan bör rimligen också
              justitieministern känna ett visst ansvar för, mot bakgrund av
              att hon trots allt har varit justitieminister i sju år. Det är
              min följdfråga: Vilket ansvar anser justitieministern att hon
              har för att det har kunnat bli på detta sätt?
            </seg>
          </u>
          <note type="speaker">
            Anf. 5 Justitieminister BEATRICE ASK (M):
          </note>
          <u>
            <seg>
              Fru talman! Jag har ett övergripande ansvar. Det är väldigt viktigt
              att säga att jag tycker att vi har en modern polisdatalag, vilken
              vi har lagt fram. Den gäller sedan den 1 mars 2012 och är tydlig
              samt innebar en förstärkning av reglerna för hur polisen får och
              ska hantera känslig information. Efter införandet följdes detta
              naturligtvis upp, och även innan dess gav vi i uppdrag till Rikspolisstyrelsen
              att förbereda hela polisorganisationen för den nya polisdatalagen,
              med alla de regler och bedömningar som måste göras.
            </seg>
          </u>
          <u>
            <seg>
              Det är illa och ett stort bekymmer att det uppenbarligen finns
              olika uppfattningar om vilka regler som gäller. I går samlades
              rikspolischefen och länspolismästarna. De har fått en hel del
              i hemläxa när det gäller att säkerställa hur det ser ut i respektive
              myndighet samt vilka riktlinjer och direktiv man ger sina medarbetare
              om hur de ska arbeta med känslig information och hur de ska följa
              de regler och lagar som finns för verksamheten.
            </seg>
          </u>
          <u>
            <seg>
              Den svenska krigsmaterielexporten
            </seg>
          </u>
          <note type="speaker">
            Anf. 6 BODIL CEBALLOS (MP):
          </note>
          <u>
            <seg>
              Fru talman! Jag vill ställa en fråga till försvarsministern.
            </seg>
          </u>
          <u>
            <seg>
              I går nåddes vi av nyheten att Försvarsexportmyndigheten förbereder
              försäljning av krigsmateriel till Förenade Arabemiraten, trots
              att riksdagen beslutat att regelverket för försäljning av vapen
              till icke-demokratier ska skärpas.
            </seg>
          </u>
          <u>
            <seg>
              Försvarsexportmyndigheten är en märklig konstruktion som regeringen
              har skapat – en myndighet som enbart har till uppgift att sälja
              krigsmateriel. När vi läser de årliga rapporterna om vapenexport
              ser vi också mycket riktigt att de jobbar på ihärdigt – vår försäljning
              till länder i konflikt och till icke-demokratier har nämligen
              ökat väsentligt de senaste åren. Det i sig torde strida redan
              mot gällande lagstiftning, men som praxis har utvecklat sig kan
              Sverige nu för tiden tydligen sälja allt och till alla.
            </seg>
          </u>
          <u>
            <seg>
              Därför har riksdagen krävt att en utredning som ser över krigsmaterielexporten
              ska göras. Utredningen ska lämna sitt betänkande i december 2014,
              alltså efter valet. För oss miljöpartister är det dock uppenbart
              att vi måste ha ett moratorium för krigsmateriel till icke-demokratier
              tills utredningen har arbetat klart och lägger fram ett förslag
              och tills en ny lag träder i kraft.
            </seg>
          </u>
          <u>
            <seg>
              Kan ministern tänka sig att införa ett sådant moratorium?
            </seg>
          </u>
          <note type="speaker">
            Anf. 7 Försvarsminister KARIN ENSTRÖM (M):
          </note>
          <u>
            <seg>
              Fru talman! Lagstiftningen och ansvaret för den ligger på Utrikesdepartementet,
              men Försvarsexportmyndigheten är en myndighet som ligger under
              mitt departements ansvar.
            </seg>
          </u>
          <u>
            <seg>
              Sverige exporterar försvarsmateriel för att säkra Sveriges långsiktiga
              utrikes-, säkerhets- och försvarspolitiska intressen. Vi har en
              strikt lagstiftning som reglerar hur försvarsmaterielexporten
              får se ut. Beslut om krigsmaterielexport, inklusive marknadsföring
              och offertgivande, fattas av Inspektionen för strategiska produkter.
            </seg>
          </u>
          <u>
            <seg>
              Jag förutsätter att de av våra myndigheter och företag som sysslar
              med de här frågorna följer den strikta lagstiftning vi har. I
              det här fallet, när det gäller Försvarsexportmyndigheten, är det
              väldigt tydligt i uppdraget att man måste ha ett tillstånd. Man
              måste ha ett godkännande från ISP för att kunna visa produkter
              och för att kunna ge i uppdrag åt Försvarsmakten att visa produkter.
            </seg>
          </u>
          <note type="speaker">
            Anf. 8 BODIL CEBALLOS (MP):
          </note>
          <u>
            <seg>
              Fru talman! Problemet är att vi fram till 2014, när det ska komma
              ett förslag, hinner sälja väldigt många vapen. Därtill kommer
              även alla följdleveranser vi sedan eventuellt inte kan stoppa.
            </seg>
          </u>
          <u>
            <seg>
              Att under tiden, med hjälp av Försvarsexportmyndigheten, fortsätta
              att sälja vapen till länder som i framtiden inte ska få köpa vapen
              är som vi ser det ett väldigt tydligt sätt att strunta i det vi
              har uttalat i riksdagen. Det bakbinder oss också genom att vi
              ingår avtal vi sedan kanske inte kan stoppa när den nya lagen
              träder i kraft. Vi tycker att det är omoraliskt, oetiskt och oanständigt
              att man bakom ryggen på oss i riksdagen fortsätter en vapenförsäljning
              vi är överens om att vi ska sätta stopp för, oavsett om det i
              dag inte är olagligt på grund av den praxis vi har. Den har nämligen
              urholkat regelverket rätt ordentligt.
            </seg>
          </u>
          <u>
            <seg>
              Vi får veta allt via medierna. Jag skulle vilja att vi får veta
              sådana här saker direkt i riksdagen – i utrikesutskottet eller
              försvarsutskottet. Jag undrar om ministern är beredd att arbeta
              för att vi ska slippa sådana här skandaler i fortsättningen.
            </seg>
          </u>
          <note type="speaker">
            Anf. 9 Försvarsminister KARIN ENSTRÖM (M):
          </note>
          <u>
            <seg>
              Fru talman! Nu ska man vara lite försiktig: Det är väldigt tydligt
              reglerat hur redogörelsen och rapporteringen just till riksdagen
              ser ut. Varje år får riksdagen en utförlig redogörelse för exporten
              av strategiska produkter. Där framgår typ av produkter, vilka
              länder det handlar om, vilka tillstånd som är givna och värdet
              på den export som har skett under föregående år. Den senaste kom
              i våras och handlade om exporten under 2012.
            </seg>
          </u>
          <u>
            <seg>
              Vi har tillsatt, och det välkomnar jag, en utredning som just
              ska se över krigsmateriellagstiftningen i syfte att göra det svårare
              att exportera försvarsmateriel till icke-demokratiska stater.
              Utredningen är tillsatt, den arbetar och kommer att komma med
              förslag, och det ser jag fram emot. När jag själv satt här i riksdagen
              signalerade jag till regeringen att det är bra att göra en översyn.
              Vi får vänta på den.
            </seg>
          </u>
          <note>
            Finansieringen av Landsbygdsprogrammet
          </note>
          <note type="speaker">
            Anf. 10 JOSEF FRANSSON (SD):
          </note>
          <u>
            <seg>
              Fru talman! Jag skulle vilja ställa en fråga till landsbygdsminister
              Eskil Erlandsson. Min fråga lyder enligt följande.
            </seg>
          </u>
          <u>
            <seg>
              Sedan EU inför kommande programperiod har sänkt graden av medfinansiering
              av det svenska landsbygdsprogrammet har till exempel Lantbrukarnas
              Riksförbund krävt att regeringen ska kompensera detta genom en
              ökad nationell medfinansiering. Regeringen har valt att bara skjuta
              till en bråkdel, vilket gör att nivåerna för Landsbygdsprogrammet
              kommande år blir väsentligt lägre.
            </seg>
          </u>
          <u>
            <seg>
              Därför skulle jag vilja fråga landsbygdsministern hur regeringen
              har resonerat när man har tagit det här beslutet och vad det är
              som regeringen avser att skära ned på i Landsbygdsprogrammet.
            </seg>
          </u>
          <note type="speaker">
            Anf. 11 Landsbygdsminister ESKIL ERLANDSSON (C):
          </note>
          <u>
            <seg>
              Fru talman! Landsbygdsprogrammet är en mycket viktig del i att
              skapa tillväxt och utveckling i de landsbygdsområden som vi har
              i mycket stor utsträckning i vårt land. Det är skälet till att
              regeringen har valt att öka den svenska medfinansieringen rejält
              över den av EU fastställda nivån, från 47 procent till i snitt
              55 procent. Detta motsvarar i runda tal den medfinansiering som
              vi har i det svenska program som gäller från 2007 till och med
              2013. Vi har alltså sett till att i stort sett behålla nivån vad
              gäller den svenska delen, för det här är så viktigt. Det kommer
              emellertid att få en del konsekvenser för Landsbygdsprogrammet
              totalt sett apropå att EU:s del blir mindre. Det måste jag be
              att få återkomma till eftersom alla EU-beslut inte är fattade
              än.
            </seg>
          </u>
          <note type="speaker">
            Anf. 12 JOSEF FRANSSON (SD):
          </note>
          <u>
            <seg>
              Fru talman! Tack för svaret, ministern! Jag vet inte riktigt
              om jag håller med om analysen att nivåerna verkligen ligger kvar.
              Jag tycker mig kunna se i budgeten att medlen minskar ganska väsentligt.
              För mig framstår det som ganska märkligt – när vi är ett land
              som har den kanske sämsta självförsörjningsgraden när det gäller
              livsmedel i hela EU-området – att vi har en regering som inte
              vill satsa på den svenska landsbygden och dess näringar. Jag tycker
              att det är en märklig ordning och skulle gärna se att man sköt
              till de medel som LRF, Lantbrukarnas Riksförbund, krävde i det
              här fallet.
            </seg>
          </u>
          <note type="speaker">
            Anf. 13 Landsbygdsminister ESKIL ERLANDSSON (C):
          </note>
          <u>
            <seg>
              Fru talman! Som kommentar till det sista vill jag gärna säga
              att de medel som finns i Landsbygdsprogrammet ju inte är några
              produktionsstödjande medel i första hand. De är inte till för
              att vi ska producera mer mat i landet. Pengarna till produktionsstöd
              ligger i det vi på fackspråk kallar för pelare 1, alltså gårdsstödsmedlen.
              De här pengarna är avsedda för en allmän landsbygdsutveckling.
            </seg>
          </u>
          <u>
            <seg>
              Vi ökar i det budgetförslag som nu ligger på riksdagens bord
              medfinansieringsgraden från 47 till 55 procent. Det är i pengar
              räknat väldigt mycket, nästan 5 miljarder kronor, vilket ger oss
              förutsättningar och möjligheter att bygga ett robust landsbygdsprogram
              också för den period som kommer, det vill säga perioden 2014–2020.
            </seg>
          </u>
          <note>
            Granskning av registerhanteringen hos polisen
          </note>
          <note type="speaker">
            Anf. 14 LENA OLSSON (V):
          </note>
          <u>
            <seg>
              Fru talman! Jag har en fråga till justitieminister Beatrice Ask,
              och det gäller naturligtvis avslöjanden om den registrering som
              skett av en etnisk grupp. Det är både oacceptabelt och olagligt.
            </seg>
          </u>
          <u>
            <seg>
              Vänsterpartiet har krävt att en oberoende granskningskommission
              ska tillsättas för att grundligt utreda allt vad avser registerhantering
              hos polisen. Men man ska även granska om det skedda på något sätt
              varit känt på Justitiedepartementet eller i Regeringskansliet.
              Vi är inte heller ensamma om att kräva en oberoende granskning.
              Kravet kommer från många håll.
            </seg>
          </u>
          <u>
            <seg>
              Jag vill därför fråga om justitieministern är beredd att tillsätta
              en oberoende granskningskommission.
            </seg>
          </u>
          <note type="speaker">
            Anf. 15 Justitieminister BEATRICE ASK (M):
          </note>
          <u>
            <seg>
              Fru talman! Jag har många gånger den här veckan sagt att det
              är väldigt allvarligt med de rapporter vi har fått om hur man
              uppenbarligen synes ha brutit mot de regler som gäller för polisens
              hantering av känsliga uppgifter. Det här måste naturligtvis klarläggas
              i alla avseenden. Polismyndigheten i Skåne har anmält sitt eget
              förfarande till polisens internutredningar, och Åklagarmyndigheten
              är i gång med en utredning.
            </seg>
          </u>
          <u>
            <seg>
              När vi i riksdagen beslutade om en ny polisdatalag gav vi Säkerhets-
              och integritetsskyddsnämnden ett särskilt ansvar att också titta
              på polisens användning av känsliga uppgifter, registrering och
              annat som har satt i gång ett arbete med särskild inriktning att
              klarlägga vad som har hänt i det här avseendet.
            </seg>
          </u>
          <u>
            <seg>
              Det pågår alltså en hel del faktainsamling och utredningsarbete
              kring detta. Jag tycker att det är viktigt att vi snabbt får fram
              så mycket saklig kunskap som möjligt om vad som har gått snett
              innan vi tar ställning till ytterligare åtgärder.
            </seg>
          </u>
          <note type="speaker">
            Anf. 16 LENA OLSSON (V):
          </note>
          <u>
            <seg>
              Fru talman! Jag uppfattar inte att ministern är beredd att tillsätta
              en oberoende granskningskommission.
            </seg>
          </u>
          <u>
            <seg>
              I dag är ordningen vad avser misstänkta brott begångna av polisen
              att dessa utreds av polisens internutredning, alltså inom myndigheten
              själv. Sverige har fått anmärkning och uppmaning flera gånger
              av Europarådets antitortyrkommitté att se till att anmälningar
              mot poliser ska utredas av en myndighet som är tydligt oberoende
              av Polismyndigheten.
            </seg>
          </u>
          <u>
            <seg>
              Är det inte dags nu, ministern, att inrätta en fristående myndighet,
              som Vänsterpartiet har krävt i många år, som utreder misstänkta
              brott av poliser, för polisens egen skull och för att medborgarnas
              förtroende för poliser ska börja återupprättas? Det har ju hänt
              ganska mycket den senaste tiden.
            </seg>
          </u>
          <note type="speaker">
            Anf. 17 Justitieminister BEATRICE ASK (M):
          </note>
          <u>
            <seg>
              Fru talman! Låt mig få hålla mig till den fråga som har uppdagats
              i Skånemyndigheten vad gäller känsliga uppgifter som rör romer.
              Jag vill påpeka att vi har två institutioner som är i gång med
              ett arbete. Den ena är Statens integritets- och säkerhetsnämnd.
              Det är inte en del av polisen.
            </seg>
          </u>
          <u>
            <seg>
              Därutöver ingår i det tillsynsuppdrag som riksdagen har beslutat
              om att Datainspektionen kan ha att gå in och syna hanteringen
              av känsliga uppgifter i register. Det är en institution som inte
              heller är en del av polisen. Polisens internutredningar är en
              mycket självständig utredningsdel.
            </seg>
          </u>
          <u>
            <seg>
              Enligt min uppfattning har vi genom de beslut riksdagen har fattat
              gett två i förhållande till polisen oberoende institutioner ansvar
              för tillsyn och utredning av den här typen av förhållanden. Jag
              tycker att de ska få utföra det arbete som vi har bett dem om
              och gett dem ansvar för innan vi bestämmer att vi ska ha en ny
              myndighet.
            </seg>
          </u>
          <note>
            Information om personregistrering
          </note>
          <note type="speaker">
            Anf. 18 KRISTER HAMMARBERGH (M):
          </note>
          <u>
            <seg>
              Fru talman! Jag ska be att få tacka talmannen för att en representant
              för Sveriges näst största parti får ordet.
            </seg>
          </u>
          <u>
            <seg>
              Även jag vill ställa en fråga till Beatrice Ask när det gäller
              just den fråga som varit uppe om registrering i Skåne. Men först
              skulle jag vilja säga att jag tycker att det är bra att också
              Socialdemokraterna är intresserade med tanke på den historik som
              finns av illegala och hemliga register längre tillbaka i tiden.
            </seg>
          </u>
          <u>
            <seg>
              Det har varit väldigt rörigt i diskussionen om informationen
              från Skånemyndigheten. Därför tycker jag att det är bra att både
              ministern och rikspolischefen har varit tydliga med vad som gäller
              inom svensk polis. Oavsett det kan det finnas väldigt många människor
              som nu känner en oro för att man är felaktigt registrerad.
            </seg>
          </u>
          <u>
            <seg>
              Min fråga till ministern är: Hur ska de här människorna, som
              har den här oron, gå till väga för att få veta om de finns felaktigt
              registrerade?
            </seg>
          </u>
          <note type="speaker">
            Anf. 19 Justitieminister BEATRICE ASK (M):
          </note>
          <u>
            <seg>
              Fru talman! Det är nog många människor som inte bara är oroliga
              utan till och med rädda. Den historia som vi har i Sverige och
              i övriga Europa inte minst vad gäller romer är allt annat än vacker.
              Det är många minnen som väcks till liv när sådant här inträffar.
              Det finns naturligtvis många som vill veta mer. Därför är en av
              de viktigaste sakerna att lyfta på varje sten och klarlägga vad
              som har hänt och hur det ser ut. Men den enskilde har naturligtvis
              möjlighet att vända sig direkt till polisen. Man kan också vända
              sig till Säkerhets- och integritetsskyddsnämnden.
            </seg>
          </u>
          <u>
            <seg>
              Det finns ingen ovillkorlig rätt att få reda på allt som möjligen
              kan finnas i ett register. Det kan ju handla om en brottsutredning.
              Men Säkerhets- och integritetsskyddsnämnden har alltid ansvar
              för att på den enskildes begäran utföra en kontroll om det handlar
              om en felaktig behandling.
            </seg>
          </u>
          <u>
            <seg>
              Framgår det att det är en felaktig behandling av information
              om en person ska det anmälas till berörd myndighet. Det finns
              också möjlighet att få skadestånd, och det finns regler för rättelser
              och annat. Men man ska vända sig till polis eller till SIN om
              man är orolig och bekymrad över de här frågorna.
            </seg>
          </u>
          <note type="speaker">
            Anf. 20 KRISTER HAMMARBERGH (M):
          </note>
          <u>
            <seg>
              Fru talman! Jag tror att det är väldigt viktigt att den här informationen
              kommer fram till just dem som kan tänkas känna sig oroliga och
              rädda. Samtidigt finns det nu ett bristande förtroende hos den
              romska gruppen.
            </seg>
          </u>
          <u>
            <seg>
              Min fråga till ministern är: Hur ska vi nu kunna jobba vidare
              för att människor ska känna att rättsväsendet faktiskt är till
              för dem?
            </seg>
          </u>
          <note type="speaker">
            Anf. 21 Justitieminister BEATRICE ASK (M):
          </note>
          <u>
            <seg>
              Fru talman! Rikspolischefen gav i går alla länspolismästare i
              uppgift att samarbeta nära med polisstyrelserna i de här frågorna
              men att också ta kontakt med romska föreningar och grupper för
              att direkt samtala med dem om de frågor som just denna händelse
              handlar om. Det är ett viktigt uppdrag och viktigt att göra över
              huvud taget.
            </seg>
          </u>
          <u>
            <seg>
              Enligt det program som polisen har för sitt mångfaldsarbete och
              för sitt arbete för att öka förtroendet ska man ha många kontakter
              och arbeta i dialog med medborgarna. Men i det här fallet har
              rikspolischefen valt att i ordnade former säkerställa att varje
              länspolismästare tar de här initiativen. Jag kommer själv att
              på måndag träffa företrädare för romska föreningar också för att
              ha ett samtal om detta.
            </seg>
          </u>
          <u>
            <seg>
              Sedan finns det mer att göra för att ge adekvat information.
              Jag tycker att detta är ett viktigt och första steg som måste
              tas så snabbt som det bara går.
            </seg>
          </u>
          <u>
            <seg>
              Romers fri- och rättigheter i EU
            </seg>
          </u>
          <note type="speaker">
            Anf. 22 NINA LARSSON (FP):
          </note>
          <u>
            <seg>
              Fru talman! Min fråga går till statsrådet Birgitta Ohlsson.
            </seg>
          </u>
          <u>
            <seg>
              Den här veckan har vi fått ta del av mycket upprörande avslöjanden
              om omfattande registrering av romer. Samtidigt hör vi från land
              efter land i Europa hur tonen hårdnar. Rapporter om våld och trakasserier
              är vanliga.
            </seg>
          </u>
          <u>
            <seg>
              Romer utestängs från arbete, sjukvård, utbildning, vräks från
              sina hem och utvisas på mycket lösa grunder. Det förekommer att
              romer lever i läger på soptippar. Behandlingen av romer är skamlig
              och ovärdig Europa år 2013.
            </seg>
          </u>
          <u>
            <seg>
              Min fråga till statsrådet är därför: Vad gör regeringen för att
              romers mänskliga fri- och rättigheter ska respekteras i hela EU?
            </seg>
          </u>
          <note type="speaker">
            Anf. 23 Statsrådet BIRGITTA OHLSSON (FP):
          </note>
          <u>
            <seg>
              Fru talman! Som många har nämnt i debatten här har vi varit väldigt
              upprörda av det som har skett i vårt land den senaste veckan.
              Det är inte bara olagligt utan också djupt oacceptabelt och oetiskt
              att detta har kunnat ske.
            </seg>
          </u>
          <u>
            <seg>
              Situationen för romer runt om i Europa är bedrövlig på många
              sätt. Jag skulle vilja säga att romer betraktas som andra klassens
              medborgare i många EU-länder.
            </seg>
          </u>
          <u>
            <seg>
              Våren 2011 beslöt EU att samtliga EU-länder skulle ta fram handlingsplaner
              för att förbättra för romerna. Den svenska regeringen slet hårt
              för att det inte bara fick handla om att bekämpa fattigdom utan
              också om att bekämpa förtryck, för vi vet att det också finns
              en diskriminering av romer i många länders juridiska system. Vi
              fick en framgång där, att det här kom med i handlingsplanerna.
            </seg>
          </u>
          <u>
            <seg>
              För ett år sedan, våren 2012, lämnade alla länder in sina handlingsplaner
              för hur man skulle åtgärda detta. Kommissionen har haft kritik
              mot dem. Det har gjorts mycket, men pengar har också slarvats
              bort. Det har funnits ett ointresse från en del länder.
            </seg>
          </u>
          <note type="speaker">
            Anf. 24 NINA LARSSON (FP):
          </note>
          <u>
            <seg>
              Fru talman! Det är glädjande att höra att detta är prioriterat
              av statsrådet och regeringen. Jag tror att det är extra viktigt,
              nu när förtroendet för Sveriges hantering av detta har kommit
              lite på skam, att vi extra mycket fokuserar på arbetet för mänskliga
              fri- och rättigheter för romer i hela Europa och att vi inte tappar
              ledartröjan i detta arbete.
            </seg>
          </u>
          <note type="speaker">
            Anf. 25 Statsrådet BIRGITTA OHLSSON (FP):
          </note>
          <u>
            <seg>
              Fru talman! Det är därför regeringen driver väldigt hårt att
              man ska börja granska hur länder i allmänhet lever upp till mänskliga
              fri- och rättigheter inom EU. Vi har tuffa Köpenhamnskriterier
              för att komma med i unionen, men vi saknar ett tillräckligt bra
              system för de länder som redan är med. Där driver vi på hårt.
              Också länder som vårt eget land Sverige måste granskas tufft och
              kritiskt på samma sätt.
            </seg>
          </u>
          <u>
            <seg>
              De handlingsplaner som jag nämnde tidigare har faktiskt lett
              till en hel del saker. I exempelvis Rumänien har det på landets
              universitet och yrkeshögskolor öronmärkts 15 000 platser som är
              riktade mot romer. Man har reformerat polisväsendet i Spanien
              och har på många sätt försökt hitta punktåtgärder.
            </seg>
          </u>
          <u>
            <seg>
              Det är också intressant att kandidatländerna hamnar i fokus.
              Jag ska nu i eftermiddag resa till Serbien, inte bara för att
              tala vid Prideparaden i Belgrad utan också för att besöka många
              romska familjer som bor i ett slags bosättningar i Belgrads utkanter
              för att diskutera med dem hur ett framtida EU-medlemskap kan stärka
              deras mänskliga fri- och rättigheter. Sida är också med och engagerar
              sig i många projekt där.
            </seg>
          </u>
          <u>
            <seg>
              Värdegrundsarbetet i polisutbildningen
            </seg>
          </u>
          <note type="speaker">
            Anf. 26 ANDERS W JONSSON (C):
          </note>
          <u>
            <seg>
              Fru talman! Jag vill också ställa en fråga till justitieministern
              med anledning av det som har hänt i Skåne, där uppenbarligen uppemot
              tusen barn har blivit registrerade hos polisen av det enda skälet
              att de har romska föräldrar.
            </seg>
          </u>
          <u>
            <seg>
              Ytterst handlar det här förstås om ledarskap hos polisen, och
              därför är det bra att rikspolischefen har varit så tydlig i sitt
              ledarskap. Men det väcker också en fråga om detta med värdegrunden
              inom den svenska polisen, för det måste ha varit ett stort antal
              poliser som har varit med och registrerat barn födda av romska
              föräldrar utan att det har ringt en varningsklocka. Tyvärr är
              det inte första gången som sådana här lite mer obehagliga incidenter
              sker inom Skånepolisen.
            </seg>
          </u>
          <u>
            <seg>
              Den fråga som jag därför vill ställa till justitieministern är:
              Hur försäkrar vi oss om att det i polisutbildningen i Sverige
              är ett så bra värdegrundsarbete att sådant här inte ska behöva
              hända?
            </seg>
          </u>
          <note type="speaker">
            Anf. 27 Justitieminister BEATRICE ASK (M):
          </note>
          <u>
            <seg>
              Fru talman! Det är viktigt att värdegrundsarbete pågår, och det
              gör det. Det är ett intensivt arbete kring detta som berör alla
              poliser.
            </seg>
          </u>
          <u>
            <seg>
              När det gäller arbetet inom polisen fattade Rikspolisstyrelsen
              2013 beslut om en ny nationell plan för likabehandling som på
              olika sätt implementeras.
            </seg>
          </u>
          <u>
            <seg>
              Polisutbildningen och polisprogrammet inleds med att studenterna
              introduceras i polisens samhällsuppdrag och polisens styrning
              och organisation. Polisens uppdrag vilar på vissa fundament och
              grundläggande värden, vilka behandlas och problematiseras under
              hela utbildningen. Man kan säga att grundkurs 1A är detta hur
              man bemöter människor och vilka de grundläggande principerna för
              myndighetsutövning är generellt i Sverige men inte minst för polisens
              arbete.
            </seg>
          </u>
          <u>
            <seg>
              Utbildning finns det alltså, men det handlar också om att som
              tjänsteman och ansvarig inom polisen alltid arbeta med omdöme
              och ta ett personligt ansvar.
            </seg>
          </u>
          <note type="speaker">
            Anf. 28 ANDERS W JONSSON (C):
          </note>
          <u>
            <seg>
              Fru talman! Jag tackar för svaret. Det innebär att vi åtminstone
              i polisutbildningen på något sätt har säkrat ett stabilt värdegrundsarbete.
            </seg>
          </u>
          <u>
            <seg>
              En följdfråga tycker jag då blir: Hur arbetar man vidare med
              värdegrunden? Om den kommer in tidigt under utbildningen, hur
              ser man då till att den vidmakthålls? Det är ju uppenbart att
              det åtminstone i Skåne har varit mycket stora brister vad gäller
              värdegrund.
            </seg>
          </u>
          <note type="speaker">
            Anf. 29 Justitieminister BEATRICE ASK (M):
          </note>
          <u>
            <seg>
              Fru talman! Jag tror att en av de viktigaste frågorna handlar
              om att ledarskapet hela tiden måste lyfta fram värderingsfrågorna
              och att i det dagliga arbetet understryka betydelsen av hur man
              bemöter människor och på vilka grunder man arbetar.
            </seg>
          </u>
          <u>
            <seg>
              Vi har lagar och regler, och jag utgår från att alla polischefer
              förväntar sig att våra poliser följer lagar och regler. Men det
              måste också vara proportionalitet i hur man använder lagar och
              regler. Det säger sig ganska självt, tycker jag, att tusen barn
              i ett register är för mycket. Alla förstår ju att det i en och
              annan utredning kan förekomma namn på ett barn och att det kan
              finnas anledning att notera detta, men någonstans går gränsen.
            </seg>
          </u>
          <u>
            <seg>
              Man måste fundera över vad som är relevant för det uppdrag eller
              den uppgift man har, och det måste sitta i vars och ens ryggmärg.
              Då handlar det om ledarskapet och den kontinuerliga uppföljningen
              i arbetet. Då är kontinuerligt värdegrundsarbete viktigt utöver
              den grundläggande utbildningen där detta naturligtvis ingår som
              en viktig del.
            </seg>
          </u>
          <note>
            Statens köp och försäljning av företag
          </note>
          <note type="speaker">
            Anf. 30 ANDERS YGEMAN (S):
          </note>
          <u>
            <seg>
              Fru talman! Det blåser lite snåla vindar kring regeringen och
              Moderaterna. Jag vill ändå passa på tillfället att komma med lite
              glädjande nyheter. Det finns de som är glada, nöjda och stolta
              över regeringens arbete. En är Magnus Greko, som fick förmånen
              att köpa Svensk Bilprovning till ett affärsvärde med ett kraftigt
              underpris. Han är så glad att han utropar på Affärsvärldens hemsida:
              Tack, Reinfeldt!
            </seg>
          </u>
          <u>
            <seg>
              Så här går det inte alltid till i regeringen. Det är inte så
              att man bara säljer företag, utan man köper företag också. Peter
              Norman vet ju om att man köpte Nuon, men då såg värderingen helt
              annorlunda ut. Nuon köpte man till ett kraftigt överpris, ett
              så kraftigt överpris att skattebetalarna fick stå för avskrivningar
              motsvarande 37 miljarder kronor.
            </seg>
          </u>
          <u>
            <seg>
              Jag skulle därför vilja fråga statsrådet Norman: Vad är det regeringen
              egentligen är sämst på, att sälja företag eller att köpa företag?
            </seg>
          </u>
          <note type="speaker">
            Anf. 31 Statsrådet PETER NORMAN (M):
          </note>
          <u>
            <seg>
              Fru talman! Jag vet inte om jag ska ta frågan på skämt eller
              allvar, men jag försöker ta den på allvar.
            </seg>
          </u>
          <u>
            <seg>
              Bilprovningsreformen var viktig eftersom bilprovningen har utvecklats
              på ett sätt som innebär att folk nu för tiden kan besiktiga sina
              bilar på kvällar och helger och inte bara på bostadsorten utan
              även där man arbetar. Detta är ett bra arbete som går vidare.
            </seg>
          </u>
          <u>
            <seg>
              Själva reformen skedde genom en mycket rigorös auktionsprocess
              där den som ville betala mest fick köpa bolaget.
            </seg>
          </u>
          <u>
            <seg>
              De opolitiska tjänstemän på Regeringskansliet som jobbade med
              detta gjorde ett fantastiskt arbete. De ska ha all heder för detta
              arbete som gick till på absolut bästa sätt.
            </seg>
          </u>
          <u>
            <seg>
              Nuonaffären har vi diskuterat ett stort antal gånger tidigare.
              Jag kan bara konstatera att det material som fanns till grund
              för själva affären var ett under jämfört med det som fanns i de
              affärer som den socialdemokratiska regeringen utförde vad gäller
              kolkraften i Tyskland.
            </seg>
          </u>
          <note type="speaker">
            Anf. 32 ANDERS YGEMAN (S):
          </note>
          <u>
            <seg>
              Fru talman! Peter Norman sade att han skulle ta min fråga på
              allvar, men jag undrar om det inte var skämtversionen som kom
              som svar.
            </seg>
          </u>
          <u>
            <seg>
              Peter Norman sade att det var ett fantastiskt arbete som låg
              bakom bilprovningsförsäljningen och Nuon. Han säger till och med
              att bilprovningsförsäljningen har skett på bästa tänkbara sätt.
            </seg>
          </u>
          <u>
            <seg>
              Varför är det då inte skattebetalarna som på tidningen Affärsvärldens
              framsida tackar Reinfeldt för en bra affär utan vd:n på det företag
              som fick köpa bilprovningen till underpris?
            </seg>
          </u>
          <u>
            <seg>
              Varför är inte skattebetalarna lika nöjda som vd:n som fick köpa
              bolaget, Peter?
            </seg>
          </u>
          <note type="speaker">
            Anf. 33 Statsrådet PETER NORMAN (M):
          </note>
          <u>
            <seg>
              Fru talman! Jag vill kraftigt protestera mot begreppet underpris.
              Det var det högsta priset som kom fram i auktionen.
            </seg>
          </u>
          <u>
            <seg>
              Anders Ygeman och andra får gärna skälla på mig för att vi har
              fel politik; det är helt okej. Men att racka ned på de opolitiska
              tjänstemännen på Regeringskansliet som ofta kan få högre betalda
              jobb någon annanstans och gör ett fantastiskt arbete är ovärdigt
              och behöver inte ske på detta vis.
            </seg>
          </u>
          <u>
            <seg>
              Skäll på mig och min politiska stab, men säg inte att mina opolitiska
              medarbetare gör ett dåligt jobb. De gör ett fantastiskt jobb,
              och jag är stolt över dem. Jag vet dessutom att de kommer att
              göra ett lika bra jobb vid en annan ministär, och det är ett av
              Sveriges adelsmärken.
            </seg>
          </u>
          <note type="speaker">
            Anf. 34 ANDERS YGEMAN (S):
          </note>
          <u>
            <seg>
              Fru talman! Jag vill bara tydliggöra i protokollet att jag inte
              har riktat någon kritik mot någon tjänsteman. All min kritik var
              riktad mot regeringen.
            </seg>
          </u>
          <u>
            <seg>
              Nuonaffären
            </seg>
          </u>
          <note type="speaker">
            Anf. 35 CARINA ADOLFSSON ELGESTAM (S):
          </note>
          <u>
            <seg>
              Fru talman! Även min fråga går till Peter Norman och handlar
              om Nuon.
            </seg>
          </u>
          <u>
            <seg>
              Köpet av det holländska energibolaget Nuon för ca 97 miljarder
              kronor är den största kontantaffär som Sverige någonsin har gjort.
              Det var en prislapp som enligt flera bedömare låg lite väl högt.
              Inte minst tjänstemännen på Näringsdepartementet påpekade detta.
              De sade också att det nog kunde ta upp till tio år innan det skulle
              ge den önskvärda avkastningen.
            </seg>
          </u>
          <u>
            <seg>
              I sommar har Vattenfalls ledning meddelat att man skriver ned
              resultatet med 30 miljarder och sänker avkastningskravet från
              15 till 9 procent.
            </seg>
          </u>
          <u>
            <seg>
              Mot bakgrund av att Vattenfall har till uppdrag att ställa om
              och vara ledande miljömässigt men har fått skriva ned sina investeringsplaner
              kraftigt, hur avser ministern att se till att man ska kunna leva
              upp till det riksdagen har lagt fast?
            </seg>
          </u>
          <note type="speaker">
            Anf. 36 Statsrådet PETER NORMAN (M):
          </note>
          <u>
            <seg>
              Fru talman! Tyvärr måste jag åter korrigera frågeställaren. För
              det första kostade Nuon 89 miljarder. För det andra är det inte
              Vattenfalls ledning som bestämmer avkastningskraven. Det gör ägarna,
              det vill säga för tillfället vi på Finansdepartementet.
            </seg>
          </u>
          <u>
            <seg>
              Nuon är en affär som får utvärderas på lång sikt. Det är uppenbart
              att den prisutveckling som har varit på elmarknaden har gått åt
              fel håll när man tittar på om prislappen var rätt eller inte.
              Sett i efterhand var det ett mycket högt pris. Om det var en bra
              affär eller inte får framtiden utvisa.
            </seg>
          </u>
          <u>
            <seg>
              Vad gäller miljömålen kan jag konstatera att från 1999 till 2006,
              då Socialdemokraterna ledde landet, gick Vattenfall från 0 till
              100 miljoner ton koldioxidutsläpp per år, vilket var mer än hela
              Sverige. Detta håller vi nu på att vända på.
            </seg>
          </u>
          <u>
            <seg>
              Frågeställaren bör alltså fråga sig var man ska utkräva ansvar
              för detta problem.
            </seg>
          </u>
          <note type="speaker">
            Anf. 37 CARINA ADOLFSSON ELGESTAM (S):
          </note>
          <u>
            <seg>
              Fru talman! Jag skulle inte använda så kraftiga ord om jag hörde
              till den alliansregering som genomförde Nuonaffären. Det var ingen
              socialdemokratisk regering som gjorde det. Vi socialdemokrater
              ifrågasatte affären när den skulle genomföras och vilka konsekvensanalyser
              som var gjorda. På detta fick vi inga tillfredsställande svar.
            </seg>
          </u>
          <u>
            <seg>
              Det är mot bakgrund av detta som vi i dag ställer krav på att
              det ska tillsättas en oberoende haverikommission som tittar på
              hur beslutsprocessen gick till och vilka bedömningar som gjordes.
            </seg>
          </u>
          <u>
            <seg>
              För skattebetalarna, det vill säga alla vi som tillsammans äger
              Vattenfall, spelar detta givetvis roll. Är ministern, som jag
              inte tycker behöver mästra i ägarfrågan på det sätt han nyss gjorde,
              beredd att göra något?
            </seg>
          </u>
          <note type="speaker">
            Anf. 38 Statsrådet PETER NORMAN (M):
          </note>
          <u>
            <seg>
              Fru talman! Nuonaffären kommer att bli föremål för KU:s granskning.
              Då kommer, vad jag förstår, dessa frågor att få sitt rättmätiga
              svar.
            </seg>
          </u>
          <u>
            <seg>
              Låt mig dock notera att historierevisionism är något som vi inte
              brukar hålla på med i Sverige. Det brukar vara andra länder som
              gör det. Ska man ägna sig åt det ska man se till att kratta ordentligt
              och sopa bort de spår som finns.
            </seg>
          </u>
          <u>
            <seg>
              Socialdemokraterna var försiktigt positiva till Nuonaffären.
              Detta står att läsa i ett pressmeddelande från Socialdemokraterna
              i Bollebygd genom talespersonen Alf Karlsson. Detta är sanningen.
            </seg>
          </u>
          <u>
            <seg>
              Ska man försöka sig på historierevisionism måste man sopa bort
              spåren, och kvasten måste nå ända till Bollebygd. Annars går det
              inte.
            </seg>
          </u>
          <u>
            <seg>
              Bostäder för soldater och försvarsanställda sjömän
            </seg>
          </u>
          <note type="speaker">
            Anf. 39 JOHAN FORSSELL (M):
          </note>
          <u>
            <seg>
              Fru talman! Jag har en fråga till försvarsministern.
            </seg>
          </u>
          <u>
            <seg>
              Värnplikten gjordes vilande för ungefär tre år sedan till förmån
              för ett system med frivillig rekrytering. Detta talar man ofta
              om som en försvarsreform, men egentligen är det kanske mer korrekt
              att säga att det är en samhällsreform – både för att reformen
              är viktig för hela samhället och för att hela samhället behövs
              för att få den på plats. Det handlar om många saker. Ett exempel
              som vi har talat om tidigare är att kunna göra karriär efteråt
              och få med sig viktiga erfarenheter in i andra anställningar.
            </seg>
          </u>
          <u>
            <seg>
              En annan viktig faktor är något så grundläggande som att ha tak
              över huvudet under den tid man är anställd. De värnpliktiga soldaterna
              bodde på logement. Dagens soldater och sjömän ska ju bo i hus
              och lägenheter precis som alla andra.
            </seg>
          </u>
          <u>
            <seg>
              Hur ser försvarsministern på dagens bostadssituation för våra
              soldater och sjömän?
            </seg>
          </u>
          <note type="speaker">
            Anf. 40 Försvarsminister KARIN ENSTRÖM (M):
          </note>
          <u>
            <seg>
              Fru talman! Det stämmer att vi i och med det beslut som fattades
              har gått över till en frivillig rekrytering. Det innebär också
              att vi har sagt att de soldater och sjömän som tjänstgör i Försvarsmakten
              inte ska bo på logement eftersom det inte är något bra sätt att
              vara en del av samhället under flera år. Det kan vara en tillfällig
              lösning under utbildningstiden eller om man långpendlar till orter
              där man inte kommer att bo resten av livet.
            </seg>
          </u>
          <u>
            <seg>
              Detta är dock en fråga som Försvarsmakten ensam inte kan lösa.
              Här måste alla, precis som Johan Forssell säger, vara med och
              bidra. Det handlar om kommuner och lokala bostadsbolag. Det handlar
              självklart också om att hitta nya och bra lösningar så att man
              kan få ett boende till ett hyfsat pris som passar den som är ung.
              Det är en utmaning som inte bara soldater utan även studenter
              har.
            </seg>
          </u>
          <note type="speaker">
            Anf. 41 JOHAN FORSSELL (M):
          </note>
          <u>
            <seg>
              Fru talman! Jag tackar för svaret.
            </seg>
          </u>
          <u>
            <seg>
              Det där med bostäder är inte alltid så enkelt. Det talas ofta
              om att man ska hitta just ettor till soldater. Men på många av
              mina resor har jag talat med soldater som snarare efterlyser fler
              fyror eller femmor eftersom man vill bo tillsammans med det gäng
              som man umgås med dagligen. Man kan fundera över hur det är om
              några år, när de har hunnit skaffa familj och stadga sig. Då kanske
              det är bostäder i storlek någonstans däremellan som kommer att
              efterfrågas.
            </seg>
          </u>
          <u>
            <seg>
              Jag tror att det är viktigt att vi är lyhörda och hittar ett
              system där det finns stor flexibilitet, både utifrån olika delar
              av landet och utifrån ålder etcetera.
            </seg>
          </u>
          <u>
            <seg>
              En följdfråga: Vilka initiativ tycker försvarsministern vore
              viktigast lokalt men också nationellt för att vi ska undvika att
              bostadsbrist blir en hämmande faktor i rekryteringen framöver?
            </seg>
          </u>
          <note type="speaker">
            Anf. 42 Försvarsminister KARIN ENSTRÖM (M):
          </note>
          <u>
            <seg>
              Fru talman! Att ha någonstans att bo är en mycket bra förutsättning
              för att kunna sköta sitt jobb, kunna trivas och vilja fortsätta
              att vara kvar i Försvarsmakten.
            </seg>
          </u>
          <u>
            <seg>
              På den nationella nivån genomför regeringen satsningar på att
              förenkla bostadsbyggandet. Men jag tror också att det måste till
              lokal samverkan och smarta lösningar för att hantera detta på
              de olika orterna.
            </seg>
          </u>
          <u>
            <seg>
              Det finns bra exempel. Förra året var jag själv ute i Haninge
              och var med och tog första spadtaget till ett boende. Det var
              en stiftelse med särskilt fokus på bostäder för militärer i Stockholmsregionen
              som började bygga nya soldatbostäder. Den stiftelsen har nu skrivit
              avtal med kommuner och har kunnat börja jobba i Kungsängen norr
              om Stockholm som ligger nära livgardet.
            </seg>
          </u>
          <u>
            <seg>
              Detta är två lokala exempel där man kan samverka för att lösa
              frågan. Samtidigt vill vi naturligtvis inte ha särskilda enklaver
              utan blanda upp boendet för soldater, officerare och sjömän. Men
              ett bra boende är en bra grund för att trivas på jobbet.
            </seg>
          </u>
          <note>
            Överenskommelse om ett friskare Östersjön
          </note>
          <note type="speaker">
            Anf. 43 HELENA LEANDER (MP):
          </note>
          <u>
            <seg>
              Fru talman! Nästa vecka träffas ministrar från alla Östersjöländer
              för att nå en överenskommelse om ett friskare Östersjön. Det handlar
              inte minst om den övergödning som bidrar till döda bottnar och
              algblomning i Östersjön.
            </seg>
          </u>
          <u>
            <seg>
              Inför mötet har miljöorganisationer gått ut och varnat för att
              Sverige håller på att vattna ur överenskommelsen. Bland annat
              ska Sverige ha motsatt sig bindande krav och åtgärder för bland
              annat obligatoriska näringsbalanser i jordbruket.
            </seg>
          </u>
          <u>
            <seg>
              Organisationen Coalition Clean Baltic sade så här:
            </seg>
          </u>
          <u>
            <seg>
              Det här förslaget är en katastrof. Sverige har ändrat sin position
              från det mest miljövänliga landet till sämst av alla och har nu
              den lägsta ambitionen när det gäller näringsläckage från jordbruket.
              Det är pinsamt för Sverige.
            </seg>
          </u>
          <u>
            <seg>
              Även andra Östersjöländer har reagerat kraftigt på att Sverige
              nu blockerar arbetet för Östersjön. Men jag har också hört positiva
              signaler om att Sverige kanske kan vara berett att släppa sitt
              motstånd.
            </seg>
          </u>
          <u>
            <seg>
              Jag ser att landsbygdsministern redan har gjort sig redo för
              att svara på frågan: Kommer Sverige att ställa sig bakom den här
              överenskommelsen för en friskare havsmiljö?
            </seg>
          </u>
          <note type="speaker">
            Anf. 44 Landsbygdsminister ESKIL ERLANDSSON (C):
          </note>
          <u>
            <seg>
              Fru talman! Att minska utsläppen och att ta itu med de problem
              som vi har med övergödning i våra vatten är en angelägenhet för
              alla delar av vårt samhälle, vilket inkluderar de gröna näringarna
              och verksamheterna.
            </seg>
          </u>
          <u>
            <seg>
              I Sverige har vi bedrivit ett framgångsrikt arbete som har sammanfattats
              i begreppet greppa näringen. Det är ett frivilligt system som
              har givit goda resultat på frivillig väg. Detta system har därtill
              exporterats, kan vi kalla det, till andra områden i vårt närområde,
              där det också har visat sig vara framgångsrikt för att på ett
              frivilligt sätt bekämpa övergödning och utsläpp av skadliga ämnen
              till vatten.
            </seg>
          </u>
          <u>
            <seg>
              Vi ämnar fortsätta på den inslagna vägen därför att den har visat
              sig vara framgångsrik.
            </seg>
          </u>
          <note type="speaker">
            Anf. 45 HELENA LEANDER (MP):
          </note>
          <u>
            <seg>
              Fru talman! Ska jag tolka det som att Sverige kommer att blockera
              överenskommelsen, där man faktiskt vill ställa bindande krav och
              vill att det ska finnas vissa obligatoriska krav på att använda
              de metoder som används till exempel inom greppa näringen och som
              landsbygdsministern nu talar så varmt om? I så fall blir jag bekymrad.
            </seg>
          </u>
          <u>
            <seg>
              Jag tror att vi behöver ett arbete för att minska övergödningen,
              där jordbruket är en viktig del. Därifrån kommer stora delar av
              utsläppen. De näringsbalanser som det finns förslag på att man
              ska ha krav på i överenskommelsen har visat sig vara ett av de
              mest effektiva sätten att komma till rätta med övergödningen.
              De är också bra för bonden, som då inte behöver lägga på mer dyr
              gödsel än nödvändigt. Det är faktiskt också en vinst att vara
              mer resurseffektiv.
            </seg>
          </u>
          <u>
            <seg>
              Jag undrar återigen: Hur ska jag tolka detta? Kommer Sverige
              att ställa sig bakom överenskommelsen eller inte?
            </seg>
          </u>
          <u>
            <seg>
              Sedan vill jag passa på att flika in en fråga: De miljöersättningar
              som fanns inom Landsbygdsprogrammet och som bland annat gick till
              att stödja bönder som försökte minska övergödningen förlängs inte.
              Hur kommer det att slå mot deras möjligheter?
            </seg>
          </u>
          <note type="speaker">
            Anf. 46 Landsbygdsminister ESKIL ERLANDSSON (C):
          </note>
          <u>
            <seg>
              Fru talman! Jag tar den sist framställda frågan först. Då kan
              jag säga att ingångna avtal kommer att gälla också under 2014.
              Därefter kommer vi att formera ett nytt landsbygdsprogram som
              tyvärr inte kommer att vara i drift förrän 2015. Men det beror
              på EU-systemet. Den debatten kan vi ta en annan gång.
            </seg>
          </u>
          <u>
            <seg>
              För att komma tillbaka till Helcom: Sverige har varit drivande
              när det gäller att få fram åtgärdsplaner. I de redovisningar som
              vi nu har visar det sig att för Sveriges vidkommande har de åtgärdsplaner
              som funnits varit mycket framgångsrika. De har varit det därför
              att vi har haft ett frivilligt system som har gjort att bönder
              men också andra näringsidkare och verksamheter har iklätt sig
              ett frivilligt ansvar i stället för att med piska tvingas att
              göra saker.
            </seg>
          </u>
          <u>
            <seg>
              Den vägen ämnar jag och den svenska regeringen stå upp för även
              i framtiden.
            </seg>
          </u>
          <note>
            Försäljningen av Nordeaaktier
          </note>
          <note type="speaker">
            Anf. 47 LEIF JAKOBSSON (S):
          </note>
          <u>
            <seg>
              Fru talman! Statsrådet Peter Norman har sålt en del av våra gemensamma
              tillgångar den senaste veckan. Det kan se ut som en tanke att
              det sker under samma tidsperiod och till samma belopp som när
              regeringen lägger en proposition om att sänka skatterna med lika
              mycket lånade pengar. Vi hoppas verkligen att tanken inte är att
              försäljningsintäkterna ska gå till ofinansierade skattesänkningar.
            </seg>
          </u>
          <u>
            <seg>
              Av betydelse för statens resultat är också att detta att göra
              av med tillgångar naturligtvis minskar skulden. Men min fråga
              om resultaträkningen är: Är bedömningen från statsrådet att den
              avkastning som de här Nordeaaktierna skulle ha haft från 2014
              understiger den ränta som Riksgälden lånar upp statsskulden till?
            </seg>
          </u>
          <note type="speaker">
            Anf. 48 Statsrådet PETER NORMAN (M):
          </note>
          <u>
            <seg>
              Fru talman! Leif Jakobsson säger själv att statsskulden naturligtvis
              minskar, och det är svaret på hans fråga, kort och gott. Pengarna
              går inte till något annat än att betala av på statsskulden. Statens
              balansräkning minskar alltså på tillgångssidan och på skuldsidan.
              Konstigare än så är det inte.
            </seg>
          </u>
          <u>
            <seg>
              Jag förstår inte riktigt den kritik vi får om att vi på något
              vis skulle kunna dölja siffrorna i budgeten. Det är två helt olika
              saker.
            </seg>
          </u>
          <u>
            <seg>
              Den andra frågan är värd att diskutera lite längre kring, och
              jag vet inte om jag hinner med det under den här minuten utan
              det kanske får bli nästa.
            </seg>
          </u>
          <u>
            <seg>
              Jag gör ingen bedömning vad gäller avkastningen på Nordeaaktier
              under 2014. Däremot kan man säga att aktier på lång sikt ofta
              brukar avkasta bättre än räntebärande papper. Därmed skulle man
              vinna på att ha aktier. Men om man ska föra det resonemanget fullt
              ut bör staten köpa upp mycket mer. Man borde köpa upp hela Nordea
              – och varför bara Nordea? Varför inte också SEB, Volvo, Saab eller
              SKF? De skulle ju ge en förväntad meravkastning. Men då får man
              en stor risk i statens balansräkning, vilket vi inte vill ha.
            </seg>
          </u>
          <note type="speaker">
            Anf. 49 LEIF JAKOBSSON (S):
          </note>
          <u>
            <seg>
              Fru talman! Visst skulle vi kunna diskutera hela Nordeaaffären.
              Det görs ju i medierna i dag. Staten har som passiv ägare antagligen
              medverkat till att priset vid den här försäljningen är lägre än
              vad det annars hade kunnat vara.
            </seg>
          </u>
          <u>
            <seg>
              Men det var inte riktigt det som jag var ute efter, utan jag
              var faktiskt ute efter just mellanskillnaden mellan den avkastning
              som vi kan anta att Nordea skulle ge 2014 och den ränta som Riksgälden
              lånar upp till. Det är alldeles uppenbart av statsrådets svar
              att vi nog har en gemensam uppfattning om att avkastningen skulle
              ha gett mer än den räntan.
            </seg>
          </u>
          <u>
            <seg>
              Då undrar jag: Kan vi läsa det i budgetpropositionen? Ni har
              ju ändå känt till att ni tänkte sälja aktierna. Kan vi se var
              någonstans regeringen tar höjd för minskade intäkter på grund
              av den här försäljningen?
            </seg>
          </u>
          <note type="speaker">
            Anf. 50 Statsrådet PETER NORMAN (M):
          </note>
          <u>
            <seg>
              Fru talman! Ett konkret svar på frågan: I budgetpropositionen
              står det att vi har planer på att sälja företag för, om jag inte
              minns fel, 18 miljarder kronor i år och 15 miljarder kronor nästa
              år. Nu blir det en förskjutning på det till i år. Men jag tror
              att totalen blir ungefär likadan. Siffrorna för 2014 borde vara
              reliabla även efter den här affären.
            </seg>
          </u>
          <u>
            <seg>
              Men låt mig återigen ta den första frågan, som jag vet att man
              ställer och som är mycket intressant. Den gäller även för en privatperson.
              Om man tror att Nordeaaktier ger bättre avkastning än räntebärande
              papper bör man ta väldiga lån för att köpa Nordeaaktier. Men det
              gör inte de allra flesta människor, för de vill inte ha den risken.
            </seg>
          </u>
          <u>
            <seg>
              På samma sätt kan man diskutera när det gäller hela Sverige.
              Jag tycker inte att skattebetalarna i onödan ska behöva ta finansiella
              risker, vilket de gör om staten äger en massa Nordeaaktier.
            </seg>
          </u>
          <u>
            <seg>
              Den andra effekten som också är bra för skattebetalarna är att
              en lägre statsskuld gör oss mindre sårbara när och om en finansiell
              kris drabbar Sverige igen.
            </seg>
          </u>
          <note>
            Redovisning av bidrag till partierna
          </note>
          <note type="speaker">
            Anf. 51 MARIA ABRAHAMSSON (M):
          </note>
          <u>
            <seg>
              Fru talman! Jag riktar min fråga till justitieministern och den
              gäller regeringens förslag om en lagreglerad skyldighet för partierna
              att redovisa de privata ekonomiska bidrag som de får.
            </seg>
          </u>
          <u>
            <seg>
              I höstens propositionsförteckning aviseras ett sådant lagförslag
              till december. Det förslag som nu finns och som har varit ute
              på remiss har fått en del kritik. Det gör mig något orolig för
              om tidsplanen håller.
            </seg>
          </u>
          <u>
            <seg>
              Min fråga är alltså: Vilka förutsättningar bedömer justitieministern
              att det finns för att regeringen och Justitiedepartementet kan
              presentera en proposition före jul?
            </seg>
          </u>
          <note type="speaker">
            Anf. 52 Justitieminister BEATRICE ASK (M):
          </note>
          <u>
            <seg>
              Fru talman! Det är riktigt att Justitiedepartementet har tagit
              fram ett förslag om ökad insyn i partiernas och valkandidaternas
              finansiering. Detta har varit ute på remiss, och som vanligt finns
              det en massa synpunkter på de förslag som föreligger. Det handlar
              om att man årligen till Kammarkollegiet ska lämna en intäktsredovisning
              med uppgifter som gäller de intäkter som ett parti har fått på
              central, regional och lokal nivå. Partiets intäktsredovisning
              ska också innehålla uppgifter om intäkter som avser valkandidats
              personvalskampanj.
            </seg>
          </u>
          <u>
            <seg>
              Det är alltså många delar i detta som är viktiga, och man måste
              alltid ta intryck av de olika synpunkterna. Men vi har lagt förslaget
              i propositionsförteckningen därför att vår avsikt är att lägga
              fram en proposition till riksdagen i december 2013.
            </seg>
          </u>
          <note type="speaker">
            Anf. 53 MARIA ABRAHAMSSON (M):
          </note>
          <u>
            <seg>
              Fru talman! Kommentarer kanske är överflödiga. Men jag konstaterar
              att vi kan se fram emot en proposition före jul.
            </seg>
          </u>
          <note>
            Åtgärder mot olagliga personregister
          </note>
          <note type="speaker">
            Anf. 54 TERES LINDBERG (S):
          </note>
          <u>
            <seg>
              Fru talman! Jag skulle vilja rikta min fråga till Eskil Erlandsson,
              och den berör den registrering av romer som polisen i Skåne har
              gjort. Men min fråga är av mer allmän karaktär.
            </seg>
          </u>
          <u>
            <seg>
              Det är klart att vi är många som blir mycket upprörda över att
              den myndighet som är tillsatt för att upprätthålla lag och ordning
              begår brott av denna karaktär. Det för tankarna tillbaka till
              Förintelsen. Det är djupt olyckligt och hör inte hemma i en demokrati
              på 2000-talet.
            </seg>
          </u>
          <u>
            <seg>
              Då funderar man på vilka andra myndigheter som har register av
              detta slag. Jag är mycket tveksam till om regeringen här och nu
              kan garantera att så inte är fallet.
            </seg>
          </u>
          <u>
            <seg>
              Min fråga är helt enkelt: Vilka åtgärder kommer regeringen att
              vidta för att garantera att myndigheter inte förföljer människor
              och har olagliga register?
            </seg>
          </u>
          <note type="speaker">
            Anf. 55 Landsbygdsminister ESKIL ERLANDSSON (C):
          </note>
          <u>
            <seg>
              Fru talman! Alla myndigheter som har någon typ av register har
              en inspektion eller motsvarande så att säga över sig som övervakar
              att de eventuella register som finns hos myndigheter följer den
              lagstiftning som finns. Utöver detta finns det en datainspektion
              som har det övergripande ansvaret för att se till att den lagstiftning
              som vi har på olika områden i vårt samhälle följs och efterlevs
              även av våra myndigheter.
            </seg>
          </u>
          <note type="speaker">
            Anf. 56 TERES LINDBERG (S):
          </note>
          <u>
            <seg>
              Fru talman! Jag utgår från att även polisen granskas på samma
              sätt. Det är helt uppenbart att det inte redovisas och inte alla
              gånger framkommer vilka register som faktiskt finns. Jag tror
              att man kan göra ganska mycket, och jag tror att det är viktigt
              att regeringen här visar handlingskraft och är beredd att vidta
              åtgärder för att tillse att detta inte upprepas.
            </seg>
          </u>
          <u>
            <seg>
              Jag har själv varit borgarråd i Stockholms stad och varit ansvarig
              för bland annat denna typ av frågor. Där rensade vi ut registren.
              Vi tog hela arkivet över den förföljelse som Stockholms stad hade
              bedrivit av romer och gav det som en gåva till romerna själva.
              Även om det var någonting otäckt från början blev det någonting
              fint.
            </seg>
          </u>
          <u>
            <seg>
              Här kan regeringen göra gott och göra bot och bättring. Min uppmaning
              är därför: Vidta de åtgärder som behöver vidtas för att tillse
              att detta inte upprepas.
            </seg>
          </u>
          <note type="speaker">
            Anf. 57 Landsbygdsminister ESKIL ERLANDSSON (C):
          </note>
          <u>
            <seg>
              Fru talman! Jag kan försäkra frågeställaren att denna fråga har
              en mycket hög prioritering, för att inte säga den högsta prioriteringen,
              i regeringsarbetet i dag. Jag tycker att justitieministern vid
              dagens sammankomst men också i allmänna ordalag gentemot till
              exempel medierna har visat att vi tar denna fråga på största allvar.
              Jag tror också att det har blivit en väckarklocka både för de
              övervakande myndigheterna och för myndigheter i allmänhet att
              se över om någonting eventuellt strider mot den lagstiftning som
              vi har på detta område i vårt samhälle.
            </seg>
          </u>
          <u>
            <seg>
              Lönekostnaderna inom försvaret
            </seg>
          </u>
          <note type="speaker">
            Anf. 58 PETER JEPPSSON (S):
          </note>
          <u>
            <seg>
              Fru talman! Regeringen har ålagt Försvarsmakten att spara 500
              miljoner kronor på sina lönekostnader. Försvarsmakten har svarat
              att reduceringar av organisationen bedöms leda till att förmågan
              att utveckla och vidmakthålla krigsförbanden reduceras till en
              nivå som påverkar iståndsättandet och vidmakthållandet av insatsorganisationen.
              Vidare säger Försvarsmakten att den operativa förmågan kommer
              att minska om åtgärderna genomförs, likaså förmågan att upprätthålla
              grundberedskap.
            </seg>
          </u>
          <u>
            <seg>
              När beslut fattades här i riksdagen 2009 om att låta värnplikten
              vara vilande varnade vi socialdemokrater för de ekonomiska följderna.
              Vi sade också att en förändring först måste analyseras och sedan
              eventuellt fattas beslut om. Regeringen valde att göra tvärtom.
              Nu har regeringen lagt till 200 miljoner kronor. Men faktum kvarstår
              att det ska sparas 300 miljoner kronor.
            </seg>
          </u>
          <u>
            <seg>
              Min fråga till försvarsministern är om hon kan garantera att
              den operativa förmågan och grundberedskapen inte drabbas eller
              försämras med anledning av besparingarna.
            </seg>
          </u>
          <note type="speaker">
            Anf. 59 Försvarsminister KARIN ENSTRÖM (M):
          </note>
          <u>
            <seg>
              Fru talman! Jag tackar för frågan. Detta är en möjlighet för
              mig att vara mycket tydlig.
            </seg>
          </u>
          <u>
            <seg>
              Mitt fokus är att stärka Sveriges försvarsförmåga och att stärka
              Försvarsmaktens långsiktiga ekonomi. Detta gör vi genom att tillföra
              1,4 miljarder kronor de närmaste fyra åren, förutom de tillskott
              som vi har gjort på materielsidan med början från detta år.
            </seg>
          </u>
          <u>
            <seg>
              Samtidigt arbetar vi tillsammans med Försvarsmakten med den långsiktiga
              ekonomin, där uppdraget i regeringsbeslut 5 handlar om att se
              över befarade kostnadsökningar för personal. Jag vill alltså vara
              mycket tydlig. Det handlar inte om sänkta anslag, och det handlar
              inte om besparingar. Det handlar om att vi ska säkerställa att
              den av riksdagen beslutade insatsorganisationen kan genomföras
              inom angivna ekonomiska ramar.
            </seg>
          </u>
          <u>
            <seg>
              Försvarsmakten har varnat för befarade kostnadsökningar framåt
              2019. Då har vi mycket tydligt sagt: Se över era befarade kostnadsökningar.
            </seg>
          </u>
          <note type="speaker">
            Anf. 60 PETER JEPPSSON (S):
          </note>
          <u>
            <seg>
              Fru talman! Jag tackar ministern för svaret. Ministern verkar
              säker i sitt svar. Tyvärr kan jag konstatera att det inte återspeglas
              ute i verksamheten eftersom man just nu sitter med dessa problem
              och tittar på lönekostnader och så vidare. Man jobbar med detta
              eftersom problemet finns nu.
            </seg>
          </u>
          <u>
            <seg>
              Om ett förband exempelvis behöver ha 250 personer i sin verksamhet
              enligt det faktiska antalet tjänster som finns men de ekonomiska
              ramarna tillåter 200 är det ett klart underskott. När man dessutom
              skulle behöva 275 personer på grund av bemanningsuppdrag, intern
              och extern utbildning, tjänstledighet, sjukdomar med mera går
              det inte längre att bedriva den verksamhet som man är ålagd att
              göra.
            </seg>
          </u>
          <u>
            <seg>
              Fru talman! Hur jag än räknar blir 200 miljoner minus 500 miljoner
              ett minus på 300 miljoner. I en i övrigt ansträngd ekonomi hos
              Försvarsmakten borde trots allt 300 miljoner mindre leda till
              en försämrad verksamhet.
            </seg>
          </u>
          <u>
            <seg>
              Min följdfråga blir: Vad avser ministern att göra för att säkerställa
              den operativa förmågan och grundberedskapen med tanke på hur läget
              ser ut i dag?
            </seg>
          </u>
          <note type="speaker">
            Anf. 61 Försvarsminister KARIN ENSTRÖM (M):
          </note>
          <u>
            <seg>
              Fru talman! Här gäller det att vara tydlig och hålla reda på
              effekter på kort sikt och på lång sikt. Då säger jag återigen
              att min utgångspunkt är att vi ska stärka vår försvarsförmåga.
              Min utgångspunkt är att den reform som vi har beslutat om tillsammans
              här i Sveriges riksdag ska genomföras. Då kommer också den operativa
              förmågan att stärkas.
            </seg>
          </u>
          <u>
            <seg>
              Sedan jag tillträdde som minister har jag arbetat tillsammans
              med Försvarsmakten med den kortsiktiga ekonomin och med den långsiktiga
              ekonomin. Vi kan redan nu till nästa års budget föreslå en ökning
              av anslaget som bekostar just personal. Det handlar om att rekrytera,
              utbilda och öva personal. Det är en viktig del att bygga försvarsförmåga.
              Samtidigt arbetar vi med Försvarsmaktens långsiktiga ekonomi.
              När Försvarsmakten kommer och säger att man befarar en kostnadsökning
              framåt 2019 på 1,3 miljarder kronor per år säger jag: Se över
              era kostnader till 2019 – ingen besparing, ingen nedskärning.
            </seg>
          </u>
          <u>
            <seg>
              Den svenska banktillsynen
            </seg>
          </u>
          <note type="speaker">
            Anf. 62 LARS HJÄLMERED (M):
          </note>
          <u>
            <seg>
              Fru talman! Jag riktar mig till finansmarknadsminister Norman
              med anledning av att staten i veckan sålde de återstående aktierna
              i Nordea. Att sälja dessa aktier var ett av många löften från
              Alliansen inför valet 2010. Att staten nu inte längre är ägare
              av Nordea gör att staten lämnar en roll både som lagreglerare
              och som ägare på den svenska bankmarknaden.
            </seg>
          </u>
          <u>
            <seg>
              Mot bakgrund av detta skulle jag vilja rikta en fråga till statsrådet
              om hur Peter Norman och den övriga regeringen ser på hur man kan
              utveckla den svenska banktillsynen när staten nu inte är ägare
              utan bara domare på den svenska bankmarknaden.
            </seg>
          </u>
          <note type="speaker">
            Anf. 63 Statsrådet PETER NORMAN (M):
          </note>
          <u>
            <seg>
              Fru talman! Från alliansregeringens tillträde 2006 och fram till
              nu har Finansinspektionen fått mer än dubbelt så mycket resurser
              som tidigare.
            </seg>
          </u>
          <u>
            <seg>
              Vi är mycket drivande inom EU när det gäller att utveckla och
              förstärka banktillsyn och banklagstiftning.
            </seg>
          </u>
          <u>
            <seg>
              Jag tycker att det blir lättare att förklara, lättare att vara
              pedagogisk och lättare att föra samtal med bankerna om vi är utanför
              ägarskapet, framför allt när man talar med övriga stora banker
              i Sverige som vi inte är ägare i – SEB, Swedbank och Handelsbanken.
              Det är ett av många skäl till att vi gick ur Nordea. Ett annat
              skäl är att vi undandrar svenska skattebetalare en finansiell
              risk.
            </seg>
          </u>
          <u>
            <seg>
              Detta gör oss starkare i vår ambition att ytterligare skärpa
              de regleringskrav på bankerna som behövs för att göra hushållen
              stabila och lugna i tider av finansiell kris.
            </seg>
          </u>
          <note type="speaker">
            Anf. 64 FÖRSTE VICE TALMANNEN:
          </note>
          <u>
            <seg>
              Jag tackar deltagarna från regeringen för dagens frågestund.
            </seg>
          </u>
          <note>
            3 § Avsägelser
          </note>
          <note>
            Förste vice talmannen meddelade
          </note>
          <note>
            att Ismail Kamil (FP) avsagt sig uppdraget som ledamot i utrikesutskottet,
          </note>
          <note>
            att Lars Hjälmered (M) avsagt sig uppdragen som ledamot i miljö-
            och jordbruksutskottet och som ledamot i EU-nämnden,
          </note>
          <note>
            att Jessica Polfjärd (M) avsagt sig uppdraget som ledamot i näringsutskottet,
          </note>
          <note>
            att Karin Åström (S) avsagt sig uppdraget som ledamot i näringsutskottet,
          </note>
          <note>
            att Fredrik Malm (FP) avsagt sig uppdraget som suppleant i utrikesutskottet,
          </note>
          <note>
            att Sarah McPhee avsagt sig uppdraget som ledamot i styrelsen
            för Stiftelsen Riksbankens Jubileumsfond och
          </note>
          <note>
            att Gudrun Antemar avsagt sig uppdraget som riksrevisor från
            och med den 15 oktober.
          </note>
          <note>
            Kammaren biföll dessa avsägelser.
          </note>
          <note>
            4 § Anmälan om kompletteringsval
          </note>
          <note>
            Förste vice talmannen meddelade
          </note>
          <note>
            att Folkpartiet Liberalernas riksdagsgrupp på grund av uppkomna
            vakanser anmält Fredrik Malm som ledamot i utrikesutskottet och
            Ismail Kamil som suppleant i utrikesutskottet,
          </note>
          <note>
            att Moderata samlingspartiets riksdagsgrupp på grund av uppkomna
            vakanser anmält Lars Hjälmered som ledamot i näringsutskottet
            och Jessica Polfjärd som ledamot i arbetsmarknadsutskottet samt
          </note>
          <note>
            att Hans Mertzig på grund av uppkommen vakans anmälts som ledamot
            i styrelsen för Stiftelsen Riksbankens Jubileumsfond.
          </note>
          <note>
            Förste vice talmannen förklarade valda till
          </note>
          <note>
            ledamot i utrikesutskottet
          </note>
          <note>
            ledamot i näringsutskottet
          </note>
          <note>
            ledamot i arbetsmarknadsutskottet
          </note>
          <note>
            suppleant i utrikesutskottet
          </note>
          <note>
            ledamot i styrelsen för Stiftelsen Riksbankens Jubileumsfond
          </note>
          <note>
            5 § Utökning av antalet suppleanter
          </note>
          <note>
            Valberedningen hade tillstyrkt att antalet suppleanter i justitieutskottet
            skulle utökas från 25 till 26.
          </note>
          <note>
            Kammaren medgav denna utökning.
          </note>
          <note>
            6 § Val av extra suppleant
          </note>
          <note>
            Val av extra suppleant i justitieutskottet företogs.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i justitieutskottet
          </note>
          <note>
            7 § Anmälan om ordförande i utskott
          </note>
          <note>
            Förste vice talmannen anmälde att Betty Malmberg (M) valts till
            ordförande i utbildningsutskottet under tiden den 19 september–8
            december.
          </note>
          <note>
            8 § Meddelanden om ändringar i kammarens sammanträdesplan
          </note>
          <note>
            Förste vice talmannen meddelade
          </note>
          <note>
            att bordläggningsplenum skulle äga rum måndagen den 18 november
            kl. 15.00 samt
          </note>
          <note>
            att votering skulle äga rum tisdagen den 10 december kl. 13.30
            , inte kl. 13.00 som tidigare aviserats.
          </note>
          <note>
            9 § Anmälan om subsidiaritetsprövning
          </note>
          <note>
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note>
            10 § Anmälan om uppteckningar vid EU-nämndens sammanträden
          </note>
          <note>
            Förste vice talmannen anmälde att uppteckningar från EU-nämndens
            sammanträden fredagen den 12 juli och fredagen den 19 juli inkommit.
          </note>
          <note>
            11 § Anmälan om faktapromemorior
          </note>
          <note>
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note>
            KOM(2013) 535
          </note>
          <note>
            KOM(2013) 598
          </note>
          <note>
            KOM(2013) 343
          </note>
          <note>
            12 § Anmälan om fördröjt svar på interpellation
          </note>
          <note>
            Följande skrivelse hade inkommit till riksdagen:
          </note>
          <note>
            Interpellation 2013/14:1
          </note>
          <note>
            Interpellation 2013/14:1 Resurser i äldreomsorgen
          </note>
          <note>
            Interpellationen kommer att besvaras fredagen den 4 oktober 2013.
          </note>
          <u>
            <seg>
              Skälet till dröjsmålet är redan inbokade engagemang.
            </seg>
          </u>
          <note>
            Marianne Jenryd
          </note>
          <note>
            13 § Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            den 13 november
          </note>
          <note>
            den 13 november
          </note>
          <note>
            14 § Bordläggning
          </note>
          <note>
            Följande dokument anmäldes och bordlades:
          </note>
          <note>
            15 § Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 19 september
          </note>
          <note>
            Hannah Bergstedt
          </note>
          <note>
            Berit Högman
          </note>
          <note>
            Leif Pettersson
          </note>
          <note>
            Jens Holm
          </note>
          <note>
            Hans Ekström
          </note>
          <note>
            den 23 september
          </note>
          <note>
            Helene Petersson
          </note>
          <note>
            Jens Holm
          </note>
          <note>
            den 24 september
          </note>
          <u>
            <seg>
              Kent Ekeroth
            </seg>
          </u>
          <note>
            Ingela Nylund Watz
          </note>
          <note>
            Tomas Eneroth
          </note>
          <note>
            Isak From
          </note>
          <note>
            den 25 september
          </note>
          <note>
            Leif Jakobsson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 1 oktober.
          </note>
          <note>
            16 § Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 19 september
          </note>
          <note>
            Hannah Bergstedt
          </note>
          <note>
            Marie Nordén
          </note>
          <note>
            Leif Pettersson
          </note>
          <note>
            den 20 september
          </note>
          <note>
            Leif Pettersson
          </note>
          <note>
            den 23 september
          </note>
          <note>
            Markus Wiechel
          </note>
          <note>
            den 24 september
          </note>
          <note>
            Jens Holm
          </note>
          <note>
            Leif Pettersson
          </note>
          <u>
            <seg>
              Mats Pertoft
            </seg>
          </u>
          <note>
            den 25 september
          </note>
          <note>
            Lars Eriksson
          </note>
          <note>
            Leif Jakobsson
          </note>
          <note>
            Lena Olsson
          </note>
          <note>
            den 26 september
          </note>
          <note>
            Hannah Bergstedt
          </note>
          <note>
            Hannah Bergstedt
          </note>
          <note>
            Maria Stenberg
          </note>
          <note>
            Raimo Pärssinen
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 1 oktober.
          </note>
          <note>
            17 § Anmälan om skriftliga svar på frågor
          </note>
          <u>
            <seg>
              Skriftliga svar på följande frågor hade inkommit:
            </seg>
          </u>
          <note>
            den 23 september
          </note>
          <note>
            Peter Hultqvist
          </note>
          <note>
            den 25 september
          </note>
          <note>
            Phia Andersson
          </note>
          <note>
            Pia Nilsson
          </note>
          <note>
            Carina Hägg
          </note>
          <u>
            <seg>
              Mats Pertoft
            </seg>
          </u>
          <note>
            Roger Haddad
          </note>
          <note>
            Amineh Kakabaveh
          </note>
          <note>
            Gunilla Carlsson
          </note>
          <note>
            Hannah Bergstedt
          </note>
          <note>
            Marie Nordén
          </note>
          <note>
            Leif Pettersson
          </note>
          <note>
            Peter Hultqvist
          </note>
          <note>
            Carina Adolfsson Elgestam
          </note>
          <note>
            Johan Löfstrand
          </note>
          <note>
            Anders Karlsson
          </note>
          <note>
            Anders Karlsson
          </note>
          <note>
            Mikael Damberg
          </note>
          <note>
            Josefin Brink
          </note>
          <note>
            Carina Hägg
          </note>
          <u>
            <seg>
              Mats Pertoft
            </seg>
          </u>
          <note>
            Carina Hägg
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 1 oktober.
          </note>
          <note>
            18 § Kammaren åtskildes kl. 15.04.
          </note>
          <note>
            Förhandlingarna leddes av förste vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
