<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-201314--72</head>
        <docDate when="2014-02-21">2014-02-21</docDate>
      </div>
    </front>
    <body>
      <div type="commentSection" xml:id="i-VvXGPXq9sLTciT8fDqjXyQ">
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=1"/>
        <note xml:id="i-9MK1syrAVRVmKHZFFywfGC">
          Riksdagens protokoll
        </note>
        <note xml:id="i-JT6BjgqHscLREzt5QGGNiT">
          2013/14:72
        </note>
        <note xml:id="i-MNh4bZwkL9Y9aQm92181sQ">
          Fredagen den 21 februari
        </note>
        <note xml:id="i-E1oKcrsqYcj2r5XXmZjdzj">
          Kl. 09:00 - 09:23
        </note>
      </div>
      <div type="commentSection" xml:id="i-ETosnG5hadMifv93W42peF">
        <note xml:id="i-NkFVHGPv1ojZVpK9ukcHuJ">
          1 § Anmälan om subsidiaritetsprövning
        </note>
        <note xml:id="i-XDbDLAY2fM5tbB5ZHmxiiw">
          Talmannen anmälde att utdrag ur prot. 2013/14:16 för tisdagen
          den 18 februari i ärende om subsidiaritetsprövning av EU-förslag
          hade kommit in från skatteutskottet.
        </note>
      </div>
      <div type="commentSection" xml:id="i-SiM4ZjzGs5ZCz8L68X3Uik">
        <note xml:id="i-MSuXWNYNKjgzWhBBnX6GSC">
          2 § Anmälan om fördröjt svar på interpellation
        </note>
        <note xml:id="i-XyU5eG8VpXsFvJcFxMpdJH">
          Följande skrivelse hade kommit in:
        </note>
        <note xml:id="i-MqCjaGoig1B8ooLMM5DSKZ">
          Interpellation 2013/14:267
        </note>
        <note xml:id="i-YLVLHVox6m7sKWXYmE9WV7">
          Interpellation 2013/14:267 Regeringens skattepolitik
        </note>
        <u xml:id="i-ba1db9c734ade9b1-0" who="unknown" next="i-ba1db9c734ade9b1-1">
          <seg xml:id="i-PQytJdHoCEMGTBnCTZVe7h">
            Interpellationen kommer inte att kunna besvaras inom föreskriven
            tid.
          </seg>
        </u>
        <u xml:id="i-ba1db9c734ade9b1-1" who="unknown" prev="i-ba1db9c734ade9b1-0">
          <seg xml:id="i-54taz9BvSxTEcXTYRwVtx2">
            Skälet till dröjsmålet är tjänsteresor och sedan tidigare inbokade
            engagemang.
          </seg>
        </u>
        <note xml:id="i-RmzmvNbQcvxWvFdedRo1xD">
          Magnus Bengtson
        </note>
      </div>
      <div type="commentSection" xml:id="i-494LNq3fDWmu1RmFvPgKVG">
        <note xml:id="i-57LcQpVeveCGcm68B6m67U">
          3 § Anmälan om faktapromemoria
        </note>
        <u xml:id="i-NEgkZR2GoJq3NFvqvSBkpH" who="unknown">
          <seg xml:id="i-KEErKMDCQ2mGQmVNk4ugn8">
            Talmannen anmälde att följande faktapromemoria om förslag från
            Europeiska kommissionen hade kommit in och överlämnats till utskott:
          </seg>
        </u>
        <note xml:id="i-5kjUwY4ehW5SFiFgFWS7fR">
          KOM(2013) 926
        </note>
      </div>
      <div type="commentSection" xml:id="i-6uc46Lgsktcv8urVh989HF">
        <note xml:id="i-PjQeWLc78ntadBWKN2htmo">
          4 § Ärenden för hänvisning till utskott
        </note>
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=2"/>
        <u xml:id="i-WP9cciReua1sX6itqg8yLt" who="unknown">
          <seg xml:id="i-FFcna1QK6zf5jX6p7Pcic7">
            Följande dokument hänvisades till utskott:
          </seg>
        </u>
      </div>
      <div type="debateSection" xml:id="i-MbBaN4ZuYWt82gY3nQCbgK" subtype="interpellationDebate">
        <note xml:id="i-DH12nGo71boCodMrJVAZgi">
          5 § Svar på interpellation 2013/14:286 om kartläggning av afrofobin
        </note>
        <note type="speaker" xml:id="i-6YyhHTca1L8ch4obVqT4ZY">
          Anf. 1 Statsrådet ERIK ULLENHAG (FP):
        </note>
        <u xml:id="i-ba1db9c734ade9b1-2" next="i-ba1db9c734ade9b1-3" who="i-QKE6ihmLRJvwhV4neD6h7b">
          <seg xml:id="i-VvFjQo7WVEzboBLEewfwx6">
            Herr talman! Kent Ekeroth har frågat mig om jag anser att Mångkulturellt
            centrums kartläggning och kunskapsöversikt över afrofobi i dagens
            Sverige utgör adekvat underlag för regeringsbeslut.
          </seg>
        </u>
        <u xml:id="i-ba1db9c734ade9b1-3" prev="i-ba1db9c734ade9b1-2" who="i-QKE6ihmLRJvwhV4neD6h7b" next="i-ba1db9c734ade9b1-4">
          <seg xml:id="i-Q87pxv3zvDy6NcD2tahYjX">
            Under våren avser regeringen att återkomma till riksdagen med
            en skrivelse om en samlad strategi för ett fortsatt systematiskt
            arbete för mänskliga rättigheter i Sverige. Ett viktigt fokusområde
            för strategin är främlingsfientlighet. I samband med detta har
            vi sett ett behov av att inhämta kunskap om olika former av intolerans.
            Ett exempel är betänkandet av Utredningen om ett effektivare arbete
            mot främlingsfientlighet.
          </seg>
        </u>
        <u xml:id="i-ba1db9c734ade9b1-4" prev="i-ba1db9c734ade9b1-3" who="i-QKE6ihmLRJvwhV4neD6h7b" next="i-ba1db9c734ade9b1-5">
          <seg xml:id="i-NNxnzgmAhUyG5ahkMSsxHY">
            Vidare har Mångkulturellt centrum beviljats bidrag för att genomföra
            en kartläggning av och en kunskapsöversikt över afrofobi i dagens
            Sverige utifrån statistik, forskning och annan kunskap inom området.
            I dag saknas en samlad kunskap när det gäller afrofobi, och det
            är därför bra att denna första kartläggning nu har gjorts.
          </seg>
        </u>
        <u xml:id="i-ba1db9c734ade9b1-5" prev="i-ba1db9c734ade9b1-4" who="i-QKE6ihmLRJvwhV4neD6h7b">
          <seg xml:id="i-NxcZ5fp1eGGcPu998ojqoh">
            Regeringen för en aktiv politik för att motverka antisemitism,
            islamofobi, antiziganism, afrofobi och andra former av främlingsfientlighet
            och intolerans. Att inhämta kunskap och underlag från olika källor
            är en viktig och naturlig del i arbetet. Vad som slutligen beaktas
            i en kommande skrivelse bereds för närvarande inom Regeringskansliet.
          </seg>
        </u>
        <note type="speaker" xml:id="i-V8iEXNyHWowwe3ND4kfMid">
          Anf. 2 KENT EKEROTH (SD):
        </note>
        <u xml:id="i-ba1db9c734ade9b1-6" next="i-ba1db9c734ade9b1-7" who="i-NXkJirA9Eh3xDV8PPU3eVE">
          <seg xml:id="i-V3oMiGnDRbarhfzGaRu6HJ">
            Herr talman! Det är pedofili som driver vita män till att gifta
            sig med asiatiska kvinnor.
          </seg>
        </u>
        <u xml:id="i-ba1db9c734ade9b1-7" prev="i-ba1db9c734ade9b1-6" who="i-NXkJirA9Eh3xDV8PPU3eVE" next="i-ba1db9c734ade9b1-8">
          <seg xml:id="i-Es1PQBaEw77hrxX9STXQUh">
            Internationell adoption kan liknas vid den transatlantiska slavhandeln.
          </seg>
        </u>
        <u xml:id="i-ba1db9c734ade9b1-8" prev="i-ba1db9c734ade9b1-7" who="i-NXkJirA9Eh3xDV8PPU3eVE" next="i-ba1db9c734ade9b1-9">
          <seg xml:id="i-MQiXqSdpMyTQqaSxhQAecj">
            Låt den vita rasens västerland gå under i blod och lidande.
          </seg>
        </u>
        <u xml:id="i-ba1db9c734ade9b1-9" prev="i-ba1db9c734ade9b1-8" who="i-NXkJirA9Eh3xDV8PPU3eVE" next="i-ba1db9c734ade9b1-10">
          <seg xml:id="i-LPTbk2poMS3gB8d2mG3VeC">
            Det är alltså inte jag som tycker det här eller har skrivit de
            här sakerna. Nej, jag citerar bara den person som kommer att leda
            regeringens utredning om afrofobi. Han heter Tobias Hübinette.
            Hübinette är – förutom att han besitter starkt rasistiska åsikter
            – en flerfaldigt dömd AFA-extremist, vilket jag återkommer till.
          </seg>
        </u>
        <u xml:id="i-ba1db9c734ade9b1-10" prev="i-ba1db9c734ade9b1-9" who="i-NXkJirA9Eh3xDV8PPU3eVE" next="i-ba1db9c734ade9b1-11">
          <seg xml:id="i-7ds6DuHA5rkv1C5FN9eVxi">
            Dessa mycket anmärkningsvärda citat är långt ifrån allt. I Kurdo
            Baksis tidning Svartvitt berättar Hübinette: Jag började helt
            enkelt attackera och mer eller mindre misshandla personer som
            betedde sig direkt rasistiskt i min närhet. Det kunde röra sig
            om allt från fullfjädrade skinheads, till barn i skolåldern eller
            äldre herrar och damer.
          </seg>
        </u>
        <u xml:id="i-ba1db9c734ade9b1-11" prev="i-ba1db9c734ade9b1-10" who="i-NXkJirA9Eh3xDV8PPU3eVE" next="i-ba1db9c734ade9b1-12">
          <seg xml:id="i-KZehbpARaF4k2a9sd4R5V9">
            I samma tidning skriver Hübinette: Enligt min uppfattning är
            alla vita människor, oavsett kön och samhällsklass, per definition
            rasister i egenskap av socialiserade kulturbärare.
          </seg>
        </u>
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=3"/>
        <u xml:id="i-ba1db9c734ade9b1-12" prev="i-ba1db9c734ade9b1-11" who="i-NXkJirA9Eh3xDV8PPU3eVE" next="i-ba1db9c734ade9b1-13">
          <seg xml:id="i-VZvABqfFBLDe2WHXTo7nqH">
            Så sent som förra året, 2013, hade Hübinette en diskussion på
            Twitter om sin attack mot ett förskolebarn. Jag har utskriften
            här. Han hänvisade där till en artikel i vänstertidningen Arena
            från 2010, där han inledde med att beskriva hur ett förskolebarn
            misshandlas. Han skriver: Jag rusar in genom bakdörren och tränger
            mig fram bland barnen och trycker upp pojken mot glasrutan så
            han börjar kvida och ropa ´nej, nej´.
          </seg>
        </u>
        <u xml:id="i-ba1db9c734ade9b1-13" prev="i-ba1db9c734ade9b1-12" who="i-NXkJirA9Eh3xDV8PPU3eVE" next="i-ba1db9c734ade9b1-14">
          <seg xml:id="i-WjFPHuZhEsFHJWA9Y7eEuz">
            Detta är den person som regeringen har anlitat för sin rapport
            om afrofobi. Det är ganska fantastiskt. Nu kommer Ullenhag säkert
            att skylla på att det var Mångkulturellt centrum som fick uppdraget
            och inte Hübinette, men det är en ganska dålig ursäkt. Enligt
            Mångkulturellt centrums hemsida har de 27 anställda, däribland
            två forskare varav Hübinette är en. Listan på vem som skulle utföra
            utredningen är alltså rätt kort. Det var ganska uppenbart vem
            det skulle bli med tanke på att Hübinette ser rasism precis överallt.
          </seg>
        </u>
        <u xml:id="i-ba1db9c734ade9b1-14" prev="i-ba1db9c734ade9b1-13" who="i-NXkJirA9Eh3xDV8PPU3eVE" next="i-ba1db9c734ade9b1-15">
          <seg xml:id="i-7djgUM73r6dMHPt15nT5Vo">
            Redan i initialskedet kan man alltså ifrågasätta regeringens
            omdöme ganska starkt. När Hübinette sedan fick uppdraget, vilket
            stod klart redan i december, sade regeringen ingenting. Och när
            rapporten sedan är klar – vad gör regeringen då? Jo, Ullenhag
            går ut och ger rapporten legitimitet och låtsas som att det regnar.
          </seg>
        </u>
        <u xml:id="i-ba1db9c734ade9b1-15" prev="i-ba1db9c734ade9b1-14" who="i-NXkJirA9Eh3xDV8PPU3eVE" next="i-ba1db9c734ade9b1-16">
          <seg xml:id="i-6Fu66AeRPExNBeuR2qdNSK">
            Jag tycker att det är ganska fantastiskt. Vi har en regering
            som med gott mod anlitar en flerfaldigt dömd våldsvänsterextremist
            med tydligt rasistiska åsikter och som dessutom av många anses
            vara psykiskt instabil – vilket inte ter sig så konstigt med tanke
            på hans ganska digra brottslighet, vilket jag återkommer till.
            Fast det kanske ligger i linje med det regeringen brukar göra.
            Vi minns väl alla när regeringens framtidskommission skulle delta
            i samma seminarium som en annan våldsdömd vänsterextremist – den
            råndömde Sebastian Stakset.
          </seg>
        </u>
        <u xml:id="i-ba1db9c734ade9b1-16" prev="i-ba1db9c734ade9b1-15" who="i-NXkJirA9Eh3xDV8PPU3eVE" next="i-ba1db9c734ade9b1-17">
          <seg xml:id="i-XdaZPum7RY6dQPFHkBbKva">
            Ett pressmeddelande i december 2012 gjorde klart att Stakset
            skulle delta i samma seminarium som regeringen trots att Stakset
            tidigare samma år skrev att han vill tortera ihjäl Jimmie Åkesson.
            Framtidskommissionens kanslichef Jesper Strömbäck såg inga problem
            med deltagandet trots att han i förväg kände till att Stakset
            skulle delta.
          </seg>
        </u>
        <u xml:id="i-ba1db9c734ade9b1-17" prev="i-ba1db9c734ade9b1-16" who="i-NXkJirA9Eh3xDV8PPU3eVE">
          <seg xml:id="i-2TTCt8oBhiXBTPjJPQ6kAU">
            Jag önskar att jag kunde bli förvånad, men jag blir inte det.
            Även om jag inte blir förvånad är detta inte jättesmickrande för
            regeringen, kan man tycka.
          </seg>
        </u>
        <note type="speaker" xml:id="i-6kH5AKJpbLvUW7FnEb3K1w">
          Anf. 3 Statsrådet ERIK ULLENHAG (FP):
        </note>
        <u xml:id="i-ba1db9c734ade9b1-18" next="i-ba1db9c734ade9b1-19" who="i-QKE6ihmLRJvwhV4neD6h7b">
          <seg xml:id="i-PxdPRLMM2GLsgvUusCRE4k">
            Herr talman! Låt mig först vara mycket tydlig. De citat som interpellanten
            läser upp är helt oacceptabla. Vi måste alltid vara mycket klara
            med att vi aldrig accepterar våld. Det finns flera citat som interpellanten
            lyfte fram av just denna forskare som jag starkt tar avstånd ifrån.
            De ligger mycket långt ifrån mina värderingar.
          </seg>
        </u>
        <u xml:id="i-ba1db9c734ade9b1-19" prev="i-ba1db9c734ade9b1-18" who="i-QKE6ihmLRJvwhV4neD6h7b" next="i-ba1db9c734ade9b1-20">
          <seg xml:id="i-DRTXWoGHHm2pejtmU6s8nn">
            Det blev ingenting om ämnet; så är det när det gäller Sverigedemokraterna.
            Frågeställningen var vad vi ska göra åt afrofobi och vad vi ska
            göra åt främlingsfientlighet. Jag misstänkte i och för sig att
            det var denna fråga som låg bakom. Jag skulle ha blivit positivt
            överraskad om jag hade sett Kent Ekeroth stå i denna talarstol
            och ta det hot som främlingsfientlighet är på allvar. Fundera
            på vad vi kan göra för att skapa ett samhälle där vi behandlar
            människor lika! Vad kan vi göra där Kent Ekeroth kan vara lika
            tydlig i talarstolen om främlingsfientlighet som han är nu när
            han hoppar på en enskild forskare?
          </seg>
        </u>
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=4"/>
        <u xml:id="i-ba1db9c734ade9b1-20" prev="i-ba1db9c734ade9b1-19" who="i-QKE6ihmLRJvwhV4neD6h7b" next="i-ba1db9c734ade9b1-21">
          <seg xml:id="i-2KZ9HmARmWhPMW9DRiTYmr">
            Vi ska vara lite noggranna, Kent Ekeroth. Vi står trots allt
            i riksdagens talarstol. Detta är inte regeringens utredning. Det
            är ett kunskapsunderlag till en skrivelse som vi senare kommer
            att komma med till riksdagen. Det är något helt annat. Det är
            inte heller någon enskild forskare som har fått uppdraget, och
            det vet Kent Ekeroth. Det är ett center som heter Mångkulturellt
            centrum.
          </seg>
        </u>
        <u xml:id="i-ba1db9c734ade9b1-21" prev="i-ba1db9c734ade9b1-20" who="i-QKE6ihmLRJvwhV4neD6h7b" next="i-ba1db9c734ade9b1-22">
          <seg xml:id="i-9UKgDCQd9bqqsXcDmKEaZp">
            Jag diskuterar gärna innehållet. Det finns saker i rapporten
            som är bra. Det finns saker som vi kan ha nytta av i det fortsatta
            arbetet mot främlingsfientlighet. Men där tror jag att Kent Ekeroth
            är ganska ointresserad. Det finns aldrig några förslag, och det
            finns aldrig någon diskussion om den vardagsrasism som drabbar
            många svenskar. Det finns aldrig några förslag, och det finns
            aldrig någon diskussion när det gäller hatbrott som drabbar människor
            som har flyttat hit, som har en utländsk bakgrund eller som har
            en annan hudfärg än jag och Kent Ekeroth. Den diskussionen för
            aldrig Kent Ekeroth. Men jag för den gärna.
          </seg>
        </u>
        <u xml:id="i-ba1db9c734ade9b1-22" prev="i-ba1db9c734ade9b1-21" who="i-QKE6ihmLRJvwhV4neD6h7b" next="i-ba1db9c734ade9b1-23">
          <seg xml:id="i-dLDphhc8fLSNEeso5tDsj">
            Det finns ett antal förslag i den utredning som kom från Mångkulturellt
            centrum som jag i samband med att underlaget överlämnades till
            regeringen var ganska tydlig med att jag inte står bakom. Jag
            tror inte på positiv särbehandling; jag tror att det är för komplicerat
            i det svenska samhället. Jag tror inte att det är en lösning,
            för vi riskerar att hamna i en situation där individer känner
            att de blir, eller blir, diskriminerade – som en bakvänd effekt
            av positiv särbehandling.
          </seg>
        </u>
        <u xml:id="i-ba1db9c734ade9b1-23" prev="i-ba1db9c734ade9b1-22" who="i-QKE6ihmLRJvwhV4neD6h7b" next="i-ba1db9c734ade9b1-24">
          <seg xml:id="i-9qwfEUDNzFWCe5jraQkwQH">
            Jag tror inte heller på ökad etnisk statistik. Jag vet att det
            finns minoriteter i Sverige som vill ha mer av etnisk statistik.
            Den sverigefinska gruppen och andra grupper vill ha det eftersom
            det är lättare att se till att människor till exempel lär sig
            det finska språket eller den finska kulturen. Detta lyfter Mångkulturellt
            centrum fram.
          </seg>
        </u>
        <u xml:id="i-ba1db9c734ade9b1-24" prev="i-ba1db9c734ade9b1-23" who="i-QKE6ihmLRJvwhV4neD6h7b" next="i-ba1db9c734ade9b1-25">
          <seg xml:id="i-3mPp2LFvmqRXB6KXL2dtZj">
            Varför säger jag då nej? Jo, därför att vi har en historia av
            registrering som förskräcker när det gäller Sveriges judar och
            romer. Där handlar det för mig och för regeringen om att vara
            mycket tydliga med att vi inte tänker öppna en dörr mot ökad etnisk
            registrering.
          </seg>
        </u>
        <u xml:id="i-ba1db9c734ade9b1-25" prev="i-ba1db9c734ade9b1-24" who="i-QKE6ihmLRJvwhV4neD6h7b" next="i-ba1db9c734ade9b1-26">
          <seg xml:id="i-37bxVQJcfdSefeZZn1X1K5">
            Jag fortsätter gärna den här diskussionen en stund till, och
            jag vill gärna höra Kent Ekeroth utveckla lite grann vad som är
            Sverigedemokraternas syn på rasism och främlingsfientlighet. Finns
            det i Sverige? Har ni tagit något initiativ i denna kammare? Ni
            talar, har jag förstått, internt om nolltolerans mot rasism, och
            det gör att ert medlemsutskott och er partistyrelse har fullt
            upp med att utesluta människor till höger och vänster. Men vad
            gör ni i praktiken? Ni är i grunden ett parti som startades av
            ett antal aktivister ur den rasistiska sekten Bevara Sverige svenskt.
            Det vore intressant om du grävde lite i er egen historia, Kent
            Ekeroth. Hur går ni vidare från att ha startats av ett antal aktivister
            som faktiskt var rena rasister?
          </seg>
        </u>
        <u xml:id="i-ba1db9c734ade9b1-26" prev="i-ba1db9c734ade9b1-25" who="i-QKE6ihmLRJvwhV4neD6h7b">
          <seg xml:id="i-pu1icETWSxo7HkrwN1TMd">
            Jag säger det igen, så att du slipper upprepa det. De citat du
            läste upp är fullständigt oacceptabla. Vi ska aldrig acceptera
            våld. Flera av uttalandena från den här forskaren tar jag kraftigt
            avstånd från. Jag kan göra det igen, eftersom jag gissar att du
            kommer att fastna vid detta. Men fördjupa dig gärna lite kring
            vad ni vill göra åt främlingsfientligheten. Ser du att det finns
            främlingsfientlighet i det svenska samhället över huvud taget?
          </seg>
        </u>
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=5"/>
        <note type="speaker" xml:id="i-Ag3J49SDLHQtNFMAnUBTbn">
          Anf. 4 KENT EKEROTH (SD):
        </note>
        <u xml:id="i-ba1db9c734ade9b1-27" next="i-ba1db9c734ade9b1-28" who="i-NXkJirA9Eh3xDV8PPU3eVE">
          <seg xml:id="i-MdFgdNje7ZMn56h4EBNsyw">
            Herr talman! Jag ska börja med att svara på några frågor som
            Ullenhag ställde. Han frågade vad vi kan göra för att behandla
            alla lika. Till att börja med kan vi skippa lagstiftningen om
            hets mot folkgrupp som faktiskt gör skillnad på folk och folk.
            Det står att det är baserat på ras, etnicitet och så vidare, vilket
            innebär att du står här och försvarar en lag där man ska rasbestämma
            folk och som svenskar dessutom inte är skyddade av. Alla är alltså
            inte ens lika inför lagen, för svenskar omfattas inte av lagen
            om hets mot folkgrupp. Där har vi någonting som ni kan göra för
            att behandla alla lika.
          </seg>
        </u>
        <u xml:id="i-ba1db9c734ade9b1-28" prev="i-ba1db9c734ade9b1-27" who="i-NXkJirA9Eh3xDV8PPU3eVE" next="i-ba1db9c734ade9b1-29">
          <seg xml:id="i-39yYPfoBPHTz7yfUCB7QEx">
            Något annat som ni kan göra för att behandla alla lika är att
            ta bort instegsjobben som innebär att bara invandrare ska få sin
            lönekostnad subventionerad med 80 procent, medan svenskar som
            söker samma jobb inte får sin lön subventionerad. Där har vi en
            annan sak som man kan göra för att behandla alla lika.
          </seg>
        </u>
        <u xml:id="i-ba1db9c734ade9b1-29" prev="i-ba1db9c734ade9b1-28" who="i-NXkJirA9Eh3xDV8PPU3eVE" next="i-ba1db9c734ade9b1-30">
          <seg xml:id="i-NJwdhVuJFYTc6zWhYk5ND1">
            Finns det främlingsfientlighet i Sverige i dag? Främlingsfientlighet
            är ett ord man kan använda. Svenskfientlighet är ett annat ord
            som är på framväxt, och det som det beskriver är ganska omfattande
            i Sverige i dag, enligt vårt sätt att se på det. Dessutom är antisemitismen
            på frammarsch, och det är till stora delar på grund av alliansregeringens
            politik men även på grund av tidigare regeringar som har släppt
            in folk som besitter starkt antisemitiska åsikter. Institutet
            som forskar om bland annat antisemitism har tagit reda på att
            antisemitismen inom den här gruppen är mycket mer utbredd än i
            andra grupper.
          </seg>
        </u>
        <u xml:id="i-ba1db9c734ade9b1-30" prev="i-ba1db9c734ade9b1-29" who="i-NXkJirA9Eh3xDV8PPU3eVE" next="i-ba1db9c734ade9b1-31">
          <seg xml:id="i-AvBGCzKnNNuoSEFCYP8dD8">
            Där har vi några saker som vi kan göra. Främlingsfientlighet,
            svenskfientlighet och antisemitism är på frammarsch, och det är
            på grund av bland annat regeringen.
          </seg>
        </u>
        <u xml:id="i-ba1db9c734ade9b1-31" prev="i-ba1db9c734ade9b1-30" who="i-NXkJirA9Eh3xDV8PPU3eVE" next="i-ba1db9c734ade9b1-32">
          <seg xml:id="i-HhqExSdWE63vz3K3jQ5iwi">
            I mitt förra anförande hann jag inte beskriva så mycket av Hübinettes
            kriminella bakgrund. Jag ska försöka hinna med det nu. Han har
            dömts två gånger i Uppsala tingsrätt, bland annat för skadegörelse,
            sabotage, uppvigling, grov uppvigling, ofredande och förtal. Flera
            av dessa brott begick han när han var aktiv inom den våldsamma
            vänsterextrema gruppen AFA. Mellan 2005 och 2007 var han igen
            inblandad i olagligheter och blev åtalad hela tre gånger i Stockholms
            tingsrätt med två fällande domar som resultat. Ett fall var när
            han hällde in brandfarlig lacknafta genom brevinkastet till en
            35-årig jurists bostad och krossade ett fönster. Tingsrätten skrev
            att det hotbrott som Hübinette gjort sig skyldig till innefattade
            konkreta gärningsmoment som tydde på att Hübinette var beredd
            att utföra mordbrand.
          </seg>
        </u>
        <u xml:id="i-ba1db9c734ade9b1-32" prev="i-ba1db9c734ade9b1-31" who="i-NXkJirA9Eh3xDV8PPU3eVE" next="i-ba1db9c734ade9b1-33">
          <seg xml:id="i-LjN89iKiU2KAidPETQxGg9">
            Året efter var det hans exfru som var föremål för hans uppmärksamhet.
            Han tuttade eld på hennes kläder ute på balkongen. Han blev inte
            dömd för mordbrand, även om rekvisiten för mordbrand var uppfyllda,
            men man kunde inte utesluta att det var ett misstag att han tuttade
            eld på kläderna. Listan kan göras ganska lång.
          </seg>
        </u>
        <u xml:id="i-ba1db9c734ade9b1-33" prev="i-ba1db9c734ade9b1-32" who="i-NXkJirA9Eh3xDV8PPU3eVE" next="i-ba1db9c734ade9b1-34">
          <seg xml:id="i-H31xpprPQTgqwFjcvz5jC4">
            Detta är alltså regeringens utredare. Ullenhag vill inte kalla
            honom för regeringens utredare utan menar att de gav uppdraget
            till Mångkulturellt centrum. Men även om de visste att det var
            han som skulle skriva den här rapporten var det ingen som reagerade,
            ingen som sade något och ingen som brydde sig. Som jag var inne
            på förut har det här hänt tidigare, till exempel med Stakset som
            deltog i ett seminarium utan att regeringen såg något problem
            med det.
          </seg>
        </u>
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=6"/>
        <u xml:id="i-ba1db9c734ade9b1-34" prev="i-ba1db9c734ade9b1-33" who="i-NXkJirA9Eh3xDV8PPU3eVE">
          <seg xml:id="i-5NXTu62te6bqAfp71JN7Le">
            Jag tycker att det är ganska anmärkningsvärt att regeringen är
            så vårdslös, eller om det kanske till och med var medvetet, att
            man delar ut regeringsuppdrag till extremister som både har ett
            tungt brottsligt förflutet, med handlingar som begåtts för inte
            så länge sedan heller, och dessutom hyser starkt rasistiska åsikter.
            Man har absolut inga problem med att han lägger fram en rapport
            å regeringens vägnar. Det är för mig helt otroligt. Jag förstår
            inte hur det går till. Kan ni anlita aktiva nazister också? Är
            det också okej med regeringen? Kan man avfärda det också med att
            det är en brinnande fråga som behöver utredas?
          </seg>
        </u>
        <note type="speaker" xml:id="i-CoocR9H7xf8vMXc7Er4aQM">
          Anf. 5 Statsrådet ERIK ULLENHAG (FP):
        </note>
        <u xml:id="i-ba1db9c734ade9b1-35" next="i-ba1db9c734ade9b1-36" who="i-QKE6ihmLRJvwhV4neD6h7b">
          <seg xml:id="i-5yWBaUiUV95TSFVBkHpARM">
            Herr talman! Sverigedemokraterna är ändå ett riksdagsparti, Kent
            Ekeroth, som har suttit några år i Sveriges riksdag. Missförstå
            inte systemet medvetet! Även du vet att en utredning handlar om
            att lägga fram lagförslag. Det handlar om att lägga fram konkreta
            förslag till regeringen som man sedan går vidare med. Detta handlar
            om en kunskapssammanställning som Mångkulturellt centrum har bidragit
            till. Det är något helt annat. Försök i alla fall att lära dig
            terminologin, Kent Ekeroth!
          </seg>
        </u>
        <u xml:id="i-ba1db9c734ade9b1-36" prev="i-ba1db9c734ade9b1-35" who="i-QKE6ihmLRJvwhV4neD6h7b" next="i-ba1db9c734ade9b1-37">
          <seg xml:id="i-9zbr5m8Gb5C1J1woDagg24">
            Det här med terminologin är inte mitt huvudproblem, utan mitt
            huvudproblem med ditt anförande just nu är att jag ställde frågan:
            Vad gör vi åt främlingsfientlighet? Och vad är svaret från Sverigedemokraterna?
            Vi avskaffar lagen om hets mot folkgrupp, det vill säga vi avskaffar
            den lagstiftning som mycket tydligt säger att det är värre ifall
            det finns hatmotiv bakom misshandel av en hbt-person och att det
            är värre ifall det är hatmotiv bakom misshandel av en person därför
            att det också finns rasistiska motiv gentemot just den personen.
            Är det inte ett ganska märkligt svar, Kent Ekeroth? Vad är lösningen
            på främlingsfientlighet? Jo, vi avskaffar en lag som faktiskt
            är ganska verkningsfull i och med att samhället är mycket tydligt
            med att vi inte ska acceptera den här typen av hat.
          </seg>
        </u>
        <u xml:id="i-ba1db9c734ade9b1-37" prev="i-ba1db9c734ade9b1-36" who="i-QKE6ihmLRJvwhV4neD6h7b" next="i-ba1db9c734ade9b1-38">
          <seg xml:id="i-wduuXvwzJgvPbtEREVpJA">
            Den andra lösningen från Sverigedemokraterna och Kent Ekeroth
            på hur vi bekämpar främlingsfientlighet är att vi angriper invandrare
            genom att göra det dyrare att anställa invandrare. Ni ser inte
            den utmaning som det är att vi har ett antal utrikes födda i Sverige
            som behöver komma in på svensk arbetsmarknad. Nu har vi sedan
            att antal år vidtagit åtgärder från regeringens sida. De ger resultat,
            Kent Ekeroth. Vi har 185 000 fler utrikes födda anställda i dag
            än 2006. Det är en ganska positiv utveckling. Men med er politik
            skulle färre människor som har kommit från ett annat land ha ett
            jobb att gå till. Ni vill göra det dyrare att anställa invandrare.
            Det var nummer två av dina förslag på hur man ska bekämpa främlingsfientlighet.
          </seg>
        </u>
        <u xml:id="i-ba1db9c734ade9b1-38" prev="i-ba1db9c734ade9b1-37" who="i-QKE6ihmLRJvwhV4neD6h7b" next="i-ba1db9c734ade9b1-39">
          <seg xml:id="i-U3b9hRFn2apQbVGmgvReTi">
            I ditt tredje förslag närmar du dig ändå främlingsfientlighet,
            för då säger du att du vill bekämpa antisemitism. Där är vi överens.
            Men det dröjer inte många sekunder innan du hoppar på en hel grupp
            och säger att antisemitismens problem är att det har kommit invandrare
            från andra länder. Jag ska varna de människor som tror att en
            som Kent Ekeroth är någon att hålla i handen när det gäller antisemitism.
            Har man den typen av kollektiva bilder framför sig, där man sätter
            en hel grupp som ansvarig för vad enskilda individer gör, är man
            på ett sluttande plan, Kent Ekeroth. Det börjar med en grupp,
            men det drabbar ganska ofta även andra grupper.
          </seg>
        </u>
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=7"/>
        <u xml:id="i-ba1db9c734ade9b1-39" prev="i-ba1db9c734ade9b1-38" who="i-QKE6ihmLRJvwhV4neD6h7b" next="i-ba1db9c734ade9b1-40">
          <seg xml:id="i-6ykskU91F3YnzviVqHSymA">
            Jag delar helt bilden, och det vet Kent Ekeroth, att vi har ett
            särskilt problem med antisemitism till exempel i Malmö. Jag tänker
            inte ducka för att ta en diskussion om antisemitism oavsett om
            det råkar vara någon som har invandrat till Sverige som står för
            antisemitismen eller inte. Hat är hat och ska alltid bekämpas.
            Men förenkla inte livet för dig på det här sättet, Kent Ekeroth.
            Vi har en antisemitism i västvärlden med en flertusenårig tradition.
            Hundratals år har den funnits i Sverige. Vi har en antisemitism
            som inte har någonting alls att göra med de invandrare som du
            tycker så illa om. Vi har till exempel händelsen i Höllviken i
            Vellinge där ett lokalt tonårsgäng på fredagskvällen dyker upp
            och skriker nationalistiska slagord till judiska barn i åldrarna
            sju till tolv år. Det här hände för några år sedan. Man blir rädd
            – barnen är sju till tolv år gamla – och ringer polisen. Polisen
            kommer och gänget sticker. På lördagskvällen kommer de tillbaka
            och är fler. Det slutar med att man kastar ägg och försöker riva
            staket, och man skriker: Judejävlar, ni förstör Höllviken! Ni
            ska gasas! När socialtjänst och skola ringde runt till föräldrar
            i Vellinge sade några föräldrar: Varför gör ni så stor sak av
            detta? Det var ju bara ett pojkstreck.
          </seg>
        </u>
        <u xml:id="i-ba1db9c734ade9b1-40" prev="i-ba1db9c734ade9b1-39" who="i-QKE6ihmLRJvwhV4neD6h7b">
          <seg xml:id="i-39FJZUqX6q2DWTojYyBefA">
            Kent Ekeroth menar att händelsen i Vellinge beror på invandring
            från andra länder och är regeringens fel. Mig veterligen har vi
            haft en ganska liten invandring till Vellinge. Alldeles nyss förklarade
            du att all antisemitism i detta land är invandringens fel. Men
            det är ju nästan alltid så med Sverigedemokraterna. Det är alltid
            invandrarnas fel, oavsett vilket samhällsproblem vi pratar om.
          </seg>
        </u>
        <note type="speaker" xml:id="i-UJmemcvzEYipLxsZ7xgfYF">
          Anf. 6 KENT EKEROTH (SD):
        </note>
        <u xml:id="i-ba1db9c734ade9b1-41" next="i-ba1db9c734ade9b1-42" who="i-NXkJirA9Eh3xDV8PPU3eVE">
          <seg xml:id="i-UJ5KMSUYZx2TSJPr6dQhzd">
            Herr talman! Ullenhag frågade mig i sitt andra anförande: Vad
            kan vi göra för att behandla alla lika? När jag då nämner två
            aspekter som gör att vi kan behandla alla lika, som gör att svenskar
            får samma rättigheter som invandrare, har Ullenhag problem med
            det. Men det är inte konstigt. Det har nämligen varit någon form
            av konsensus i kammaren – tills vi kom in i den – att svenskar
            är okej att diskriminera. De kan få dyrare lönekostnader; de är
            inte täckta av lagen på samma sätt. Regeringen tycker att det
            är okej, precis som de andra sju partierna i kammaren. Det är
            verkligen sorgligt.
          </seg>
        </u>
        <u xml:id="i-ba1db9c734ade9b1-42" prev="i-ba1db9c734ade9b1-41" who="i-NXkJirA9Eh3xDV8PPU3eVE" next="i-ba1db9c734ade9b1-43">
          <seg xml:id="i-Tg9MLFcLcz83yzNxJfxAbD">
            Sedan försöker Ullenhag göra gällande att jag påstår att all
            antisemitism kommer från invandring. Nej, det gör den inte. Det
            finns svenskar som är antisemiter. Det finns nazister i Sverige.
            Jag nämnde dem redan i mitt första anförande. Det finns nazister,
            men till och med den judiska församlingen i Malmö har gått ut
            och sagt att svenskar inte är det stora problemet i antisemitismen
            i dag. Det är en invandrad, importerad antisemitism. De har gått
            ut och sagt att det är det som är problemet. Alla vet om det.
          </seg>
        </u>
        <u xml:id="i-ba1db9c734ade9b1-43" prev="i-ba1db9c734ade9b1-42" who="i-NXkJirA9Eh3xDV8PPU3eVE" next="i-ba1db9c734ade9b1-44">
          <seg xml:id="i-6YzswMsLnHGfkTXf39Du5v">
            Sedan står Ullenhag och tar upp ett enskilt exempel från Vellinge.
            Det är väldigt illa om det sker i Vellinge, men det är inte det
            som är det stora och växande problemet i dag, precis som det inte
            är det stora problemet med antisemitismen i Frankrike eller för
            den delen i England.
          </seg>
        </u>
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=8"/>
        <u xml:id="i-ba1db9c734ade9b1-44" prev="i-ba1db9c734ade9b1-43" who="i-NXkJirA9Eh3xDV8PPU3eVE" next="i-ba1db9c734ade9b1-45">
          <seg xml:id="i-VkrGugsqe5mC1JHZqEgVNM">
            Vi kan diskutera antisemitism och rasism. Det gör jag jättegärna.
            Jag vet precis var det kommer från. Det finns massor med undersökningar
            som visar att antisemitiska hållningar är mer utbredda inom grupper
            som har invandrat från Mellanöstern. Alla är inte antisemiter.
            Alla är inte rasister där, långt ifrån. Men det är mycket mer
            utbrett, och om man inte inser det när man diskuterar antisemitism
            eller rasism är man ute på väldigt hal is.
          </seg>
        </u>
        <u xml:id="i-ba1db9c734ade9b1-45" prev="i-ba1db9c734ade9b1-44" who="i-NXkJirA9Eh3xDV8PPU3eVE">
          <seg xml:id="i-RFn1R4jcurr1uSA91rMWmL">
            Ullenhag försökte sedan skifta fokus från deras fantastiske Hübinette,
            vilket inte förvånar mig. Men man kan sammanfatta det hela med
            att idiotin har fullbordats. Det är en röd tråd i regeringens
            arbete. Reinfeldt sade en gång i tiden att vi får skylla oss själva
            när vi blir attackerade. Sedan anställer de två olika vänsterextremister.
            Det är inte okej.
          </seg>
        </u>
        <note type="speaker" xml:id="i-5WGPVRsjXr2XA1mqEBhrNo">
          Anf. 7 Statsrådet ERIK ULLENHAG (FP):
        </note>
        <u xml:id="i-ba1db9c734ade9b1-46" next="i-ba1db9c734ade9b1-47" who="i-QKE6ihmLRJvwhV4neD6h7b">
          <seg xml:id="i-Lqwebo2saJyZqwCz7yiEj6">
            Herr talman! Nej, sverigedemokrater ska inte skylla sig själva
            om de blir attackerade. Jag har en helt annan världsbild än människor
            i ditt parti, men jag är djupt oroad även när sverigedemokrater
            drabbas av våld och hot, i synnerhet ifall man är förtroendevald.
            Det är viktigt att vi har ett samhälle där de som har blivit valda
            ska kunna våga ta ett politiskt uppdrag. Där ska samhället vara
            glasklart. Låtsas inte som att du inte har hört det budskapet
            från regeringen! Jag kan säga det igen: Den lagstiftning och det
            skydd som gäller vem som helst som är folkvald ska gälla alla.
            Ganska ofta när jag möter Jimmie Åkesson i debatter har vi ett
            säkerhetspådrag som vi inte borde behöva ha, eftersom hotbilden
            är större i de situationerna. Det är trist, och det är bedrövligt.
          </seg>
        </u>
        <u xml:id="i-ba1db9c734ade9b1-47" prev="i-ba1db9c734ade9b1-46" who="i-QKE6ihmLRJvwhV4neD6h7b" next="i-ba1db9c734ade9b1-48">
          <seg xml:id="i-VQfknMh73v5bZ97jZvJpje">
            Kent Ekeroth tycker att det är lite jobbigt att jag talar om
            afrofobi, främlingsfientlighet och antisemitism. Frågan gällde
            det! Det var det som frågan gällde. Jag har gett ett mycket tydligt
            svar om att jag inte ställer upp på de värderingar som du har
            citerat.
          </seg>
        </u>
        <u xml:id="i-ba1db9c734ade9b1-48" prev="i-ba1db9c734ade9b1-47" who="i-QKE6ihmLRJvwhV4neD6h7b" next="i-ba1db9c734ade9b1-49">
          <seg xml:id="i-S7UP5hqGi7iQojZJ18xYGs">
            Lagstiftningen är neutral, Kent Ekeroth. Det betyder att om du
            drabbas av våld eller hot på grund av etnicitet kan det också
            vara svensk etnicitet. Jag vet att Sverigedemokraterna har fått
            för sig att lagstiftningen inte gäller svensk etnicitet. Om du
            har ett tydligt rasistiskt motiv på grund av etnicitet är lagstiftningen
            tydlig. Diskrimineringslagen ser också ut på det sättet. Det får
            vi väl fortsätta diskutera.
          </seg>
        </u>
        <u xml:id="i-ba1db9c734ade9b1-49" prev="i-ba1db9c734ade9b1-48" who="i-QKE6ihmLRJvwhV4neD6h7b">
          <seg xml:id="i-VMe2FyUZUKEaUHPko3XafQ">
            Mitt problem, Kent Ekeroth, är att ni aldrig tar upp en av våra
            samhällsutmaningar. Ni tar aldrig upp främlingsfientligheten.
            Ni tar aldrig upp rasismen. Ni bidrar i stället till att öka den.
            Du hade en mening där du sade att du kan hålla med om att alla
            muslimer som har kommit hit inte är antisemiter. Men du beskriver
            att hela det antisemitiska hotet beror på invandring till Europa.
            Det är kollektivt skuldbeläggande. Det ska man akta sig mycket
            noggrant för ifall man på allvar vill ta upp kampen mot främlingsfientlighet
            och rasism.
          </seg>
        </u>
        <note xml:id="i-5RXLzhjoLixoSpduqwcSXC">
          Överläggningen var härmed avslutad.
        </note>
      </div>
      <div type="commentSection" xml:id="i-MYvk9C84hRcq3cLJkJpPkD">
        <note xml:id="i-6XDRM8VntjdfmuXPYno5br">
          6 § Bordläggning
        </note>
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=9"/>
        <note xml:id="i-BjvB3WBdTBJBpPVmmbiQ85">
          Följande dokument anmäldes och bordlades:
        </note>
      </div>
      <div type="commentSection" xml:id="i-2CpE1GaUS3BoFMBkY8XWHn">
        <note xml:id="i-4RqnmEYeQ6zLHL9f1Hppaz">
          7 § Anmälan om interpellation
        </note>
        <note xml:id="i-LCvkpXLTdXwZcWk284WV3A">
          Följande interpellation hade framställts:
        </note>
        <note xml:id="i-WxHsz5PCD7KYDLft8Dn9x">
          den 21 februari
        </note>
        <note xml:id="i-PV2cTBi15oa1CVzgqrhpi">
          Jasenko Omanovic
        </note>
      </div>
      <div type="commentSection" xml:id="i-WCNFv1v5Ho2ZVJDAGnEnAD">
        <note xml:id="i-8jrctKYVu2P93UuKAYhfnD">
          8 § Anmälan om frågor för skriftliga svar
        </note>
        <u xml:id="i-ba1db9c734ade9b1-51" who="i-QKE6ihmLRJvwhV4neD6h7b">
          <seg xml:id="i-CaCN1yknTtabvovrUefHQt">
            Följande frågor för skriftliga svar hade framställts:
          </seg>
        </u>
        <note xml:id="i-2VpkwJeaAhfVR8qHQK5NAB">
          den 21 februari
        </note>
        <note xml:id="i-7XtNibayUFR3c6MVeykQ5L">
          Anders Karlsson
        </note>
        <note xml:id="i-E1pnF2j5UXQrPPGXiKXg1U">
          Anders Karlsson
        </note>
        <pb facs="http://data.riksdagen.se/fil/C3EC236A-A601-45A5-A419-12545BADEADF#page=10"/>
        <note xml:id="i-RGsm7nGmEYxSBYNZYPwZxE">
          Christina Oskarsson
        </note>
        <note xml:id="i-Gqg5cvdwnxnvV21ixAfCQR">
          Peter Persson
        </note>
        <note xml:id="i-GcW2hDs9LnL4iV7da7Jwsg">
          Peter Persson
        </note>
        <note xml:id="i-HRxWvPMUPjwsPFnnPreSdi">
          Peter Persson
        </note>
      </div>
      <div type="commentSection" xml:id="i-QYvS1mVzmJmcmJYvgQZsgg">
        <note xml:id="i-9iYqj9HUmzmbQ9jpxHtYED">
          9 § Anmälan om skriftligt svar på fråga
        </note>
        <u xml:id="i-ba1db9c734ade9b1-52" who="i-QKE6ihmLRJvwhV4neD6h7b">
          <seg xml:id="i-Lp2kgLmbGe42KNtPRgK5yF">
            Skriftligt svar på följande fråga hade kommit in:
          </seg>
        </u>
        <note xml:id="i-K58fqr4fWMRnks3CHP6Aen">
          den 20 februari
        </note>
        <note xml:id="i-3Q7BVr9GU2HFv8ip3cL4wz">
          Peter Persson
        </note>
      </div>
      <div type="commentSection" xml:id="i-Qc3zstR36ZfcaiBqd2x4JB">
        <note xml:id="i-7ajfnmUAKmSZHTb3Cx2HoL">
          10 § Kammaren åtskildes kl. 9.23.
        </note>
        <note xml:id="i-QuikLbVvh14n7UQvkdEMPD">
          Förhandlingarna leddes av talmannen.
        </note>
        <note xml:id="i-STZRAhw9Wr4W7MwR3mok3">
          /Eva-Lena Ekman
        </note>
      </div>
    </body>
  </text>
</TEI>
