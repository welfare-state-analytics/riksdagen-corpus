<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--25</head>
          <docDate when="2013-11-12">2013-11-12</docDate>
        </div>
      </front>
      <body>
        <div>
          <note n="3641c55a">
            ﻿
          </note>
          <note n="11191035">
            Riksdagens protokoll
          </note>
          <note n="d0b2d08e">
            2013/14:25
          </note>
          <note type="date" n="87bd3f84">
            Tisdagen den 12 november
          </note>
          <note n="384b5c60">
            Kl. 13:00 - 22:49
          </note>
          <note n="b7b4c19e">
            1 § Justering av protokoll
          </note>
          <note n="82010ba9">
            Protokollen för den 4, 5 och 6 november justerades.
          </note>
          <note n="0b7b6341">
            2 § Anmälan om subsidiaritetsprövning
          </note>
          <note n="9c32fc0c">
            Förste vice talmannen anmälde att utdrag ur prot. 2013/14:6 för
            torsdagen den 7 november i ärende om subsidiaritetsprövning av
            EU-förslag hade kommit in från miljö- och jordbruksutskottet.
          </note>
          <note n="2541c878">
            3 § Anmälan om uppteckningar vid EU-nämndens sammanträden
          </note>
          <note n="ef665404">
            Förste vice talmannen anmälde att uppteckningar från följande
            EU-nämndssammanträden hade kommit in:
          </note>
          <note n="ccfddd00">
            4 § Anmälan om fördröjda svar på interpellationer
          </note>
          <note n="faeb754b">
            Följande skrivelser hade kommit in:
          </note>
          <note n="38da0597">
            Interpellation 2013/14:82
          </note>
          <note n="d4638ed3">
            Interpellation 2013/14:82 Konkurrensneutrala villkor för företagare
          </note>
          <note n="dd821ff5">
            Interpellationen kommer att besvaras tisdagen den 26 november
            2013.
          </note>
          <note n="2d76a78f">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="03fe52f3">
            Rikard Jermsten
          </note>
          <note n="b85aad03">
            Interpellation 2013/14:93
          </note>
          <note n="4a62e3cb">
            Interpellation 2013/14:93 Mobiltäckning
          </note>
          <note n="e0fc0908">
            Interpellationen kommer att besvaras fredagen den 29 november
            2013.
          </note>
          <note n="d1a83aec">
            Skälet till dröjsmålet är tidigare inbokade resor och arrangemang.
          </note>
          <note n="329663b9">
            Fredrik Ahlén
          </note>
          <note n="eb5d8c49">
            Interpellation 2013/14:94
          </note>
          <note n="7e341333">
            Interpellation 2013/14:94 Serviceutveckling på landsbygden
          </note>
          <note n="1423158c">
            Interpellationen kommer att besvaras den 22 november 2013.
          </note>
          <note n="bf015e95">
            Skälet till dröjsmålet är redan inbokade engagemang.
          </note>
          <note n="69aee557">
            Marianne Jenryd
          </note>
          <note n="5258cbec">
            Interpellation 2013/14:95
          </note>
          <note n="82289c61">
            Interpellation 2013/14:95 Ett it-samhälle tillgängligt för alla
          </note>
          <note n="e0fc0908">
            Interpellationen kommer att besvaras fredagen den 29 november
            2013.
          </note>
          <note n="d1a83aec">
            Skälet till dröjsmålet är tidigare inbokade resor och arrangemang.
          </note>
          <note n="329663b9">
            Fredrik Ahlén
          </note>
          <note n="3e51b2b4">
            5 § Ärenden för hänvisning till utskott
          </note>
          <note n="a48f39d9">
            Följande dokument hänvisades till utskott:
          </note>
          <note n="2fb29d4d">
            den 2 januari 2014
          </note>
          <note n="92734ded">
            den 30 december
          </note>
          <note n="c2eb4fd8">
            den 31 december
          </note>
          <note n="1ca20fa3">
            6 § Ärenden för förnyad bordläggning
          </note>
          <note n="b7b6ea30">
            Följande dokument bordlades för andra gången:
          </note>
          <note n="d52c30be">
            7 § Svar på interpellation 2013/14:57 om industriproduktion i
            övre Norrland
          </note>
          <note type="speaker" n="23173ad5">
            Anf. 1 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-0" n="40882f15">
            <seg n="6d9dd20e">
              Fru talman! Jonas Sjöstedt har frågat mig vad jag avser att göra
              för att underlätta industriinvesteringar i norra Sverige. Vidare
              har Jonas Sjöstedt frågat om jag avser att påtala för Volvoledningen
              att man vid beslutet 2005 om miljö- och investeringsbidrag på
              135 miljoner kronor utfäste sig att ha en komplett hyttfabrik
              i 15–20 år samt om jag gör bedömningen att Volvo bör återbetala
              hela eller delar av det investeringsstödet om man väljer att flytta
              hyttmonteringen från Umeå.
            </seg>
            <seg n="4b53c8f7">
              Jag välkomnar denna interpellationsdebatt och anser att de frågor
              Jonas Sjöstedt ställer är viktiga. Låt mig inledningsvis betona
              att jag delar den oro som många människor i Umeå känner. Det är
              därför viktigt att företagen tar sitt ansvar men även att det
              finns offentliga strukturer i form av trygghetssystem och fortbildning
              att tillgå.
            </seg>
            <seg n="b88ac598">
              Vad gäller industriinvesteringar i norra Sverige har regeringen
              sedan 2006 vidtagit en rad åtgärder och i budgetpropositionen
              för 2014 aviserat ytterligare. Bland annat har vi sänkt bolagsskatten,
              vilket har varit särskilt välkommet bland norrländsk basindustri.
              Vidare har regeringen i sin mineralstrategi tagit initiativ till
              en rad åtgärder för att främja norrländsk mineralutvinning. För
              att förbättra kapitalförsörjningen har verksamhetsområdet för
              Inlandsinnovation utökats till att omfatta hela norra Sverige.
              I det ännu inte beslutade strukturfondsprogrammet för 2014–2020
              kommer ytterligare kraftfulla resurser att tillföras norra Sverige.
            </seg>
            <seg n="69270cc4">
              I fallet med den nu aviserade konsolideringen inom AB Volvo kan
              jag bara konstatera att jag har en bra kontakt med företagets
              ledning. Företaget har gjort en översyn av sin globala lastbilsverksamhet
              och kommit fram till att vissa delmoment vid anläggningen i Umeå
              av företagsekonomiska skäl bör flyttas till Göteborg. I det tagna
              beslutet ingår även andra förändringar av verksamheten i Göteborg,
              Belgien och Frankrike. Skälen för detta varken kan eller bör jag
              som näringsminister ifrågasätta.
            </seg>
            <seg n="19f385c2">
              Jag kan konstatera att merparten – 85 miljoner kronor – av det
              stöd som AB Volvo beviljades av den socialdemokratiska regeringen
              2005 syftade till att minska utsläppen från måleriverkstaden vid
              anläggningen i Umeå, en verksamhet som nu inte berörs av det aktuella
              beslutet. Resterande investeringsstöd – 45 miljoner kronor – avsåg
              utbyggnad av anläggningen. I samband med beviljandet av dessa
              stöd ställde den förra regeringen inga särskilda krav utöver de
              generella kraven i aktuell stödförordning. Verkställande och uppföljning
              av stödbesluten ligger i dag hos Tillväxtverket, som har att utifrån
              aktuell stödförordning bedöma och fatta beslut om eventuella återkrav.
              Jag kan inte här föregripa myndighetens bedömning.
            </seg>
            <seg n="cbc24ef1">
              Den bästa kunskapen om vad som behövs för att utveckla Västerbotten
              finns i regionen. Därför finns också huvudansvaret för de regionala
              tillväxtresurserna i länet. Det handlar bland annat om medel för
              projekt- eller företagsstöd i syfte att stärka utvecklings- och
              konkurrenskraften i regionen. Från statens sida kan konkurrenskraften
              bäst främjas genom innovationssatsningar, utbildning och goda
              ramvillkor för företagande samtidigt som företagen ansvarar för
              att bedriva verksamheten effektivt och leverera varor och tjänster
              med god kvalitet.
            </seg>
          </u>
          <note type="speaker" n="e254226f">
            Anf. 2 JONAS SJÖSTEDT (V):
          </note>
          <u who="Q2029704" xml:id="i-a2046c3250bc3156-0" n="025bd21f">
            <seg n="0b751079">
              Fru talman! Från Volvo Lastvagnars fabrik i Umeå får 500 gå.
              Ytterligare flera hundra berörs. Man tar in underleverantörer
              och serviceföretag. Det här berör mig lite extra, för det är min
              gamla arbetsplats. Här har jag arbetat. Det är den monteringshall
              där jag själv har stått och jobbat som ska tystna när verktygen
              läggs åt sidan. Det är mina gamla arbetskamrater som får gå.
            </seg>
            <seg n="c5b3902a">
              Jag vet vilken ovisshet som väntar dem och hur svårt det är att
              få ett arbete i dag om man blir arbetslös. Jag vet hur usel a-kassan
              är och hur svårt det är att klara sig på den. Den innebär ett
              dramatiskt inkomstbortfall för en metallarbetare. Kanske hälften
              av inkomsten försvinner.
            </seg>
            <seg n="8d0ec2d8">
              De som nu får gå är de som arbetat ihop Volvos vinst genom åren.
              Vinsten per anställd har ofta överstigit flera hundra tusen kronor.
              Det är personerna som får gå som har dragit ihop de här pengarna.
              Det är miljoner och miljarder i exportintäkter som har skapats
              i fabriker som den i Umeå. Men nu när man kan tjäna lite mer pengar
              någon annanstans får de gå. Umeverken går med vinst. Det är inte
              det som är problemet.
            </seg>
            <seg n="96e9b851">
              Många har jobbat länge, flera årtionden, på Volvo. I många familjer
              jobbar bägge där. Två familjeförsörjare förlorar jobbet samtidigt.
              Vilka frågor väcker det? Måste man flytta? Hur ska man kunna klara
              sig på a-kassan? Måste man sälja huset? Måste man sälja bilen?
              Hur kommer det att se ut framöver?
            </seg>
            <seg n="462e178d">
              Det här berör människor. Men det handlar också om vilken sorts
              industriproduktion vi ska ha i hela Sverige. Ska vi ha kvalificerade
              industrijobb i hela Sverige, även i Norrland? Eller ska Norrland
              vara hänvisat till att vara råvaruproducent som litar på skogen,
              malmen, stålet och vattenkraften? Jag menar att vi måste ha mycket
              större ambitioner än så. Vi ska ha kvalificerad industriproduktion
              i hela landet.
            </seg>
            <seg n="5145da16">
              Då måste vi ha en politik som aktivt strävar efter det, som gör
              det möjligt. Det handlar om bra kommunikationer över hela landet,
              forskning och utveckling och en regionalpolitik som kompenserar
              för lägesnackdelen.
            </seg>
            <seg n="7cca0336">
              Det är här som Annie Lööfs svar är så tunt. Annie Lööf hänvisar
              till bolagsskatten – den effektiva bolagsskatten var 13,7 procent
              senast jag såg den. Volvo betalar ingen bolagsskatt. De är berömda
              för att planera bort sin bolagsskatt. Hur skulle det påverka dem?
            </seg>
            <seg n="f76fa0fd">
              Annie Lööf pratar om mineralstrategin som om Volvo vore en gruva.
              Men det är det inte. Faktum är också att mineralstrategin har
              fått utstå häftig kritik för att den ensidigt gynnar exploatering.
              Den gör väldigt lite för att ge långsiktig utveckling i de bygder
              som berörs.
            </seg>
            <seg n="8683f774">
              Inlandsinnovation, som nämns i svaret, och dess riskkapital berör
              inte Volvo i särskilt stor utsträckning.
            </seg>
            <seg n="2d756964">
              Sedan är det tomt i regeringens svar. Det finns inte någon mer
              strategi för industriproduktionen i norra Sverige.
            </seg>
            <seg n="92f7eb4c">
              Det här blir särskilt tydligt när man ser på infrastruktur. Det
              är några få procent av satsningarna på infrastruktur som hamnar
              i norra Sverige. Det mesta hamnar runt våra storstäder. För Norrland
              innebär det att det inte byggs något dubbelspår mellan Gävle och
              Sundsvall, som akut behövs. Ingen Norrbotniabana byggs, som behövs
              för industrin i Västerbotten och Norrbotten.
            </seg>
            <seg n="66fbc85c">
              Andra satsningar görs inte heller. Permittentlöner, som finns
              i Belgien, finns inte. Om man ligger längre bort och om man har
              sämre stöd vid konjunkturnedgångar har man en lägesnackdel som
              gör att det är större risk att produktionen flyttar, och det är
              precis det som sker.
            </seg>
            <seg n="ce6b616e">
              Med anledning av detta, fru talman, vill jag fråga ministern
              följande: Var det inte ett misstag, så här i efterhand, att halvera
              transportstödet till Volvo Umeverken? Det är ändå den här regeringen
              som har gjort det. Det gör att nackdelarna för industrin ökar.
            </seg>
            <seg n="aa657c6a">
              Volvo lovade att stanna i 15–20 år med en hel fabrik och fick
              135 miljoner i investeringsstöd. Jag inser också att det inte
              är ett juridiskt bindande löfte, men är det inte ett moraliskt
              bindande löfte? Ska de inte hålla det de säger? De sade att de
              skulle vara kvar. De fick pengarna för att man visste att de skulle
              vara kvar. Kommunen och staten satsade. Är inte det rimligt?
            </seg>
            <seg n="33e3b4bd">
              På vilket sätt påverkar över huvud taget bolagsskatten Volvo
              när de faktiskt inte betalar skatt?
            </seg>
          </u>
          <note type="speaker" n="e93d36a5">
            Anf. 3 SVEN-ERIK BUCHT (S):
          </note>
          <u who="Q4609816" xml:id="i-e812dc4929613663-0" n="e194ec81">
            <seg n="a51e46de">
              Fru talman! Det går inte att nog understryka industrins betydelse
              för Norrland, inte bara för jobben i Norrland utan också för Sveriges
              ekonomi som helhet.
            </seg>
            <seg n="c092b817">
              I en artikel i Dagens Industri i dag kan vi se rubriken Politiskt
              klavertramp. Artikeln handlar om industrins konkurrenskraft med
              anledning av svaveldirektivet, som införs 2015.
            </seg>
            <seg n="4fc7d2ef">
              Trafikanalys har på regeringens uppdrag nyligen presenterat en
              rapport. Den visar på att det blir en miljardsmäll som väntar
              exportindustrin, det vill säga en kostnadsökning på 4,5–6,4 miljarder.
              Framför allt drabbar det industrin i Norrland, men även Dalarna
              berörs kraftigt.
            </seg>
            <seg n="fe3c5fbf">
              Industrin i norr är mycket beroende av sjöfart. Den har många
              och långa transportsträckor.
            </seg>
            <seg n="99942bf5">
              Fru talman! Det här är oerhört allvarligt. Industrin i dessa
              geografiska områden svarar för mycket stora delar av den samlade
              svenska exporten. Vilka slutsatser drar regeringen och statsrådet
              med anledning av rapporten? Hur tänker regeringen agera för att
              uppfylla sitt åtagande i budgetpropositionen? Där framgår att
              svavelreglerna ska genomföras på ett sådant sätt att industrins
              konkurrenskraft bevaras.
            </seg>
          </u>
          <note type="speaker" n="1c9f8b7b">
            Anf. 4 ANDERS SELLSTRÖM (KD):
          </note>
          <u who="Q6172463" xml:id="i-fa1644f741209e7e-0" n="017d0373">
            <seg n="663665b7">
              Fru talman! Tack för interpellationen som Jonas Sjöstedt har
              ställt till vår näringsminister! Jag är boende i Umeå och riksdagsledamot
              för Västerbotten, och jag anser att det här är ett oerhört tufft
              slag för Umeå. Det måste vi konstatera. Det gäller främst för
              de enskilda som drabbas av denna neddragning i form av en flytt
              av monteringen på Volvo Lastvagnar i Umeå till Göteborg. Det här
              påverkar inte bara de 500 arbetsplatser som finns där utan även
              dem som levererar och förbereder saker som ska in i hytterna på
              monteringen. Det kan vara fråga om betydligt fler arbetstillfällen
              som går förlorade i Umeå. Mina sympatier går självklart till dem
              som drabbas.
            </seg>
            <seg n="25eaeee4">
              Umeå kommun är en del i detta. Det kommer att bli tufft att hantera
              denna fråga. Skatteintäkter påverkas. Hur hanterar vi den typen
              av arbetskraft som finns där, och hur ordnas nya jobb? Det här
              påverkar inte bara Umeå kommun, utan många åker in från kranskommunerna
              och jobbar på Volvo Lastvagnar. Det är tufft.
            </seg>
            <seg n="8a3cda48">
              Låt oss vara tydliga med var ansvaret ligger. Huvudansvarigt
              är Volvo. Volvo äger frågan om hur man hanterar sin personal.
              Jag tycker att Volvo har varit tystlåtet, och jag hoppas att företaget
              kommer ut på banan och visar vad det gör för att hantera och underlätta
              vad som sker för dem som blir drabbade. Volvo måste visa att företaget
              tar sitt ansvar, särskilt som fabriken Volvo Lastvagnar i Umeå
              har varit effektiv.
            </seg>
            <seg n="2e1bb8af">
              Hur samordnar vi tillsammans manifestationer och påverkar dem
              som funderar på dessa strukturförändringar och att flytta tillverkningen?
              Jag var med och lyssnade när IF Metall anordnade en demonstration
              i Umeå inte så lång tid innan beskedet kom. Jag blev lite förvånad.
              Varför var inte riksdagsledamöter från alla partier med? Varför
              breddade man inte representationen för att visa att man är överens
              och enad i frågorna? Det gjorde man inte. Man plockade bara in
              politiker från vänsterkanten, det vill säga socialdemokrater och
              vänsterpartister.
            </seg>
            <seg n="2cd021cc">
              Jag var mycket förvånad. Varför användes inte det gemensamma
              trycket som finns i dessa frågor för att sätta ännu mer press
              på Volvo?
            </seg>
            <seg n="b4e14a43">
              Jag är också förvånad över att det har varit tystlåtet och lite
              agerande från Socialdemokraterna och Vänsterpartiet, som styr
              Umeå kommun. Var har de varit i frågan? De har varit mycket tysta.
              Jag måste flytta över ansvaret och sätta fokus på dem. Hur har
              de agerat? Det har varit mycket tystlåtet. Det handlar om att
              sätta ned foten, vara tydlig och våga stå upp för vad som är viktigt
              för kommuninvånarna.
            </seg>
            <seg n="e5f6470a">
              Dessa tankar måste vi ha med oss i framtiden när saker och ting
              händer i vår landsända eller var det än händer i Sverige. Hur
              samordnar och förenar man de krafter som finns för att möjligtvis
              påverka åt rätt håll eller åtminstone ställa en hel del frågor?
            </seg>
            <seg n="dd914937">
              Frågan om transportstödet dyker upp. Antalet hytter som lämnar
              Volvo Lastvagnar är detsamma i dag som det var i går eller som
              det kommer att vara om ett och ett halvt år – oavsett om du hänger
              in gardiner eller sätter instrumentpaneler på plats. Jag förstår
              inte hur transportstödet påverkas.
            </seg>
            <seg n="37b98949">
              Vi talar om möjligtvis en skillnad på 15 miljoner kronor. Här
              fattas strukturbeslut som handlar om miljarder. Skulle 15 miljoner
              över huvud taget påverka beslutet? Det tvivlar jag mycket starkt
              på. Jag tycker att det är fel av Jonas Sjöstedt att sätta fokus
              på ett transportstöd som olika aktörer och företag i Norrland
              är beroende av.
            </seg>
          </u>
          <note type="speaker" n="3e5c2df8">
            Anf. 5 HELENA LINDAHL (C):
          </note>
          <u who="Q4962331" xml:id="i-80f37043ced3588b-0" n="5eb79996">
            <seg n="0dbc1ab2">
              Fru talman! Beslutet om flytten av monteringen på Volvo Lastvagnar
              i Umeå gör ont. När jag fick beskedet kunde jag inte undvika att
              slås av bilder av människor som jag har träffat genom åren. Det
              är gamla jobbarkompisar, klasskamrater och deras bekanta. Vilken
              julklapp fick de? Det är fruktansvärt.
            </seg>
            <seg n="3c899abc">
              Jag träffade den lokala Metallordföranden Jan-Olov Carlsson på
              Obs! strax efter. Vi pratade och gav varandra en kram. Tårarna
              kom hos oss båda. Det här är något som drabbar hela Umeregionen,
              i förlängningen hela Norrland.
            </seg>
            <seg n="9770592d">
              Enligt Jonas Sjöstedt behöver vi en kvalificerad industriproduktion
              i hela Sverige. Jag kan inte annat än hålla med. Jag vet att regeringen
              har jobbat mycket med att förbättra möjligheterna för basindustrin.
              Det gäller inte minst sänkningen av bolagsskatten. En del riskkapital
              har också tillförts Norrland. Aldrig någonsin har väl norra Sverige
              fått ta del av 2 miljarder – 2 000 miljoner – i riskkapital via
              Inlandsinnovation! Jag tycker inte att vi ska underskatta den
              summan, som är bra.
            </seg>
            <seg n="f889ea06">
              Jag kan hålla med Jonas Sjöstedt om Norrbotniabanan. Den bör
              byggas. Det anser också Centerpartiet, kan jag intyga.
            </seg>
            <seg n="449eefcd">
              Sedan har jag en kommentar angående transportstödet. Jag har
              också besökt Volvoledningen i Göteborg, och jag har besökt både
              facken och ledningen på Volvo i Umeå. Jag har även i dag pratat
              med Metallordföranden Jan-Olov Carlsson. Alla säger att transportstödet
              inte är den huvudsakliga anledningen till flytten. Ledningen i
              Göteborg säger att transportstödet över huvud taget inte var avgörande
              för flytten.
            </seg>
            <seg n="fa64f9bc">
              Jag hoppas att Jonas Sjöstedt vid tillfälle kan kommentera, kanske
              inte i dag eftersom det är du som har ställt interpellationen
              till näringsministern, hur höjd kilometerskatt, höjd bolagsskatt
              och fördubbling av arbetsgivaravgifter för unga ska förbättra
              möjligheter för människor att få jobb i norra Sverige. Det är
              där de långa avstånden finns. Många ungdomar får sitt första jobb
              inom industrin. Jag vill gärna ha ett svar, om inte i dag så gärna
              senare.
            </seg>
          </u>
          <note type="speaker" n="8eabceea">
            Anf. 6 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-1" n="40882f15">
            <seg n="b4bbb438">
              Fru talman! Återigen tackar jag för en väldigt viktig debatt.
              Runt om i Sverige står många människor inför utmaningen: Vad händer
              när företaget läggs ned eller när produktionen flyttar? Det är
              en ofattbar oro som drabbar medarbetare på golvet och tjänstemän
              på kontoret över hur man ska kunna ha råd att betala räkningar
              och hur man ska få plus och minus att gå ihop. Jag känner mycket
              starkt med dessa medarbetare runt om i hela landet.
            </seg>
            <seg n="25c924dd">
              Jag besökte Volvo i Umeå för någon månad sedan och träffade företagsledningen
              på plats men också samtliga fackliga ordföranden på arbetsplatsen.
              Där hade vi en väldigt bra diskussion, skulle jag vilja säga.
              Vi tog upp förutsättningarna för att behålla monteringen på plats
              i Umeå. Det är viktigt med industrijobb i Norrland. Jag tycker
              att det är viktigt att vi får fler industrijobb norr om Dalälven.
              Det är viktigt för jobb, tillväxt och utvecklingskraft.
            </seg>
            <seg n="acee4dff">
              Företaget har i det här fallet ett särskilt ansvar. Det har ansvaret
              för omställningen, och det ligger ett tungt ansvar på företaget
              under tiden framöver när man ska ha MBL-förhandlingar och försöka
              hitta en väg ut. Jag har en tät kontakt med företagets ledning.
              De menar att de ska göra vad de kan för att minimera den oro som
              finns och för att behålla jobb eller hitta nya jobb. Jag hoppas
              att de tar det ansvaret.
            </seg>
            <seg n="53d3bfb9">
              Jag vill likt Jonas Sjöstedt se en kvalificerad industriproduktion
              i hela landet. Därför har vi sedan ett år tillbaka nationella
              industrisamtal tillsammans med teknikföretagen, alltså arbetsgivarsidan,
              och facken. Vi hade ett gemensamt seminarium i Almedalen om hur
              vi stärker svensk industriproduktion. Vi var på Industridagen
              i Göteborg för någon vecka sedan, där vi pratade om vikten av
              att flytta fram positionerna.
            </seg>
            <seg n="db12f443">
              Det är viktigt, inte minst därför att 650 000 människor arbetar
              direkt i industrin. Lägger man till omkringliggande näringar blir
              det ytterligare över 300 000. Det här är alltså en bärande del
              av svensk ekonomi.
            </seg>
            <seg n="6c5832c0">
              Vad har då regeringen gjort för att stärka det svenska företagsklimatet?
              När det gäller Volvo specifikt har Volvo sedan 1995 fått i transportstöd
              drygt 300 miljoner till fabriken i Umeå. Tillsammans med andra
              stöd har Volvo i Umeå fått över en halv miljard från regeringen.
              Oavsett partifärg har man investerat för att man vill se industriproduktion
              kvar i Umeå.
            </seg>
            <seg n="fee23969">
              Generellt har vi bland annat lagt fram en forsknings- och innovationsproposition
              där innovationsdelen får en förstärkning på 2 miljarder. Vad innebär
              det specifikt för Norrland? Jo, industriforskningsinstituten får
              en förstärkning av medlen från regeringen. Det är 7 av 16 industriforskningsinstitut
              som arbetar gentemot bland annat Norrland. Almi kan vara till
              nytta vad gäller lån och kapital. 11 av deras 40 kontor finns
              i Norrland, förutom de riskkapitalbolag som är statliga, såsom
              Norrlandsfonden och Inlandsinnovation, och som har hela Norrland
              som arbetsyta.
            </seg>
            <seg n="065bdf6e">
              När det gäller fordonssektorn, som är en viktig del för Volvo,
              är det få branscher som får så mycket direkt stöd som fordonsindustrin
              i Sverige. Bland annat har vi ett FFI-program, ett program för
              strategisk fordonsforskning och innovation, där vi lägger 1 miljard
              tillsammans med branschen på forskning och innovation. Vi har
              alldeles nyligen förlängt underleverantörsprogrammet.
            </seg>
            <seg n="0a954e08">
              Jag kan presentera många satsningar som vi har gjort, men jag
              inser att det inte är nog för alla de människor som nu drabbas
              av arbetslöshet. Vi behöver möta det med arbetsmarknadsinsatser
              och utbildningsinsatser, men framför allt måste företaget ta sitt
              ansvar i denna viktiga omställningsprocess.
            </seg>
            <seg n="a001df3f">
              Beträffande svaveldirektivet, det som Sven-Erik Buchts fråga
              handlade om, återkommer jag.
            </seg>
          </u>
          <note type="speaker" n="e5e45924">
            Anf. 7 JONAS SJÖSTEDT (V):
          </note>
          <u who="Q2029704" xml:id="i-a2046c3250bc3156-1" n="025bd21f">
            <seg n="b47b554e">
              Fru talman! Tack, näringsministern, för svaren!
            </seg>
            <seg n="c309a8e2">
              Jobben försvinner från Umeå till Göteborg, och de försvinner
              från Göteborg till Belgien och vidare till Frankrike. Produktionen
              centraliseras.
            </seg>
            <seg n="001a8ae1">
              Hade vi kunnat vara mer motståndskraftiga och mer konkurrenskraftiga?
              Ja, jag tror att vi hade kunnat vara det.
            </seg>
            <seg n="d8f81eae">
              Man kan säga att transportstödet inte spelar någon roll, som
              Anders Sellström säger. Jag tror kanske inte att det är det allena
              saliggörande, men det är en del av en politik som uppväger den
              geografiska nackdelen och blir en del av en helhetskalkyl.
            </seg>
            <seg n="b340b496">
              Om vi hade haft ett permitteringssystem liknande det belgiska
              med ett större samhällsansvar vid produktionsnedgångar hade det
              också spelat roll. Om vi hade byggt ut vettiga kommunikationer,
              med en järnväg som fungerar i hela landet, vilket vi inte har
              i norra Sverige i dag, hade det spelat roll. Det är klart att
              det spelar roll för konkurrenskraften och leveranstiderna.
            </seg>
            <seg n="c02a3089">
              Det är här jag saknar strategi från regeringen. Jag ser ingen
              industriell strategi. Jag ser egentligen ingen industripolitik
              över huvud taget.
            </seg>
            <seg n="f11fc567">
              Vi har en regering som framför allt satsar på storstäderna och
              som lämnar stora delar av resten av landet vind för våg när det
              gäller strategiska investeringar. När det ska byggas tunnelbana
              i Helsingfors eller ett par extremt dyra mil motorväg i tunnlar
              vid sidan av Helsingfors finns det obegränsat med pengar. Jag
              missunnar inte stockholmarna deras tunnelbana; jag tror att den
              behöver byggas. Men vi behöver investeringar över hela Sverige,
              och det perspektivet har inte den här regeringen. Det är otroligt
              tydligt att det är några få procent av infrastrukturinvesteringar
              som går till den norra halvan av landet, där så mycket viktig
              industriproduktion finns. Det hindrar utvecklingen av den landsändan.
            </seg>
            <seg n="0d165442">
              Investeringar är nyckeln till sysselsättning. Vill man ha privata
              investeringar måste man också ha offentliga investeringar över
              hela landet.
            </seg>
            <seg n="7caeefdc">
              Jag menar att Annie Lööf inte riktigt klarar av argumentationen
              på några områden här. Vad spelar bolagsskatten för roll? Hur fungerar
              den i Sverige? Ja, på papperet är det en bit över 20 procent,
              i realiteten kanske 13 procent. Men många betalar ingen bolagsskatt,
              däribland Volvo. Vi såg i tidningen i dag att Investor, stora
              fina Investor, knappt betalar någon bolagsskatt alls. De som får
              betala är ofta mindre företag som inte kan planera sin skatt på
              samma sätt. Det är ett ganska orättvist system egentligen. Det
              är inte en speciellt hög nivå jämfört med andra länder. Volvo
              flyttar produktion till länder som har en högre bolagsskatt än
              Sverige.
            </seg>
            <seg n="e64e53ea">
              Uppenbarligen räcker det inte att bara ge skattelättnader för
              storföretag som tjänar mycket pengar. Det krävs lite mer än så
              för att ha en industripolitik och en strategi som fungerar.
            </seg>
            <seg n="62f0ef1e">
              Jag förstår att man måste lägga ned fabriker och flytta produktion
              ibland när det inte är lönsamt. Men Umeverket är lönsamt; det
              är väldigt lönsamt. Det är till och med så att företaget har svårt
              att förklara varför det är mindre lönsamt dit man flyttat produktionen.
              Här menar jag att det måste finnas en samhällsstrategi.
            </seg>
            <seg n="286fbbd1">
              Jag skulle vilja komma tillbaka till de frågor jag ställde. Är
              det ändå inte rimligt att Volvo betalar tillbaka det stöd som
              man har fått under falska förespeglingar? Man lovar att vara kvar,
              men är inte det. Det skulle se bra ut om man betalade igen de
              pengar man fick. Är det ändå inte ett misstag att halvera transportstödet,
              som regeringen har gjort?
            </seg>
            <seg n="b383bd38">
              Jag har en annan fråga till Annie Lööf. Många av dem som nu blir
              arbetslösa är mina tidigare arbetskamrater. Många av dem är par
              som har bägge lönerna i familjen från fabriken; de kanske träffades
              på fabriken, som många gör. De får en a-kassa på runt 50 procent
              av lönen, en halverad inkomst. Många av dem sitter med lån och
              ett hus som är svårt att sälja. Det skapar en enorm ekonomisk
              stress och otrygghet. Kommer besparingarna, om man har några,
              att rinna i väg blixtsnabbt? Hur kommer man att klara sig?
            </seg>
            <seg n="60f4faa1">
              Ni brukar kalla a-kassan lite föraktfullt för bidrag. Det är
              någonting som man har avstått löneutrymme till, en försäkring
              som man har betalat flera gånger om men som ni har slagit sönder.
              Ni brukar säga att det är bra för jobben att man inte får så mycket
              a-kassa. På vilket sätt gynnas mina tidigare arbetskamrater av
              att ni har slagit sönder deras a-kassa nu när de går ut i otryggheten?
            </seg>
          </u>
          <note type="speaker" n="86299eed">
            Anf. 8 SVEN-ERIK BUCHT (S):
          </note>
          <u who="Q4609816" xml:id="i-e812dc4929613663-1" n="e194ec81">
            <seg n="e4b68bec">
              Fru talman! Anders Sellström säger: Hur har kommunerna agerat?
              Han vill lite implicit skylla på någon annan. Det är alliansregeringens
              typiska retorik. Det är alliansregeringens nånannanism. Sju år
              i regeringsmakt – det är tid för ansvar.
            </seg>
            <seg n="ef6379be">
              Jag garanterar, Anders Sellström och statsrådet, att kommunerna
              uppe i norr ständigt har fokus på jobben, och där ingår industripolitiken.
              Försök inte med nånannanism! Det behövs en regering som börjar
              ta ansvar. Det behövs en medspelare till kommunerna och till industrin
              uppe i norr.
            </seg>
            <seg n="74e002b1">
              Fru talman! Vi har naturresurserna inom vår region, men vi behöver
              vänner utanför regionen. Vi behöver industriproduktion, och den
              industriproduktion som vi har bygger väldigt mycket på våra naturresurser.
              Men vi måste få ut produkterna på marknaden. Därför är kommunikationerna
              oerhört viktiga.
            </seg>
            <seg n="4b33c664">
              Det har pekats på Norrbotniabanan. Den är regeringen inte heller
              en vän av. Och sjötransporterna är oerhört viktiga för vår industri
              där uppe.
            </seg>
            <seg n="40904d25">
              Vi behöver vänner utanför länet och regionen för att klara av
              detta. Annars tappar vi mycket av industrins konkurrenskraft –
              inte minst uppe i norr – som är så betydelsefull för Sveriges
              export.
            </seg>
            <seg n="eab9bb3d">
              Jag hade en fråga om svaveldirektivet. Jag hoppas att statsrådet
              svarar i sitt nästa inlägg. Och jag vill upplysa tittare och lyssnare
              om att jag inte har rätt till något ytterligare inlägg.
            </seg>
          </u>
          <note type="speaker" n="725dfd33">
            Anf. 9 ANDERS SELLSTRÖM (KD):
          </note>
          <u who="Q6172463" xml:id="i-fa1644f741209e7e-1" n="017d0373">
            <seg n="331418de">
              Fru talman! Det är intressant att följa den här diskussionen.
              Den är i sig jätteviktig.
            </seg>
            <seg n="59dfe2d6">
              Om det går en hytt med eller utan innehåll från Umeå och söderut
              och det är lika många hytter, förklara då för mig, Jonas Sjöstedt,
              hur transportstödet påverkas av det!
            </seg>
            <seg n="b87850a9">
              Jag har också hört från företagsledningen att transportstödet
              inte vägs in i bedömningarna när det gäller monteringen.
            </seg>
            <seg n="68c965d9">
              Botniabanan finns på plats. Men den nyttjas tyvärr fortfarande
              inte av godstrafiken. Det har gått många år, och vi hoppas att
              den snart kommer i gång.
            </seg>
            <seg n="451822ea">
              Den persontågtrafik som bedrivs på Botniabanan fungerar riktigt
              bra – när den fungerar – med överfulla tåg, men man har stora
              problem med att få tågtrafiken att fungera ordentligt. En Botniabana
              som inte fungerar är norra Sveriges sämsta marknadsföring. Det
              är en jättefin järnväg, men den fungerar inte. Den dag som den
              fungerar och godstrafiken börjar transporteras där kommer blickarna
              att fästas också på byggandet av Norrbotniabanan. Vi är tyvärr
              inte där än, men infrastrukturen finns.
            </seg>
            <seg n="5af5c5f2">
              Nästan en halv miljard har satsats och satsas fortfarande av
              staten på att bygga ut infrastrukturen i Umeå. Är inte det satsningar?
              Och den utbyggnaden av infrastrukturen pågår fortfarande. Är inte
              det att satsa på att få saker och ting att fungera? Till och med
              Volvo är med och satsar pengar på bättre lösningar. Även Volvo
              Lastvagnar ställer upp på att ta till vara möjligheterna att slimma
              transporterna ned till södra Sverige och till övriga Europa.
            </seg>
            <seg n="5bd5d7d9">
              Man måste ju också kunna säga bra saker från den här talarstolen,
              Jonas Sjöstedt.
            </seg>
          </u>
          <note type="speaker" n="5a8ca09d">
            Anf. 10 HELENA LINDAHL (C):
          </note>
          <u who="Q4962331" xml:id="i-80f37043ced3588b-1" n="5eb79996">
            <seg n="26c1687d">
              Fru talman! Hur mycket man än vill att Volvo ska ha kvar hela
              sin verksamhet i Umeå är det inte någonting som vi politiker kan
              råda över. Volvo är i dag ett stort, globalt bolag och fattar
              självt besluten i slutändan; det vet vi allihop.
            </seg>
            <seg n="5ee7b928">
              Men vi kan ändå erkänna här i dag att det är ett tungt ansvar
              som vilar på Volvos ledning. Man kan inte bara flytta en verksamhet
              utan att göra någonting för alla de människor som förlorar sina
              jobb i Umeå.
            </seg>
            <seg n="c1a134ef">
              Jag har ett klargörande om transportstödet. Jag tror att också
              Jonas Sjöstedt och Sven-Erik Bucht är medvetna om detta, men det
              tål att upprepas.
            </seg>
            <seg n="ec2dcf9e">
              EU lämnade en propå till regeringen om att stora delar av transportstödet
              inte borde gå till enbart större bolag. Man ville att det skulle
              ske en fördelning på mindre och medelstora företag. Det var också
              en av orsakerna till att stödet halverades, att fler företag i
              områden med långa avstånd skulle kunna ta del av transportstödet.
            </seg>
            <seg n="61ef9774">
              Jag ställde en rak fråga till Volvoledningen före sommaren: Har
              sänkningen av transportstödet med 15 miljoner haft betydelse för
              en eventuell kommande flytt? Jag fick inget svar då eftersom utredningen
              pågick, men jag fick svar senare. Man svarade: Nej.
            </seg>
            <seg n="3d77bcd2">
              Jag har också ställt frågan till Metallklubbens ordförande Jan-Olov
              Carlsson. Jag pratade med honom i dag, och han höll med. Det är
              inte transportstödet som är problemet.
            </seg>
            <seg n="bdbecc61">
              Det viktiga är ju att se till att vi har en fungerande basindustri
              i hela Sverige. Men då vill jag fråga: Hur ska vi kunna ha det
              när era partier, Jonas Sjöstedt och Sven-Erik Bucht, vill ha och
              hotar med höjd kilometerskatt? Ni som också bor i området vet
              ju hur stora avstånden är.
            </seg>
          </u>
          <note type="speaker" n="250913c9">
            Anf. 11 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-2" n="40882f15">
            <seg n="968b6c43">
              Fru talman! Jag vill inledningsvis svara på Sven-Erik Buchts
              fråga. Sverige är ju en exportberoende nation. Basindustrins konkurrenskraft
              är otroligt viktig. Våra miljökostnader måste vägas upp med att
              man i den andra vågskålen stärker konkurrenskraften.
            </seg>
            <seg n="8152d367">
              Därför presenterar regeringen i höstens budget en miljardsatsning
              på svensk sjöfart. Det handlar bland annat om att satsa 900 miljoner
              kronor under tre år på isbrytning för att minska kostnaderna på
              det området.
            </seg>
            <seg n="1d2a87bd">
              Det är viktigt att väga upp kostnader. Det som smutsar ned ska
              kosta, men det som gör gott – det vill säga skapar jobb och konkurrenskraft
              – ska göras billigare. Det är så vi jobbar med den gröna skatteväxlingen.
            </seg>
            <seg n="39bf1adb">
              Infrastrukturen är en annan viktig del för att konkurrenskraft
              och jobb och tillväxt ska fungera. Vi har anslagit 522 miljarder
              i en infrastrukturproposition. Det är historiskt stora satsningar.
              Vi har fördubblat anslaget till drift och underhåll av järnväg
              sedan 2006, när Socialdemokraterna styrde Sverige tillsammans
              med Miljöpartiet och Vänsterpartiet.
            </seg>
            <seg n="58c1d1ed">
              Ni vet att jag som centerpartist förespråkar Norrbotniabanan.
              Frågan är vad Socialdemokraterna tycker om hela Norrbotniabanan.
              Där ekar det ganska tomt och tyst.
            </seg>
            <seg n="54a6eb15">
              Konkret för Umeå kommun satsar regeringen i nuvarande och kommande
              plan ungefär 1,8 miljarder på en ringled runt Umeå. Den underlättar
              både för bilism och för Volvos skogstransporter.
            </seg>
            <seg n="1e6f61f0">
              Infrastruktur är viktigt. Det är blodomloppet för såväl godstrafik
              som arbetspendling. I detta kommer också transportstödet in. 400
              miljoner kronor betalas ut till de fyra nordliga länen som transportstöd
              för att underlätta för dem som har långa avstånd att verka.
            </seg>
            <seg n="873a7ebe">
              För ett antal år sedan införde vi ett tak på 15 miljoner kronor
              just av den anledning som Helena Lindahl nämnde. Vi fick välja
              mellan att sätta ett tak för de riktigt stora bolagen eller ta
              bort små företags möjligheter till transportstöd.
            </seg>
            <seg n="b4b03d97">
              Jag har pratat med företagets ledning. Man har också uttalat
              sig i medierna. 15 miljoner av dessa miljarder som det handlar
              om har inte haft någon inverkan på beslutet att flytta monteringen
              ned till Göteborg. Jag känner väldigt starkt för dem som drabbas.
              Jag skulle helst vilja ha mer industriproduktion i norra Sverige.
              Det skapar jobb, tillväxt och framtidstro. Men det här är ett
              beslut som företaget självt har fattat och som också det ska ta
              ansvar för.
            </seg>
            <seg n="e12fb009">
              Jonas Sjöstedt frågar mig om stödet ska betalas tillbaka. Som
              jag sade i mitt inledande svar är detta en fråga som Tillväxtverket
              följer, har tillsynsansvar för och fattar beslut om. Vid genomförandet
              ställde den socialdemokratiska regeringen inga specifika krav.
              Det är de generella villkoren i stödförordningen som gäller. Jag
              låter myndigheten suveränt fatta det beslutet och analysera läget,
              så jag tänker inte närmare kommentera detta.
            </seg>
            <seg n="aaacef28">
              Däremot skulle jag vilja fråga Jonas Sjöstedt: Hur skapas det
              för en lastbilsfabrik jobb och tillväxttro om man – som både Socialdemokraterna
              och Vänsterpartiet vill – inför en lastbilsskatt på 4 miljarder?
              Jag ser att en socialdemokrat skakar på huvudet, men förslaget
              finns där i er budget för 2015.
            </seg>
            <seg n="24916bc2">
              Hur skapas det jobb och framtidstro när man tredubblar arbetsgivaravgifterna
              för unga människor, när man höjer bolagsskatten – som Vänsterpartiet
              vill – och när man lägger på miljard efter miljard på den svenska
              basindustrin i ökade kostnader? I ett tufft globalt konkurrensläge
              väljer Vänsterpartiet att lägga på 75 miljarder i ökade skatter
              på bland annat svenskt näringsliv. Hur skapar det jobb och framtidstro
              i Norrland? Den frågan skulle jag vilja ha svar på från Jonas
              Sjöstedt.
            </seg>
          </u>
          <note type="speaker" n="5aa3dd49">
            Anf. 12 JONAS SJÖSTEDT (V):
          </note>
          <u who="Q2029704" xml:id="i-a2046c3250bc3156-2" n="025bd21f">
            <seg n="47f29a10">
              Fru talman! Jag förstår att vi diskuterar något annat än Umeverken,
              men jag ska svara på frågorna om kilometerskatten.
            </seg>
            <seg n="f1330dc0">
              I dag slås seriösa svenska åkerier ut på löpande band av åkerier
              och åkare från andra länder som fuskar och som betalar sina chaufförer
              för lite. Ett system med kilometerskatt skulle ge konkurrensneutralitet
              och rädda tusentals jobb i Sverige. Det är en av orsakerna, förutom
              starka klimatargument.
            </seg>
            <seg n="25b433fd">
              Jag tycker att det är häpnadsväckande att näringsministern inte
              ser att hela åkerinäringen blöder därför att ni inte förmår att
              reglera upp den.
            </seg>
            <seg n="6bcf8d5b">
              När det gäller bolagsskatten är det lite ironiskt att vi som
              inte vill sänka bolagsskatten ska svara på frågan varför ett företag
              som inte betalar någon bolagsskatt inte ska få sänkt bolagsskatt.
              Det blir ju en helt orimlig argumentation.
            </seg>
            <seg n="273717d4">
              Jag tycker också att det är rimligt att vi ledamöter som kommer
              från norra Sverige försvarar vår rätt till infrastrukturpengar.
              Det är helt orimligt att vi får några få procent av den samlade
              infrastrukturbudgeten. Vi har ju en järnväg som är helt undermålig
              jämfört med andra länder.
            </seg>
            <seg n="2f19c48e">
              Men här står ledamöterna från Västerbotten och försvarar regeringens
              politik på det området. Det är väl i så fall viktigare att de
              försvarar Västerbotten, Norrbotten och övre Norrland och de intressen
              som finns där och att de står upp för de områden de kommer från?
            </seg>
            <seg n="b4ee8ada">
              Anders Sellström tar upp transportstödet. Som jag sade tidigare:
              Jag tror inte att transportstödet är ensamt avgörande på något
              sätt, utan det är en liten del i en större kalkyl. Den här regeringen
              har valt att halvera transportstödet, och det är klart att det
              kan ha betydelse. Men jag tror att det är viktigt att se att det
              är en del av en större helhet.
            </seg>
            <seg n="6c8007fa">
              Det finns ett argument som Annie Lööf inte har tagit upp och
              som hon inte har svarat på, och det var det jag tog upp i mitt
              förra inlägg. De som nu går ut i arbetslöshet – jag hoppas att
              många får jobb, men några kommer att bli arbetslösa – får leva
              på den a-kassa som ni har slagit sönder, trots att de själva har
              betalat a-kassan som en försäkring. De får en halverad inkomst.
              Många av dem går mot stor ekonomisk otrygghet. Ni brukar säga
              att det är bra för jobben.
            </seg>
            <seg n="250ae953">
              Varför är det bra för jobben att människor görs otrygga och inte
              får pengarna att räcka?
            </seg>
          </u>
          <note type="speaker" n="95d71ffe">
            Anf. 13 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-3" n="40882f15">
            <seg n="08208891">
              Fru talman! Regeringens politik handlar om och går ut på att
              människor ska ha jobb eller få jobb och att det ska vara en omställning
              som gör att man snabbt hittar ett nytt jobb om man riskerar att
              förlora det man har. Jobben är centrala, och därför är det viktigt
              att människor känner trygghet genom att ha en lön och ett jobb
              att gå till.
            </seg>
            <seg n="d0e5b73e">
              Detta är vårt huvudfokus. Därför behöver vi bygga omställningen
              på utbildning – såväl vidareutbildning som universitets- och högskoleutbildning
              i hela landet. Men vi behöver givetvis också se till att de trygghetssystem
              vi har, tillsammans med de försäkringar som finns genom de fackliga
              organisationerna, fungerar på ett optimalt sätt.
            </seg>
            <seg n="29a6296e">
              Vi vill se infrastruktur i hela landet. När man tittar på den
              infrastrukturproposition som är lagd ser man miljardinvesteringar
              i gruvrelaterad infrastruktur i Norrbotten. Man ser också satsningar
              på strategiska platser runt om i landet.
            </seg>
            <seg n="abf6df55">
              Till våren kommer regeringen att lägga fram sin åtgärdsplanering
              där specifika projekt i hela landet pekas ut. Det är min ambition
              som centerledare att då se till att det finns infrastrukturinvesteringar
              på viktiga strategiska platser runt om i hela landet.
            </seg>
            <seg n="259449a0">
              Hela åkerinäringen blöder, säger Jonas Sjöstedt. Jag håller med.
              Det är otroligt tufft. Det är därför det blir så märkligt att
              lägga på ytterligare skattebördor. Att på ett åkeri med två tre
              lastbilar lägga en kilometerskatt som innebär nästan 200 000 i
              ökade kostnader per år och lastbil är mycket märkligt.
            </seg>
            <seg n="2b4bdf77">
              Jonas Sjöstedt använder klimatargument om kilometerskatten. Det
              håller inte – det är ju en skatt på avstånd och inte på drivmedel.
              Har man en biogaslastbil betalar man lika mycket lastbilsskatt
              som om man har en smutsig diesellastbil från 80-talet. Det ekar
              tomt i Jonas Sjöstedts verktygslåda.
            </seg>
            <seg n="f1e4cd47">
              Jag vill se industri i hela landet. Det bygger på infrastruktur,
              innovationssatsningar, forskningssatsningar och sänkta kostnader
              för att driva företag i hela landet. Vi kommer att fortsätta på
              den vägen för att skapa ett starkt näringslivsklimat.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="b89aa658">
            8 § Svar på interpellation 2013/14:7 om insatser för att utveckla
            sociala företag
          </note>
          <note type="speaker" n="32a41df9">
            Anf. 14 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-4" n="40882f15">
            <seg n="ebcb3e0a">
              Fru talman! Berit Högman har frågat mig vilka initiativ jag tagit
              med anledning av rapporten Arbetsintegrerande sociala företag
              – användning och behov av statliga finansieringsstöd , som Myndigheten
              för tillväxtpolitiska utvärderingar och analyser tog fram på regeringens
              uppdrag 2011.
            </seg>
            <seg n="852fc586">
              I rapporten framkommer att arbetsintegrerande sociala företag
              får del av befintliga statliga finansieringsinsatser, till exempel
              företagslån genom Almi eller regionalt bidrag till företagsutveckling,
              men att det inte är speciellt vanligt. Tillväxtanalys bedömer
              dock att det inte är lämpligt att göra några justeringar.
            </seg>
            <seg n="411d3b73">
              Jag delar den bedömning som Tillväxtanalys gör. Däremot verkar
              regeringen för att stödja sociala företags finansiering på andra
              sätt.
            </seg>
            <seg n="fb925b6d">
              Ett exempel är att regeringen deltagit i beredningen av Europaparlamentets
              och rådets förordning om europeiska fonder för socialt företagande,
              Eusef, som implementerades i Sverige i juni 2013. Eusef är en
              form av certifiering för fonder som syftar till att underlätta
              för investerare att hitta fonder vars fokus är att investera i
              samhällsnyttig verksamhet. Tanken är att det ska underlätta för
              arbetsintegrerande sociala företagare att hitta finansiering.
            </seg>
            <seg n="dcdafc57">
              Regeringen har även gett Tillväxtverket i uppdrag att prioritera
              socialt företagande, och myndigheten arbetar med det på flera
              olika sätt. Bland annat har myndigheten inlett ett samarbete med
              Statistiska centralbyrån om att skapa förutsättningar för en kontinuerlig
              uppföljning av utvecklingen för sociala företag samt inlett en
              dialog med berörda aktörer om hur de tillsammans kan verka för
              att de företag som har behov och förutsättningar att få lån i
              bank också ska få det.
            </seg>
            <seg n="2a736d6c">
              Tillväxtverket har också beviljat projektmedel för utveckling
              av nya tjänster på området finansiering och kapitalförsörjning
              till socialt företagande, sociala innovationer och samhällsentreprenörskap.
            </seg>
            <seg n="def3077c">
              Rapporten från Tillväxtanalys visar att majoriteten av de arbetsintegrerande
              sociala företagen får ekonomiskt stöd från offentliga aktörer
              genom en mängd olika stödsystem. De som är anställda i företagen
              omfattas oftast av någon typ av stöd från Arbetsförmedlingen.
              Företagen får dessutom bidrag från till exempel Socialstyrelsen
              och ESF-rådet.
            </seg>
            <seg n="a71e090e">
              För att de sociala företagen ska få tillgång till information
              om vilka stöd de har möjlighet att få bedriver Tillväxtverket
              tillsammans med Arbetsförmedlingen, Försäkringskassan, SKL och
              Skoopi ett informationsarbete som riktar sig till sociala företag.
              Informationen presenteras på webbsajten sofisam.se.
            </seg>
            <seg n="9a765738">
              Att ta fram ett register över arbetsintegrerande sociala företag
              var ett av förslagen från Tillväxtanalys rapport, och på webbsajten
              finns numera ett sådant register.
            </seg>
            <seg n="76663cf7">
              Jag vill avsluta med att säga att jag håller med Berit Högman
              om att sociala företag gör stor samhällsnytta, och jag avser att
              fortsätta det arbete regeringen bedriver för att skapa förutsättningar
              för att dessa företag ska kunna växa och bli fler.
            </seg>
          </u>
          <note type="speaker" n="0d7de203">
            Anf. 15 BERIT HÖGMAN (S):
          </note>
          <u who="Q3375804" xml:id="i-cc8020d7bcf57eb8-0" n="85ae902f">
            <seg n="2fb964d5">
              Fru talman! Tack för svaret, statsrådet!
            </seg>
            <seg n="060cb23d">
              Efter sju år med regeringen Reinfeldt saknas det 400 000 jobb
              i Sverige. Arbetslösheten är högre än i många andra jämförbara
              länder i Europa. Antalet långtidsarbetslösa har mer än tredubblats
              sedan regeringen tillträdde, och de långtidsarbetslösa tycks komma
              allt längre bort från arbetsmarknaden.
            </seg>
            <seg n="eb63a2a2">
              Det enda som råder bot på detta är fler jobb, inte fler skattesänkningar
              till oss som redan har jobb. Regeringen väljer att lägga tio gånger
              mer på skattesänkningar än på jobben. Det är mot den bakgrunden
              jag har skrivit den här interpellationen.
            </seg>
            <seg n="81cd5462">
              Min övertygelse är att varenda människa vill ha ett jobb och
              en utbildning och göra rätt för sig. Jag har mött människorna
              i de här sociala företagen eftersom vi har ganska gott om dem
              i Värmland och i Karlstad.
            </seg>
            <seg n="003a73bd">
              Alla har rätt till arbete eller utbildning, och det ska också
              omfatta rätten att arbeta 100 procent av arbetsförmågan. För mig
              är det minst 40 timmar i veckan; för andra kan det vara åtta.
            </seg>
            <seg n="b0aa65fc">
              Det finns en sak i svaret som bekymrar mig lite, och det är att
              jag uppfattar att statsrådet blandar ihop statens stöd till enskilda
              och statens stöd till företag. Min interpellation handlar ju om
              statens stöd till företagandet.
            </seg>
            <seg n="4cf6e6a0">
              I rapporten som Tillväxtanalys har gjort visar man tydligt att
              det är skillnad på företagsstöd och stöd till individer. Syftet
              med stödet till individer är ju att göra det konkurrensneutralt,
              så det stycke där statsrådet svarar att företagen får en mängd
              typer av stöd syftar på individernas stöd och inte på företagens
              stöd. Låt oss göra skillnad på dem.
            </seg>
            <seg n="416c9c4d">
              I andra länder har man kommit längre. Italien och Spanien är
              exempel på länder där statsmakterna har försökt underlätta för
              sociala företag på mycket bredare front, exempelvis genom samverkan
              mellan den offentliga sektorn och de sociala företagen.
            </seg>
            <seg n="81acd8f7">
              Storbritannien har inrättat ett särskilt samarbetsorgan, Social
              Enterprise Unit, för att komma med förbättringar som främjar socialt
              företagande.
            </seg>
            <seg n="5c9f61bd">
              Även Tillväxtanalys tar upp behovet av fördjupning och att regeringen
              kommer vidare i sitt jobb. Min första fråga är om statsrådet är
              beredd att gå Tillväxtanalys till mötes genom att se över och
              fördjupa exempelvis kravet på att en särskild förordning och/eller
              lagstiftning ska finnas också i Sverige. Det är uppenbarligen
              möjligt att göra det i andra europeiska länder, och då kan man
              inte skylla på konkurrensneutraliteten som ett bekymmer.
            </seg>
          </u>
          <note type="speaker" n="9e059843">
            Anf. 16 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-5" n="40882f15">
            <seg n="0af40728">
              Fru talman! Låt mig inleda som Berit Högman gjorde och konstatera
              att efter sju år med regeringen Reinfeldt har antalet sociala
              företag fördubblats. Som Berit Högman vet har jag haft ett stort
              engagemang just för sociala och arbetsintegrerande företag både
              före och under min tid som minister.
            </seg>
            <seg n="c55b7b54">
              Jag har studerat Italien noga. Jag kan konstatera dels att man
              där har betydligt fler sociala företag, dels att vi har olika
              välfärdssystem i Italien och Sverige, vilket har gjort att Italien
              har utvecklat detta, framför allt i de lite fattigare delarna
              av södra Italien. I Sverige har vi till exempel ett större stöd
              genom Tillväxtverket, som kanaliseras till Coompanion för att
              stärka den kooperativa grunden. De arbetar också med sociala kooperativ.
              Vi har också för att stärka samhällsentreprenörskap i Sverige
              nu sett till att förstärka medlen från regeringen till Mötesplats
              Social Innovation, som finns i Malmö.
            </seg>
            <seg n="cbf92d7a">
              Vi har en väl utbyggd arbetsmarknadspolitik i Sverige jämfört
              med många andra länder, vilket Berit Högman tog upp. Vårt fokus
              är ju att hjälpa dem som står långt från arbetsmarknaden. Där
              är just sociala företag ett väldigt viktigt stöd.
            </seg>
            <seg n="9cf39666">
              Stöden från Arbetsförmedlingen och Försäkringskassan kan användas
              av både offentliga och privata arbetsgivare och också i organisationer.
              Här har de arbetsintegrerande sociala företagen mycket goda möjligheter
              att få del av arbetsmarknadsstöd till de människor som är engagerade
              i sociala företag. Det bygger ju på delaktighet hos dem som är
              med.
            </seg>
            <seg n="9f32748a">
              Utöver detta har vi satsat på att sprida kunskap om de sociala
              företagen, för jag och de organisationer som har jobbat med detta
              har upplevt att det har funnits brister där. Vi har skapat informationskanaler
              som de sociala företagen kan använda, och vi deltar aktivt i EU-arbetet
              som syftar till att skapa möjligheter för sociala företag och
              investeringar. Utöver detta bedriver vi en aktiv näringspolitik
              som också kommer de sociala företagen till del, och det är själva
              essensen och slutsatsen av den rapport som Tillväxtanalys har
              gjort.
            </seg>
            <seg n="920ec75a">
              Vi kan också konstatera att de sociala företagen är mycket heterogena,
              det vill säga olika, vad gäller storlek, inriktning och tillväxtmöjligheter.
              Därför är det också viktigt att se att man använder de medel som
              finns genom Almi och de projektmedel som finns hos exempelvis
              Socialfonden på sätt som passar de olika inriktningar och verksamheter
              som sociala företag har.
            </seg>
            <seg n="20f74fd8">
              Vi anser att de system som finns i dag – allt ifrån de stöd som
              ges till människor som är aktiva i företag till de stöd som finns
              specifikt för företagare, det vill säga genom till exempel Socialfonden
              och Almi – bidrar till att utveckla den samhällsnytta som dessa
              företag ger. Mot den bakgrunden har vi från regeringens sida valt
              att inte gå vidare med särlösningar för just sociala företag.
            </seg>
            <seg n="7bd75457">
              Jag kan konstatera att resultatet av den politik som vi har fört
              har gjort att antalet sociala företag har fördubblats, från en
              väldigt låg nivå, 150, till 300. Det har skett under en tid då
              det har varit tufft på arbetsmarknaden, och jag är glad över att
              man har valt att se just verktyget sociala företag som ett sätt
              att stärka inkluderingen för människor som står långt från arbetsmarknaden.
            </seg>
            <seg n="7b8d941e">
              Vi kommer att fortsätta arbeta för att stödja och främja de människor
              som arbetar inom den här verksamheten, för det är både berikande
              för dem som får möjligheten att komma in i ett socialt företag
              och också ett sätt att skapa olika verktyg inom den traditionellt
              offentliga sektorn för att skapa sysselsättning för fler.
            </seg>
          </u>
          <note type="speaker" n="651607af">
            Anf. 17 BERIT HÖGMAN (S):
          </note>
          <u who="Q3375804" xml:id="i-cc8020d7bcf57eb8-1" n="85ae902f">
            <seg n="5e3cc1b6">
              Fru talman! Jag är också glad över att det har blivit fler sociala
              företag, men jag tror inte att det är den statliga politiken som
              kan ta åt sig äran av det. Jag tror att man först och främst kan
              hitta förklaringen där, eftersom långtidsarbetslösheten har tredubblats
              under regeringen Reinfeldt. Då är det klart att det finns väldigt
              många människor som behöver ett arbete. Så är det. Det är långtidsarbetslösheten
              som är problemet. Allt fler fastnar i långtidsarbetslöshet.
            </seg>
            <seg n="19f2c721">
              Jag tror att bakgrunden till att det ändå finns lyckade exempel
              är kommunernas engagemang. Det är kommunerna som strävar efter
              att se sina medborgare och se människors vilja till arbete.
            </seg>
            <seg n="9cfb5348">
              Jag har heller aldrig någonsin hört från vare sig Arbetsförmedlingen,
              Försäkringskassan eller de kooperativa organisationerna att detta
              är lätt. Tvärtom är kunskapen väldigt liten. Två tredjedelar av
              företagen är kooperativa. Kunskapen om kooperationen och nykooperationen
              är väldigt liten hos både långivare och arbetsförmedlare. Jag
              har träffat arbetsförmedlare som inte var beredda att hjälpa till
              för att det inte handlade om något riktigt företag. Då var det
              ett kooperativt företag det handlade om. Jag ser att regeringen
              skulle kunna göra mycket mer, både med små och stora medel.
            </seg>
            <seg n="3cf4afbb">
              För det första tar Tillväxtanalys i sin rapport upp den nya perioden
              för Socialfonden och den regionala fondens program för 2014–2020.
              Där har kommissionen föreslagit införande av en investeringsprioritering
              för sociala företag inom ramen för just ERUF och ESF-förordningen.
              Man skriver också att för detta krävs en djupare analys av vilka
              möjligheter som ligger till grund för svenskt vidkommande.
            </seg>
            <seg n="689a0181">
              Då måste jag fråga statsrådet: Har en sådan djupare analys gjorts
              från den svenska regeringens sida? Finns det över huvud taget
              med i tankarna? Finns det alls några pengar när vi om två månader
              går in i 2014? Vad jag förstår är svaret på den sista frågan nej.
              Allt är oklart. Det finns inga pengar för projekten att söka just
              då.
            </seg>
            <seg n="0ba501a4">
              För det andra skriver Tillväxtanalys att staten skulle kunna
              överväga möjligheten att ha säkerheter och kreditgarantier. Om
              det är svårt för vanliga småföretag att få banklån, hur svårt
              är det då inte för ett socialt arbetskooperativ? Är statsrådet
              beredd att överväga den idén?
            </seg>
            <seg n="07f2c740">
              Jag ser också att regeringen skulle kunna uppdra åt Arbetsförmedlingen
              att inom ramen för arbetsmarknadsutbildningar starta utbildningar
              om entreprenörskap och ledande av sociala företag. Alternativet
              är att öka anslagen till handledarna som startar upp dem. Faktum
              är att det nu är mycket mer lönsamt för ett företag att ta emot
              fas 3:are. Där tjänar företaget mer på att ta emot dem än vad
              arbetskraften själv gör, och det är sällan meningsfulla arbetsuppgifter
              det handlar om. I ett socialt arbetskooperativ är man både medlem
              och medskapare. Man tar ansvar och växer som människa. För mig
              är det klockrent vilken väg vi bör går för alla människors rätt
              till arbete.
            </seg>
            <seg n="97d7a393">
              Det sista och enklaste skulle också kunna vara att regeringen
              stöttade de paraplyorganisationer som jobbar med de här frågorna,
              exempelvis Coompanion och Skoopi. När det nu var möjligt att satsa
              tio gånger mer på skattesänkning än på jobb kanske statsrådet
              kan tala om ifall det finns någon krona kvar till Skoopi och Coompanion
              också?
            </seg>
          </u>
          <note type="speaker" n="20041b17">
            Anf. 18 CARINA ADOLFSSON ELGESTAM (S):
          </note>
          <u who="Q3375840" xml:id="i-a1adf8499aa86dc0-0" n="0db792aa">
            <seg n="44ac0fef">
              Fru talman! Socialt företagande är, precis som ministern sade,
              en växande sektor. Det är intressant att ministern har varit i
              Italien och sett på socialt företagande. Jag har själv också varit
              i Italien och tittat mycket inte minst på kooperativt företagande
              och hur det genomsyrar hela det italienska samhället på många
              olika sätt, inte minst när det gäller bostadsbyggande.
            </seg>
            <seg n="c0f9dced">
              Att socialt företagande, till exempel Macken i Växjö, växer är
              oerhört intressant och utvecklande och höjer tillväxten i samhället.
              Där tror jag att vi är ganska överens.
            </seg>
            <seg n="52518ea9">
              Det finns dock en liten detalj där vi inte är överens och som
              ministern nämnde. Hon sade att alliansregeringen satsar kraftigt
              på Coompanion.
            </seg>
            <seg n="3402cba0">
              Enligt de uppgifter som jag har från olika Coompanionorganisationer
              runt om i landet är det snarare precis tvärtom. De vet inte om
              de kommer att ha någon verksamhet nästa år, och så är det varje
              år. Det tycker jag är mycket oroväckande.
            </seg>
            <seg n="1d0dc785">
              Därför har jag bara en fråga till ministern: Kommer alliansregeringen,
              med tanke på det svar som Berit Högman fick här alldeles nyss,
              att se till att Coompanion i varje län runt om i hela vårt land
              kommer att ha en bra finansiering för framtiden och framför allt
              en basfinansiering så att man inte behöver börja varsla den lilla
              personalstyrka man har?
            </seg>
          </u>
          <note type="speaker" n="b7fc9c9b">
            Anf. 19 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-6" n="40882f15">
            <seg n="c58b56d2">
              Fru talman! Inledningsvis välkomnar jag att Socialdemokraterna
              faktiskt diskuterar företag och i detta fall sociala företag.
              Det är under senare år som denna företeelse har vuxit sig starkare
              i Sverige.
            </seg>
            <seg n="fe8fe9ee">
              Det är bra att man har sociala företag som har sin grund i de
              kooperativa värderingarna. Det är en styrka i det sociala företaget
              med den delaktighet som skapas av medarbetarna.
            </seg>
            <seg n="31aeb60a">
              Kunskapen är liten om dessa företag. Det blev jag varse när jag
              innan jag blev minister satt i Coompanions nationella styrelse.
              Jag har arbetat i dessa organisationer och känner väl till problematiken.
              Jag tycker därför att det är viktigt, som en frukt av den handlingsplan
              som dåvarande näringsminister Maud Olofsson presenterade för ett
              antal år sedan, med webbsajten sofisam.se som är en hemsida för
              samarbete mellan ett antal olika aktörer för att stärka informationen.
              Här behöver vi nog vara fler aktörer, inte minst politiska partier,
              som sprider detta lokalt och regionalt runt om i landet.
            </seg>
            <seg n="10f71bc8">
              Berit Högman har helt rätt i att det är när kommunerna tar tag
              i detta och gör sina dagverksamheter och släpper in möjligheter
              till socialt entreprenörskap eller sociala företag som det faktiskt
              får fart. Där har kommunala politiker men också givetvis alla
              de bra organisationer som verkar på detta område i landet en viktig
              och avgörande uppgift.
            </seg>
            <seg n="26641761">
              Jag fick en fråga om Socialfonden. Som Berit Högman vet är Socialfonden
              arbetsmarknadsministerns ansvarsområde. Därför får Berit Högman
              ställa en fråga till arbetsmarknadsministern om vad som pågår
              och vad som kommer att läggas fram inom Socialfonden inom kort.
              Som bekant har jag ansvar för den regionala tillväxten och Regionalfonden.
            </seg>
            <seg n="68cff745">
              Vad gäller stöd till dessa viktiga organisationer som jobbar
              med näringslivsfrämjande, både med de kooperativa idéerna och
              med annat nyföretagande i vårt samhälle, är det inte några medel
              som regeringen fattar beslut om, utan det är Tillväxtverket som
              fattar beslut om medelsfördelning till dessa organisationer. Det
              är min ambition som näringsminister att vi ska ha ett starkt ideellt
              samhälle och ett starkt civilt samhälle som stöttar möjligheterna
              till ökat nyföretagande i olika konstellationer och i olika driftsformer
              för att få fler i arbete. Men exakt hur dessa medel ska utfalla
              är någonting som Tillväxtverket både fattar beslut om och bereder.
            </seg>
            <seg n="979273c6">
              Låt mig kortfattat ta upp några konkreta frågor som Berit Högman
              ställde. En handlade om statliga kreditgarantier. Staten lämnar
              i mycket begränsad omfattning kreditgarantier. Detta har setts
              över generellt, och vi har funnit att det inte är något särskilt
              bra verktyg. I detta fall tycker vi inte att det är motiverat
              att lämna kreditgarantier till företag enbart med motivet att
              det är fråga om ett socialt syfte. Det är där vi står just nu.
            </seg>
            <seg n="c36b2013">
              Tittar vi på en djupare analys av Tillväxtanalys rapport, som
              Berit Högman också tog upp, är denna rapport en frukt av handlingsplanen
              2010. Tittar vi på de slutsatser som Tillväxtanalys kommer fram
              till, det vill säga att dessa företag inte är utestängda från
              möjligheten till finansieringsstöd, att det statliga finansieringsstödet
              är öppet för alla typer av företag och att man inte heller föreslår
              någon förändring, menar vi att vi inte vill gå vidare med en ytterligare
              fördjupad analys av just Tillväxtanalys rapport.
            </seg>
            <seg n="ea1f4e39">
              Avslutningsvis vill jag instämma i detta eftersom jag tror att
              vi delar uppfattningen om grundstrukturen i denna problemställning.
              Vi vill se fler sociala företag. Jag kan konstatera att antalet
              har fördubblats under de senaste åren. Jag kommer att göra vad
              jag kan för att se till att de ska fortsätta växa.
            </seg>
          </u>
          <note type="speaker" n="ba3eeeb4">
            Anf. 20 BERIT HÖGMAN (S):
          </note>
          <u who="Q3375804" xml:id="i-cc8020d7bcf57eb8-2" n="85ae902f">
            <seg n="bfa33232">
              Fru talman! När jag lyssnar på Annie Lööf får jag en känsla av
              att det är Centerpartiet i regeringen som möjligtvis tycker om
              sociala företag. Men Centerpartiet har bekymmer med Moderaterna
              som inte gör särskilt mycket för att stödja sociala företag. Jag
              hoppas innerligt att Annie Lööf har bättre kontakt med arbetsmarknadsministern
              än vad jag har. Där finns det också mycket att göra, eftersom
              du och jag, Annie Lööf, tycks vara överens om att det är bra med
              utveckling när det gäller sociala företag. Ta upp med arbetsmarknadsministern
              hur kontraproduktivt det är med de skottsäkra väggarna mellan
              Arbetsförmedlingen och kommunen. Ta upp med arbetsmarknadsministern
              vad som skulle kunna göras inom arbetsmarknadspolitiken i form
              av att stötta entreprenörskap och handledning, alltså det som
              vi har talat om under denna diskussion. Gör det så att det möjligtvis
              blir regeringens politik – inte en del av regeringen – att man
              vill se sociala företag.
            </seg>
            <seg n="b23e7846">
              Det måste vara bättre att människor växer än att klyftorna i
              vårt samhälle växer. Det måste vara bättre att fler känner sig
              behövda och kan vara med och påverka sin arbetssituation än att
              hamna i fas 3 med obefintliga möjligheter att påverka vare sig
              sin nutid eller sin framtid. Det måste vara bättre att vi får
              fler företag och inte fler bidragstagare. Det är faktiskt det
              som händer i borgerlighetens Sverige när moderatstyrda Järfälla
              ökar socialbidragen med 53 procent, när Uddevalla ökar socialbidragen
              med 71 procent och när Vellinge ökar socialbidragen med 126 procent.
              Socialbidragen tenderar dessutom att bli ett alltför långvarigt
              sätt att försörja sig för individer. Det kan aldrig vara meningen
              att människor ska leva på bidrag. Människor ska leva av arbete.
            </seg>
            <seg n="b8b1a5ea">
              Näringsministern har alltså all anledning att agera för att fler
              människor ska få jobb.
            </seg>
          </u>
          <note type="speaker" n="068719d3">
            Anf. 21 CARINA ADOLFSSON ELGESTAM (S):
          </note>
          <u who="Q3375840" xml:id="i-a1adf8499aa86dc0-1" n="0db792aa">
            <seg n="a220dc6d">
              Fru talman! Jag kan konstatera att ministern inte fick tidsutrymme
              att svara på den fråga som jag ställde mot bakgrund av finansieringen
              till Coompanion som bland annat jobbar med rådgivning. Rådgivning
              kan vara bra att ha i detta fall när det gäller sociala företag.
              Jag hoppas att ministern i sitt slutanförande tydliggör hur det
              blir med finansieringen för framtiden när det gäller Coompanion
              som vi är överens om betyder så mycket. Ministern säger också
              här i debatten att hon väl känner till problematiken. Därför är
              detta inte någon nyhet. Det kunde därför vara bra med ett tydligt
              besked till alla runt om i vårt land som jobbar med detta men
              kanske framför allt till alla unga. Det är nämligen allt fler
              unga människor som vill starta företag och driva dem utifrån ett
              socialt företagande.
            </seg>
            <seg n="2cb0c4ad">
              Fru talman! Jag kan inte låta bli att ta upp ytterligare en sak
              som EU så tydligt har pekat på, nämligen att varje land ska ta
              fram en nationell strategi för socialt företagande. Det skulle
              vara mycket bra om alliansregeringen ville byta uppfattning i
              denna fråga och säga att man ska ta fram en nationell strategi.
            </seg>
          </u>
          <note type="speaker" n="569aa46d">
            Anf. 22 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-7" n="40882f15">
            <seg n="09a03cb6">
              Fru talman! Låt mig inledningsvis upprepa mitt svar på Carina
              Adolfsson Elgestams fråga om medel till Coompanion. Vi idkar inte
              ministerstyre i detta land, så jag tänker inte kommentera detta
              från denna talarstol. Men jag sade i mitt inledande anförande
              att det är Tillväxtverket som har att besluta om medel till de
              organisationer som jobbar för att stödja näringslivet. Om det
              är nyföretagande eller kooperativt företagande så är det Tillväxtverket
              som fattar beslut om det och inte jag som minister eller regeringen.
            </seg>
            <seg n="37d99ef0">
              Den andra frågan gällde strategin. Jag välkomnar att fler länder
              nu diskuterar sociala företag. Som bekant har regeringen en handlingsplan
              för socialt företagande som lanserades 2010 och som vi arbetar
              efter konkret och som också har resulterat i statistiksamlingar
              och register på sofisam.se och liknande, och mer behöver göras.
            </seg>
            <seg n="d766580b">
              Låt mig avslutningsvis ta upp vad vi gör i EU-samarbetet. Vi
              är väldigt aktiva på EU-nivå i frågor som rör sociala företag.
              Det är näringsministrarna i EU som diskuterar detta, och vi deltar
              aktivt i att implementera utvecklingen av social business initiative.
              Där har det bland annat bildats en konsultativ expertgrupp, där
              medlemsländerna och olika intressenter kommer att följa implementeringen.
              Social business initiative är nämligen en viktig del i det vi
              brukar prata om när vi pratar om att stärka småföretagandet i
              Europa.
            </seg>
            <seg n="4bbcba78">
              Sverige är representerat i expertgruppen, och vi är aktiva i
              just den gruppen för att föra vår position framåt men också för
              att se till att andra länder arbetar med inte bara samhällsentreprenörskap
              utan också sociala och arbetsintegrerade företag.
            </seg>
            <seg n="b5de3600">
              Tack så mycket för en viktig debatt!
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="9dd23e99">
            9 § Svar på interpellation 2013/14:21 om krisen inom skogsindustrin
          </note>
          <note type="speaker" n="f71e72b2">
            Anf. 23 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-8" n="40882f15">
            <seg n="f21f9ecd">
              Fru talman! Peter Persson har frågat mig vilka initiativ och
              åtgärder jag avser att vidta för att möta krisen inom skogsindustrin.
              Han har också frågat mig vilka framtida produkter och marknader
              jag ser för den svenska skogsråvaran.
            </seg>
            <seg n="a17f8c22">
              Låt mig inleda med att svara på den sista frågan genom att konstatera
              att det lyckligtvis inte är jag eller någon annan politiker som
              ska peka ut vare sig vilka produkter eller vilka marknader som
              är framtiden för svensk skogsråvara – det är marknadens eget ansvar.
              Men jag kan ändå konstatera att det är genom innovation och ökat
              förädlingsvärde som vi kan finna delar av lösningen på krisen
              inom skogsindustrin.
            </seg>
            <seg n="231648df">
              Precis som Peter Persson konstaterar står skogsindustrin inför
              stora strukturella utmaningar. Konjunkturläge och valutakurser
              påverkar exportindustrin, och förändrade konsumtionsmönster minskar
              efterfrågan på svenskt tryck- och tidningspapper.
            </seg>
            <seg n="6fd79c15">
              Skogsindustrin är en av Sveriges viktiga basnäringar och därmed
              av avgörande betydelse för Sveriges välfärd. Tillsammans med sina
              underleverantörer skapar skogsindustrin uppemot 200 000 arbeten
              i hela landet, inte minst på landsbygden. Skogsindustriprodukter
              står för mer än 10 procent av Sveriges export.
            </seg>
            <seg n="7fbae856">
              Låt mig också konstatera att regeringen storsatsar på skogen
              och dess betydelse för jobb och tillväxt. I satsningen Skogsriket
              – med värden för världen avsätter regeringen totalt för åren 2012–2015
              140 miljoner kronor på breda satsningar för bland annat ökat företagande,
              ökat byggande i trä samt projekt kring ökat uttag av biomassa.
            </seg>
            <seg n="b2a27a06">
              I forsknings- och innovationspropositionen lyfter vi fram skogsråvara
              och biomassa som en viktig sektor för forskningssatsningar som
              ska leda till nya produkter och tjänster. Regeringen satsar totalt
              190 miljoner kronor 2014–2016. Det här är en av flera viktiga
              forskningssatsningar, och det står klart att skogsindustrin kan
              spela en nyckelroll i den gröna omställningen. Det är också tydligt
              i EU:s kommande ramprogram för forskning och innovation, Horisont
              2020, att området är högprioriterat, och det gläder mig att svensk
              industri finner ett stort värde i att delta.
            </seg>
            <seg n="7ef5d561">
              Regeringen satsar på att skapa goda förutsättningar för innovation.
              Förmågan till innovation hos företag, men även hos myndigheter,
              andra offentliga aktörer och i civilsamhället är avgörande för
              att möta samhällsutmaningarna och stärka konkurrenskraften. Det
              är också utgångspunkten för den nationella innovationsstrategi
              som antogs av regeringen förra hösten.
            </seg>
            <seg n="f4bc2852">
              Jag som näringsminister kan medverka till att skapa goda ramvillkor.
              Det gäller naturligtvis att svenska företag har goda möjligheter
              att konkurrera både i Europa och i resten av världen. Utöver de
              specifika insatserna för skogsnäringen gör regeringen därför en
              rad åtgärder för att främja industrins konkurrenskraft. Bolagsskatten
              har sänkts för företag, och kostnaderna för att anställa har minskat.
              En rad åtgärder har vidtagits för att regler, processer och förfaranden
              ska vara bättre anpassade till företagens villkor och verklighet.
            </seg>
            <seg n="aeac67ab">
              Vi har också gjort stora it-satsningar för ett bättre näringslivsklimat
              och en historisk satsning på infrastruktur för åren 2014–2025
              med 522 miljarder kronor från staten, där syftet är att säkerställa
              en samhällsekonomiskt effektiv och långsiktigt hållbar transportförsörjning.
            </seg>
            <seg n="acd81500">
              Vi vet alla att delar av skogsindustrin är mycket elintensiv.
              En av branschens viktigaste frågor är hur den fortsatta framtida
              energitillförseln, särskilt av elenergi, kan säkras till konkurrenskraftiga
              priser. Inom branschen görs insatser för att både miljömässigt
              och ekonomiskt effektivisera energianvändningen. Regeringen ser
              positivt på detta arbete, och en trygg energiförsörjning är en
              prioriterad fråga för regeringen.
            </seg>
            <seg n="40d093b5">
              Fru talman! Skogsindustrin har en avgörande betydelse för Sveriges
              välfärd. Jag har tilltro till den här branschens förmåga och potential.
              Men ska vi lyckas i den hårda konkurrensen och i den rådande konjunkturen
              krävs framför allt utvecklingsarbete och forskning i absolut världsklass.
              Det krävs strategiska sektorsövergripande satsningar där industri,
              akademi och såväl nationell som regional nivå samarbetar på hemmaplan
              och med andra länder, inte minst inom ramen för EU:s Horisont
              2020.
            </seg>
            <seg n="87ab8dc3">
              Sverige ligger i den absoluta framkanten när industrin förändras
              och användningsområden för den skogliga biomassan ökar. Det ger
              stora möjligheter till fler gröna jobb och till att göra Sverige
              och dess skogsindustri till vinnare.
            </seg>
          </u>
          <note type="speaker" n="af70ea2c">
            Anf. 24 PETER PERSSON (S):
          </note>
          <u who="Q6043655" xml:id="i-812c372a49a69870-0" n="3f94b5db">
            <seg n="87afc9e3">
              Fru talman! Jag tackar näringsministern för svaret på min interpellation.
            </seg>
            <seg n="e7a27990">
              Jag skriver om skogsindustrins betydelse. Av industrins sysselsättning,
              export, omsättning och förädlingsvärde svarar skogsindustrin för
              10–12 procent. Den är starkt exportinriktad, och eftersom råvaran
              i huvudsak är inhemsk ger den ett betydande bidrag till vårt lands
              handelsbalans. Av massa- och pappersproduktionen exporteras nära
              90 procent, och motsvarande för sågade trävaror är nära 75 procent.
            </seg>
            <seg n="06f29518">
              Skogsindustrin ger runt om i vårt land direkt arbete åt nära
              60 000 personer, och väver man in underleverantörer i olika skepnader
              handlar det om uppemot 200 000 jobb. I flera län svarar skogsindustrin
              samlat för 20 procent, eller mer, av industrins sysselsättning.
            </seg>
            <seg n="37b9630a">
              I dag genomgår delar av branschen en kraftig strukturell, men
              också konjunkturell, kris där det behövs näringspolitik och politik
              för stärkt konkurrenskraft. Enligt min uppfattning måste det finnas
              ett samlat ansvar för sysselsättning, omställning och produktutveckling.
              Vad gäller sågverken handlar det bland annat om åtgärder för att
              få i gång bostadsproduktionen, som havererat under sittande regering.
              Massa- och pappersindustrin behöver hitta nya och förändrade användningsområden.
            </seg>
            <seg n="c8d2336b">
              När jag med den bästa vilja i världen, och särskilt utifrån att
              Annie Lööf kommer från samma vackra län som jag, noga har lyssnat
              på henne och läst vad hon har skrivit har jag märkt att Annie
              Lööf egentligen bara säger två konkreta saker kring industrins
              utsatta läge i konjunkturen och kring de stora strukturella förändringarna.
              Det första hon säger är: Marknaden sköter sig själv. Politiken
              ska hålla sig borta. Jag är glad för att politiken inte lägger
              sig i. Marknaden ska sköta detta. Det andra hon säger är: Sänk
              skatten.
            </seg>
            <seg n="25bd7028">
              Centerpartiet har i nära tid blivit en direkt reflex av Moderaterna.
              Vilket samhällsproblem som än tornar upp sig är svaret ständigt:
              Sänk skatten, sänk skatten!
            </seg>
            <seg n="b00ec948">
              Har näringsministern verkligen inget annat att säga till en industri
              som sysselsätter 200 000 i vårt land, och som är oerhört viktig
              för små samhällen och glesbygd, än att marknaden sköter sig själv,
              sänk skatten?
            </seg>
          </u>
          <note type="speaker" n="dabb14e8">
            Anf. 25 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-9" n="40882f15">
            <seg n="6a42837f">
              Fru talman! Peter Persson förvånar aldrig. Han är världsmästare
              i att förvanska det man säger.
            </seg>
            <seg n="59860f56">
              Peter Persson frågade mig i interpellationen vilka produkter
              som näringsministern ser ska skapas utifrån skogen. Jag svarar:
              Det är inte Peter Persson eller Annie Lööf som ska bestämma om
              det ska vara en trästol eller ett träbord, utan det är marknaden
              och efterfrågan från konsumenterna som bestämmer de framtida produkterna.
              Utöver det presenterade jag sänkta skatter, och där kommer ju
              Peter Persson att hålla med regeringen om en och en halv månad
              från årsskiftet, då ni ska dra undan välfärdssatsningar som ni
              nu har presenterat och då ni gillar jobbskatteavdraget. Så är
              det med den moderna socialdemokratin, att man köper regeringens
              skattesänkningar efter någon månad.
            </seg>
            <seg n="e47ba60f">
              Låt oss komma tillbaka till vad regeringen gör. Politiken spelar
              en viktig roll – lyssna på det – i att stärka svensk exportindustri
              och svensk ekonomi. Förutom att sänka bolagsskatten, sänka skatten
              för vanligt folk genom jobbskatteavdrag gör vi mycket annat. Bland
              annat satsar vi på forskning och innovation. Där har vi bland
              annat pekat ut satsningen på biomassan och skogen som en av tre
              viktiga riktade satsningar.
            </seg>
            <seg n="22c9ae9b">
              I förra årets forsknings- och innovationsproposition var skogen
              och biomassan ett av tre områden som regeringen pekade ut, och
              vi gav Formas extra medel för att verka. De tre områdena var skog
              och biomassa, hållbar stadsutveckling samt gruvor, mineral och
              stål.
            </seg>
            <seg n="33862c2e">
              Utöver den riktade satsningen för skogen och konkurrenskraften
              har vi lanserat strategiska innovationsområden, alltså samverkansprogram
              för innovation mellan industrin och det offentliga. Flera aktörer
              inom skogsindustrin arbetar nu för fullt för att få på plats ett
              sådant SIO, alltså ett strategiskt innovationsområde där man forskar
              för att utveckla just de nya produkter som Peter Persson efterfrågar.
              Det är några konkreta delar.
            </seg>
            <seg n="2b7ac490">
              Den tredje delen som regeringen och politiken gör för att stärka
              skogsindustrin handlar om Skogsriket, där vi jobbar med att öka
              företagandet och förädlingsvärdet inom skogen. Det är någonting
              som Socialdemokraterna drar ned på i sin budgetmotion. Man drar
              ned på Matlandet och Skogsriket, för att bara ta ett konkret exempel,
              där politiken kan spela roll för att stärka skogsindustrin.
            </seg>
            <seg n="547bd36f">
              Sedan behöver skogsindustrin viktiga ramvillkor. Utöver det som
              jag har nämnt, forskning och skatter, är det infrastrukturen.
              Skogen hämtas från vårt hemlän, men den hämtas också från Norrland.
              Och det är klart att en lastbilsskatt på skogen skulle spela stor
              roll.
            </seg>
            <seg n="124887f1">
              Min fråga till Peter Persson är: Hur blir det bättre för svensk
              skogsindustri med höjda skatter på 30 miljarder, som Socialdemokraterna
              föreslår, och därtill en lastbilsskatt som kommer att slå hårt
              mot skogsnäringen som finns väldigt långt ifrån tunnelbanestationen?
            </seg>
          </u>
          <note type="speaker" n="3b8f5e51">
            Anf. 26 PETER PERSSON (S):
          </note>
          <u who="Q6043655" xml:id="i-812c372a49a69870-1" n="3f94b5db">
            <seg n="771fac61">
              Fru talman! Ytterst handlar min interpellation om jobben, om
              tryggheten för de 230 pappersarbetare som varslats i Hallstavik,
              175 i Kvarnsveden, 130 i Nymölla, och jag kunde fortsätta.
            </seg>
            <seg n="09998eac">
              Socialdemokratisk politik handlar också, Annie Lööf, om trygghet
              för de löntagare som kommer från annat land. Du kan hitta dem
              på parkeringsplatser i Jönköpings län. De kör för 4 000–5 000
              kronor i månaden, lagar sin mat på trangiakök och sover i hytten.
              Det är inte deras fel, men de bidrar till en osund konkurrens
              som inte du vill göra någonting åt. Därför föreslår vi socialdemokrater
              en vägslitageavgift. Alla som kör på våra vägar ska vara med och
              betala. Och du beslogs med lögn i tidigare debatt i dag när du
              sade att vår vägslitageavgift inte har någon miljöprofil. Det
              har den visst. Och de resurserna ska investeras – jag vill säga
              det – i infrastruktur.
            </seg>
            <seg n="fcc4a685">
              Jag räknade upp anställda som varslats på bruk. Jag kunde fortsätta
              uppräkningen med massabruk och sågverk. Människor i gamla och
              nya bruksorter har varit med om konjunkturförändringar förr. De
              har varit med om stora strukturella förändringar förr. Men då
              fanns det en levande politik som tydligt byggde på tre modeller.
              Det handlade om ett samhälleligt ansvar och en näringspolitik
              som stimulerade omställning och utveckling, bland annat i skilda
              branschprogram, som den moderatledda regeringen raskt kastade
              i papperskorgen när den tillträdde efter valet 2006. Det handlade
              om att satsa på utbildning för att klara att konkurrera med alltmer
              utvecklade och komplicerade produkter. Det handlade om att satsa
              på trygghet, en bra och robust arbetslöshetsförsäkring som underlättade
              omställning och vilja att gå vidare. Allt detta har den moderatledda
              regeringen, som du tjänar, slagit sönder eller begränsat.
            </seg>
            <seg n="1577f0c5">
              Det som jag beskriver var tillsammans en grund för en svensk
              modell som klarade hård konkurrens på världsmarknaden, ständiga
              rationaliseringar och omställning. Jag tycker att det är sorgligt
              – jag menar det verkligen – att höra att näringsministern inte
              inser att det faktiskt krävs en samlad näringspolitik utan använder
              sig av de mest enkla schabloner och inte kan läsa innantill i
              en socialdemokratisk budgetmotion som handlar om att ge löntagare
              i vårt land och löntagare som kommer till vårt land en grundläggande
              trygghet.
            </seg>
            <seg n="ef46eaf9">
              Min interpellation om den utsatta massa- och pappersindustrin
              och skogsindustrin blottlägger framför allt att vi har en näringsminister
              som har ett mycket begränsat intresse för näringspolitik, och
              det är djupt beklagligt.
            </seg>
          </u>
          <note type="speaker" n="fa83a4dc">
            Anf. 27 CARINA ADOLFSSON ELGESTAM (S):
          </note>
          <u who="Q3375840" xml:id="i-a1adf8499aa86dc0-2" n="0db792aa">
            <seg n="a300fb56">
              Fru talman! Skogsindustrin är i mångt och mycket motorn i det
              svenska samhället och har varit så inte bara under årtionden utan
              under mer än hundra år. Vi använder ju det fantastiska materialet
              trä till så oerhört mycket, till papper och till att elda med.
              Vi bygger hus av det men i alldeles för liten utsträckning, vågar
              jag påstå, fru talman. Jag återkommer strax till det.
            </seg>
            <seg n="6acb3981">
              Näringsministern nämnde infrastrukturen och dess betydelse för
              skogsindustrin, och där kan vi vara helt överens. Däremot är vi
              inte överens om de satsningar som har gjorts på infrastrukturen.
            </seg>
            <seg n="a3703927">
              I stället för att tala om Alliansens politik och hur den ska
              utveckla den för att till exempel skogsindustrin ska få bättre
              konkurrensvillkor väljer ministern att stå här i kammaren och
              hacka på våra politiska förslag. Det är lite intressant, särskilt
              med tanke på just infrastrukturen, därför att i vår region Småland,
              där såväl ministern som jag och Peter Persson har sin hemvist,
              är satsningarna på infrastrukturen inte noll kronor men kanske
              en procent av hela den stora satsningen.
            </seg>
            <seg n="2f220589">
              Med tanke på hur mycket sysselsättning som är kopplad just till
              skogsindustrin, som finns i exempelvis Småland, vågar jag påstå
              här i kammaren, fru talman, att det inte stämmer att man har gjort
              stora infrastruktursatsningar. Det vore bättre att ministern här
              i kammaren berättade för alla företagare och koncerner som är
              verksamma inom skogsindustrin runt om i vårt land vilka rejäla
              satsningar man avser att göra nere i södra Sverige, utanför storstäderna
              och uppe i norra Sverige, så att de klarar transporterna på ett
              bra sätt, inte minst i en global värld.
            </seg>
            <seg n="e03f5388">
              Inte heller inom svensk exportindustri har alliansregeringen
              gjort speciellt mycket för att skogsnäringen ska växa och bli
              starkare. Höjningen av dollarn som jag noterade häromdagen är
              kanske bättre för den svenska skogsindustrin än den politik som
              allianregeringen för i denna fråga.
            </seg>
            <seg n="c26e4251">
              Ministern säger att politiken inte ska lägga sig i, gudskelov.
              Så kan man väl sammanfatta svaret. Men det kanske spelar roll
              om man stimulerar en marknad, särskilt en marknad där det finns
              en stor efterfrågan.
            </seg>
            <seg n="4e301bc7">
              Under alliansregeringens tid har byggandet halverats, vilket
              är djupt allvarligt. Trångboddheten ökar, inte minst i våra städer.
              Mot bakgrund av det finns det all anledning att stimulera marknaden,
              att politiken går in och säger att byggandet ska öka i Sverige.
            </seg>
            <seg n="4e8fd8e5">
              Om politiken säger att vi ska öka byggandet på olika sätt, särskilt
              träbyggandet, betyder det att mina arbetskamrater på fönsterfabriken
              får behålla sina jobb. Kanske kan en del av alla de som blivit
              arbetslösa få tillbaka sina jobb på företaget. Det skulle även
              ge dem som producerar dörrar och trappor och de få som finns kvar
              som bygger små trähus arbetstillfällen.
            </seg>
          </u>
          <note type="speaker" n="4886ba08">
            Anf. 28 HELENA LINDAHL (C):
          </note>
          <u who="Q4962331" xml:id="i-80f37043ced3588b-2" n="5eb79996">
            <seg n="c21339a5">
              Fru talman! Peter Persson försvarar kilometerskatten. Som norrlänning
              kan jag inte låta det stå oemotsagt. Peter Persson är kanske inte
              medveten om de stora avstånden i Norrland, som faktiskt utgör
              halva Sveriges yta. En kilometerskatt enligt Socialdemokraternas
              modell skulle slå ut skogsindustrin i norra Sverige och företagen
              på landsbygden där.
            </seg>
            <seg n="0faf7688">
              Det blir lite provocerande för mig när jag samtidigt läser i
              Dagens Industri i dag att er ekonomisk-politiska talesperson vill
              bygga ut tunnelbanan i Helsingfors ännu mer. Det räcker inte med
              det alliansregeringen gör, utan den ska byggas ut ännu mer – och
              som genom ett trollslag har Magdalena Andersson glömt bort landsbygden.
            </seg>
            <seg n="8ad5dc70">
              Carina Adolfsson Elgestam nämner transporter i norra Sverige.
              Annie Lööf har i en tidigare debatt i dag sagt att Centerpartiet
              och hon står bakom byggandet av Norrbotniabanan, som skulle betyda
              mycket för konkurrenskraften för till exempel skogsnäringen i
              norra Sverige.
            </seg>
            <seg n="5728a57d">
              Gör Stefan Löfven detsamma? Eller är Socialdemokraternas satsning
              på Norrbotniabanan de nio kilometerna mellan Umeå och Dåva industriområde,
              det vill säga det industrispår som ni storsatsar eventuellt 200
              miljoner på för att få Norrbotniastandard? I den takten, mina
              vänner, skulle det ta över 200 år innan vi ens ser röken av en
              norrbotniabana.
            </seg>
          </u>
          <note type="speaker" n="052a0b9d">
            Anf. 29 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-10" n="40882f15">
            <seg n="abbcd792">
              Fru talman! Jag vet inte vad jag ska tro om den moderna socialdemokratin.
              Ena dagen vill de gifta sig med oss, och andra dagen är de lika
              oförskämda som vanligt.
            </seg>
            <seg n="5b581828">
              Peter Persson beskriver mitt tidigare inlägg med finess. Han
              glömmer nämligen allt jag sade. Jag presenterade konkreta politiska
              satsningar som vi gör för att stärka svensk exportindustri och
              svensk skogsnäring. Vi sänker skatterna, men vi gör också riktade
              politiska satsningar på just skogsnäringen.
            </seg>
            <seg n="f768a44f">
              Jag nämnde de strategiska innovationsområdena, som är en modernare
              tappning av de tidigare samverkansprogrammen där aktörerna själva
              kommer överens om vad de vill satsa på. Vi gör också riktade forskningssatsningar
              genom Formas på just biomassa och skog.
            </seg>
            <seg n="2e9bdfd0">
              För någon vecka sedan presenterade jag och handelsminister Ewa
              Björling ännu ett sätt att stärka svensk skogsindustri genom ett
              nytaget regeringsbeslut om särskilda internationaliseringsfrämjande
              insatser via Business Sweden. Vi ska ta fram en förstudie för
              att få fram ett marknadsföringskoncept för skogs- och pappersindustri
              för att ytterligare förstärka exporten för skog och pappersmassa.
              Vi har det för andra branscher, och här vill vi också komma fram.
            </seg>
            <seg n="07e6f40a">
              Skogsnäringen står inför långsiktiga utmaningar. Den svaga ekonomiska
              utvecklingen i EU har bidragit till att efterfrågan på skogsindustriprodukter
              har minskat inom huvudmarknaden EU. Nu siktar man på andra marknader,
              till exempel Nordamerika, Nordafrika och Asien.
            </seg>
            <seg n="014d2641">
              Det minskade tidningsläsandet – här är vi nog alla medskyldiga
              – sätter också tydliga spår i efterfrågan av svenskt tidningspapper.
              Under de senaste två åren har flera pappersmaskiner i Sverige
              fått stängas, med negativa sysselsättningseffekter och minskad
              efterfrågan på rundvirke till följd.
            </seg>
            <seg n="873c26c7">
              Allt detta spelar roll. Men jag som har stått i fabrikerna när
              man har lagt ned och människor har förlorat sina jobb på grund
              av strukturomvandlingen hävdar att det finns framtidstro för svensk
              skogsindustri. Det handlar om förnyelse, innovation och förändringskraft.
            </seg>
            <seg n="abbf6433">
              Skogsindustrin är en av Sveriges basindustrier. 200 000 människor,
              främst på landsbygden, är direkt och indirekt sysselsatta i den.
              Därför är den viktig, och regeringen kommer att fortsätta satsa
              på den.
            </seg>
            <seg n="5fe65fab">
              Jag tänker använda den sista minuten till att fördjupa mig i
              Socialdemokraternas så kallade vägslitageavgift, som enligt Peter
              Persson inte har någon påverkan. En kostnad på ungefär 4 miljarder
              ska läggas på den redan blödande åkerinäringen. Det blir knappt
              200 000 kronor i ökade kostnader per lastbil och år. För ett litet
              åkeri med tre lastbilar i till exempel Bankeryd innebär det en
              årlig kostnadsökning på 600 000 kronor.
            </seg>
            <seg n="60222a3e">
              Kom inte och säg att det inte har någon betydelse för svensk
              exportindustri och svenska företag. Det är klart att den kilometerskatt
              som Socialdemokraterna vill införa påverkar jobb och företagande.
            </seg>
            <seg n="ef84d6fe">
              Klimatargumentet ekar tomt. 200 000 kronor per lastbil kommer
              att läggas på oavsett om det är en smutsig dieselmotor eller en
              biogaslastbil som nyligen har kört ut från Scanias eller Volvos
              produktionsområde.
            </seg>
            <seg n="dc56cfe8">
              Socialdemokraternas politik för industrin ekar tomt. De har backat
              bandet och gått tillbaka till de gamla branschprogrammen.
            </seg>
            <seg n="571dbebb">
              Framtiden stavas strategiska innovationsområden, riktade forskningssatsningar,
              nya produkter och sänkta kostnader för att driva företag, inte
              ökade pålagor och skatter i 30-miljardersklassen. Det kommer inte
              att skapa framtidstro och jobb i Sveriges olika delar.
            </seg>
          </u>
          <note type="speaker" n="d448d652">
            Anf. 30 PETER PERSSON (S):
          </note>
          <u who="Q6043655" xml:id="i-812c372a49a69870-2" n="3f94b5db">
            <seg n="ad30aea8">
              Fru talman! Låt mig först slå fast att massa och papper till
              80 procent går på järnväg. Järnväg, Helena Lindahl! Låt mig också
              slå fast att vägslitageavgiften handlar om att skapa konkurrensneutralitet
              för att inte slå ut de svenska åkerierna i Bankeryd och på andra
              platser.
            </seg>
            <seg n="a2969014">
              Denna debatt handlar om det utsatta läget för sågverk, papper
              och massa. Den handlar om det samhälleliga ansvar som ni kastade
              bort. På tio år har den svenska läkemedelsindustrin tappat innovationsförmåga.
              Branschprogrammet, receptet, kastades bort, och så har Annie Lööf
              gjort i bransch efter bransch.
            </seg>
            <seg n="987f8bde">
              Det vi behöver i näringspolitiken är ett nationellt innovationsråd
              som ser över hela vår industri och jobbar med utveckling. Vi behöver
              branschprogram som utarbetas och samverkar mellan företag, fack,
              samhälle och ekonomi. Vi behöver stimulera forskning för att hitta
              en annan produktanvändning och särskilt komma närmare pilotanläggningar
              och demonstrationsanläggningar och stödja detta.
            </seg>
            <seg n="50faab53">
              Skogsindustrin är grön till sin karaktär, nyttig och nödvändig.
            </seg>
            <seg n="92300f80">
              För att forma en sådan strategi som jag beskriver krävs ett samhälleligt
              tänkande. Det kan vara svårt för Annie Lööf när hon har Margaret
              Thatcher som förebild.
            </seg>
          </u>
          <note type="speaker" n="82f0415d">
            Anf. 31 CARINA ADOLFSSON ELGESTAM (S):
          </note>
          <u who="Q3375840" xml:id="i-a1adf8499aa86dc0-3" n="0db792aa">
            <seg n="634f6a83">
              Fru talman! Jag hoppas att ministern gjorde en felsägning när
              hon sade att vi riksdagsledamöter på ett eller annat sätt skulle
              vara oförskämda i kammaren. Det är vi inte. Jag antar att något
              ord slant lite. Det är allvarligt att uttrycka sig på det sättet.
            </seg>
            <seg n="659f9071">
              Jag hörde inte att ministern vid något tillfälle nämnde just
              byggnation och hur mycket det skulle betyda för tillväxten i det
              svenska samhället. Om det byggs en fastighet genererar det fyra
              fem jobb till. Just därför skulle det vara bra om man stimulerade
              marknaden på något sätt för att öka byggnationen. Då skulle också
              trångboddheten minska, vilket skulle vara mycket bra.
            </seg>
            <seg n="2c95abd6">
              Jag kan inte låta bli att fundera över att Annie Lööf säger att
              hon har stått i fabrikerna när folk har blivit arbetslösa. Jag
              vet att vi har olika bakgrund. Själv är jag träindustriarbetare
              och vet exakt hur det känns när man får sin uppsägning. Jag var
              nummer 100 i uppsägningen när företaget där jag har min anställning
              varslade i början på 1990-talet. Jag hade turen att några andra
              valde att säga upp sig, och jag fick vara kvar. Jag är ganska
              övertygad om att ministern inte har den erfarenheten. Hon har
              möjligtvis stått utanför och tittat in på hur det är att vara,
              som i det här fallet, träindustriarbetare och bli arbetslös.
            </seg>
          </u>
          <note type="speaker" n="5a41b9c7">
            Anf. 32 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-11" n="40882f15">
            <seg n="f8a8dc79">
              Fru talman! För ungefär en månad sedan var jag på den nationella
              industridagen i Göteborg. Där samlades fack och arbetsgivare från
              hela landet för att diskutera industrins konkurrenskraft. Jag
              var på plats hela dygnet, som en del i de nationella industrisamtal
              som jag för regeringens räkning har tillsammans med IF Metall
              och Sveriges Ingenjörer men också med företagen runt om i landet.
            </seg>
            <seg n="9586f2aa">
              Stefan Löfven susade in 20 minuter på dessa industridagar. Jag
              var där under ett helt dygn för att vara med i det nationella
              industrisamtal som regeringen har med industrin. Vi är där för
              att vi vill stärka konkurrenskraften, för att vi bryr oss och
              för att vi vill göra satsningar både på till exempel sänkta kostnader
              för infrastruktur och på ökat bostadsbyggande.
            </seg>
            <seg n="fd424433">
              Carina Adolfsson Elgestam frågar mig om byggandet och vad politiken
              kan göra. Politiken kan göra mycket. Det förslag som regeringen
              presenterade här i Helsingfors i går till exempel innebär att
              vi ställer krav på infrastrukturbyggande genom att säga att om
              infrastrukturen ska byggas ut krävs också ett ökat bostadsbyggande.
              78 000 nya bostäder har vi knutit upp i Helsingfors med omnejd.
              Jag tror att man kan göra så runt om i landet och ställa krav
              när det gäller infrastruktur och ökat bostadsbyggande. Det är
              alldeles självklart att vi behöver fler bostäder runt om landet.
            </seg>
            <seg n="59576e4f">
              I stället för ett innovationsråd lett av en statsminister har
              regeringen valt att vara hands on med nationella industrisamtal
              som jag som näringsminister leder. Regeringen har också tagit
              fram en innovationsstrategi vars början statsministern presenterade
              för ett antal år sedan. Den arbetar vi nu efter tillsammans med
              inte bara industrin utan också tjänsteföretagen.
            </seg>
            <seg n="92912ffa">
              Vi behöver ha en gemensam vision 2020 för hela näringslivet,
              och jag uppfattar det som att vi har det med den innovationsstrategi
              vi har där såväl life science som tjänsteföretag och industri
              finns på plats.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="83aa453e">
            10 § Svar på interpellation 2013/14:50 om gruvnäring och regional
            tillväxt
          </note>
          <note type="speaker" n="f44f4fa0">
            Anf. 33 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-12" n="40882f15">
            <seg n="fce20517">
              Fru talman! Agneta Gille har frågat mig om jag avser att ta några
              initiativ för att gruvnäringen i Östhammar ges långsiktiga och
              hållbara villkor för att kunna utvecklas och växa.
            </seg>
            <seg n="c2750171">
              Faktum är att regeringen i februari i år antog Sveriges mineralstrategi.
              Strategin syftar just till att skapa förutsättningar så att Sveriges
              gruv- och mineralnäring kan växa i takt med den starka efterfrågan
              på metaller som sedan några år tillbaka råder globalt. Precis
              som Agneta Gille skriver är gruvnäringen en viktig motor i landets
              ekonomi – och för landsbygden i synnerhet.
            </seg>
            <seg n="0dbccf71">
              Sveriges mineralstrategi har tagits fram under min ledning och
              i en omfattande dialog med aktörer som bidrar till eller berörs
              av gruvnäringens expansion. I strategin presenteras en rad åtgärder
              som regeringen och aktörerna har identifierat som särskilt angelägna
              för att Sveriges gruvföretag, inklusive Dannemora Mineral i Östhammar,
              ska kunna expandera på ett långsiktigt hållbart sätt.
            </seg>
            <seg n="e8f35426">
              Bland åtgärderna finns satsningar på bland annat kompetensförsörjning,
              ökad kunskap om geologins roll i samhället samt förbättrad dialog
              mellan olika aktörer, för att nämna några exempel. En specifik
              åtgärd som jag vill lyfta fram ur mineralstrategin är det uppdrag
              som regeringen har gett till de regionala kompetensplattformarna
              för att analysera, identifiera och möta det framtida behovet av
              arbetskraft.
            </seg>
            <seg n="7798b0d6">
              Inom ramen för Sveriges mineralstrategi kommer regeringen också
              att ge Riksantikvarieämbetet i uppdrag att verka för att kulturarvet
              i gamla gruvorter tas till vara när gruvorna öppnas på nytt. Kulturarvet
              är en viktig del av varumärket för Sveriges gruvnäring, och det
              bör användas av gruvnäringen och besöksnäringen gemensamt för
              att främja synergier mellan dessa. Gruvturism har potential att
              utvecklas som besöksnäring och bidra till att skapa tillväxt och
              ännu flera arbetstillfällen.
            </seg>
            <seg n="a5735555">
              Utöver specifika åtgärder för att stärka gruvnäringen jobbar
              regeringen brett med att stärka klimatet för svensk industri,
              bland annat genom sänkta kostnader och historiskt stora satsningar
              på infrastruktur.
            </seg>
            <seg n="9e305010">
              I våras besökte jag Hargs hamn för invigningen av den nya malmanläggningen,
              som den nyöppnade gruvan Dannemora Mineral använder. För dem är
              särskilt transportinfrastrukturen en nyckelutmaning för att till
              fullo möta den planerade expansionen. Jag kan konstatera att Trafikverket
              den 14 juni 2013 har lämnat förslag till nationell trafikslagsövergripande
              plan för utveckling av transportsystemet 2014–2025. I förslaget
              lyfts Hargshamnsbanan och Hargs hamn upp som brister för vilka
              fördjupad utredning behövs. Trafikverkets förslag har remitterats
              och bereds nu inom Regeringskansliet. I sammanhanget finner jag
              det minst sagt märkligt att Socialdemokraterna har motsatt sig
              regeringens förslag om att tillåta kommunal medfinansiering av
              sjöinfrastruktur.
            </seg>
            <seg n="7d059cd0">
              Avslutningsvis är alltså svaret på Agneta Gilles fråga: ja. Jag
              har tagit initiativ – och avser att ta ytterligare initiativ –
              för att gruvnäringen i Östhammar ska kunna utvecklas och växa.
              Som näringsminister med ansvar både för gruvnäringsfrågor och
              för regional tillväxt är jag stolt över att bidra till en växande
              gruvnäring som skapar arbetstillfällen på orter där tillgången
              på jobb är låg.
            </seg>
          </u>
          <note type="speaker" n="c725e329">
            Anf. 34 AGNETA GILLE (S):
          </note>
          <u who="Q3375136" xml:id="i-a0bcc614df29b82b-0" n="cf7d8167">
            <seg n="c42309f7">
              Fru talman! Tack infrastrukturministern, nej jag menar näringsministern,
              för svaret!
            </seg>
            <seg n="cdc73cd0">
              Det är intressant att följa debatten i kammaren och att höra
              hur ministern lyfter fram så mycket föredömligt som har gjorts.
              När man är ute på orterna och lyssnar känner man dock inte riktigt
              igen sig.
            </seg>
            <seg n="e552545d">
              Som uppvuxen i Österbybruk och Dannemora tycker jag att det är
              positivt att Dannemora gruva åter har tagits i bruk. Det är bra
              för Östhammars kommun, och det märks att det skapas nya jobb.
              Det är positivt att det finns framtidstro och att man har fått
              en positiv spiral.
            </seg>
            <seg n="fabbbedd">
              Men det finns också väldigt stora problem som man ser att det
              genererar. Det gäller att se till att det också finns lönsamhet
              i detta. Då är Hargshamn den del som är viktigast, för kostnaderna
              vad gäller frakten av denna stora last av malm driver iväg.
            </seg>
            <seg n="d66100e4">
              Det viktigaste av allt – som jag vill påtala för näringsministern
              – är att det gäller att få en fördjupning av inloppet till Hargshamn.
              Det är det jag verkligen vill att ministern ska ta med sig.
            </seg>
            <seg n="da2a9cf6">
              Ministern har talat om detta med att säkerställa jobben och se
              till att man har en kompetensförsörjning, som ministern säger
              att man har tagit tag i. Men när man träffar människorna där uppe
              och även ledningen ser man att det finns svårigheter i matchningen.
              Det är en fråga som regeringen har haft ansvar för i över sju
              års tid men ändå inte lyckats med. Regeringen har satsat enbart
              på att göra skattelättnader, skattelättnader och skattelättnader.
              Då är matchningen på arbetsmarknaden helt utraderad. Det finns
              inga möjligheter att hitta den kompetens som man behöver till
              de specifika delarna, och det är nästa önskemål.
            </seg>
            <seg n="d3c75af2">
              Det handlar om en breddning och fördjupning av inloppet till
              Hargshamn och hamnen där och att hitta kompetens och en matchning
              från Arbetsförmedlingen – 400 000 människor är arbetslösa. Beträffande
              den matchningen borde regeringen kunna se att det finns saker
              att göra. Men ingenting görs, och det tycker jag är oerhört anmärkningsvärt.
            </seg>
            <seg n="b5d4ec3c">
              Det finns många delar i detta där regeringen slår sig för bröstet
              och säger: Vi är så bra, vi har gjort så här. Men när jag är där
              ute – jag har varit en hel dag i Hargshamn och har varit ute hos
              Dannemora Mineral och lyssnat på företaget – ser man att de inte
              är helt nöjda. De vill ha ett besked och vill se vilka framtidsutsikter
              det finns. I dag finns det bromsar.
            </seg>
            <seg n="6656e6d3">
              Ministern känner till att grunden i det hela är att det finns
              ett svaveldirektiv som gör det mer kostsamt att frakta i Östersjön
              än vad det kostar andra gruvföretag. Det är något som har att
              göra med möjligheterna till vinst och det fortsatta hoppet för
              framtiden.
            </seg>
            <seg n="7b348008">
              Jag skulle vilja ha lite mer med mig tillbaka från näringsministern
              när jag möter dem nästa gång.
            </seg>
          </u>
          <note type="speaker" n="24357623">
            Anf. 35 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-13" n="40882f15">
            <seg n="8123b9a0">
              Fru talman! Tack för en viktig debatt, och tack för att Agneta
              Gille lyfter frågan om svensk gruvnäring och möjligheterna att
              skapa jobb på orter som verkligen behöver det! Jag är väldigt
              glad när jag ser att man i hela Bergslagen och också Dannemora
              öppnar gamla gruvor och skapar jobb. Det skapar inte minst framtidstro
              i de samhällen där dessa gruvor finns.
            </seg>
            <seg n="2d531de5">
              Den stora utmaningen är att se till att få arbetskraft till dessa
              ställen som är utbildad och att klara av matchningen. Det är en
              utmaning som heter duga. Därför har regeringen bara för någon
              månad sedan förstärkt de regionala kompetensplattformarna med
              ett antal miljoner i de län som har gruvor. Det går till politikerna
              i regionerna, som ska fördela och samarbeta över regiongränserna
              om hur man ska förstärka kompetensförsörjningen för gruv- och
              mineralnäringen specifikt. Det var ett uppdrag som vi pekade ut
              i regeringens mineralstrategi, och det har också verkställts.
            </seg>
            <seg n="3e60627d">
              En annan del som också är viktig handlar om vad vi gör utöver
              det som ligger inom näringspolitiken. Där har vi offensiva satsningar
              på utbildningssidan och inom arbetsmarknadspolitiken för att se
              till att stärka omställningen för människor som befinner sig i
              arbetslöshet. De kompetensplattformar som nu finns som en självklarhet
              i länets olika regioner är något som vi från alliansregeringens
              sida har initierat för att arbeta mer strategiskt med olika aktörer
              för att stärka kompetensförsörjningsfrågorna lokalt och regionalt.
            </seg>
            <seg n="c5cb1c5c">
              Jag har också varit i Hargshamn. Jag var där och invigde malmanläggningen
              – en stor investering. Jag var runt i hamnen och tittade på möjligheten
              för gruvföretaget men också för hamnanläggningen att transportera
              ut sina produkter. Jag har också mött de frågor som Agneta Gille
              lyfter upp.
            </seg>
            <seg n="379a6fa7">
              Beträffande svaveldirektivet är det viktigt för regeringen att
              det finns en balans mellan miljöaspekter och Sveriges konkurrenskraft.
              Av den anledningen lade vi ett miljardpaket i höstens budget för
              att stärka sjöfarten, bland annat genom att minska kostnaderna
              för isbrytning och islossning. Det är 300 miljoner kronor per
              år under tre år. Det är ett sätt att försöka kompensera för de
              ökade kostnaderna som framför allt basindustrin i Norrland kommer
              att möta.
            </seg>
            <seg n="8703833f">
              Utöver det gör vi en hel del för svensk gruvnäring. Ibland står
              jag här i riksdagen och försvarar att vi gör något över huvud
              taget. Men jag är glad att vi nu har en debatt där vi ser värdet
              av jobb och tillväxt även inom gruv- och mineralbranschen. Mineralstrategin
              syftar till att stärka jobb och tillväxt i orter som i interpellantens
              hemlän men också i norra delen av Sverige. Då är kompetensförsörjning
              A och O och infrastruktur en annan mycket viktig del, liksom givetvis
              matchningen.
            </seg>
            <seg n="f24744f6">
              Jag tycker att vi har ganska likartade synpunkter på detta, och
              jag hoppas att vi kan fortsätta att ha en konstruktiv diskussion.
            </seg>
            <seg n="1411d464">
              Ett tips avslutningsvis till Agneta Gille att ta med sig hem
              är att läsa Socialdemokraternas egen budgetmotion. Den är inte
              särskilt gynnsam för svensk gruvindustri, med tanke på de kostnadsökningar
              på 30 miljarder kronor som man lägger på svensk basindustri och
              svenska företag.
            </seg>
          </u>
          <note type="speaker" n="cf6aca95">
            Anf. 36 AGNETA GILLE (S):
          </note>
          <u who="Q3375136" xml:id="i-a0bcc614df29b82b-1" n="cf7d8167">
            <seg n="83cb7dd8">
              Fru talman! Visst är vi överens om att vi tycker att det ska
              fungera och vill att det ska finnas en framtidstro och att de
              här bygderna ska utvecklas och leva vidare. Men vi har olika syn
              på hur vi vill satsa.
            </seg>
            <seg n="b4479477">
              Trots allt är det stor skillnad i politiken, som jag känner det.
              Man har haft drygt sju år på sig att åtgärda och se till att det
              vidtas åtgärder beträffande till exempel kompetensförsörjning.
              Nu har det gått väldigt lång tid, och det har inte resulterat
              i något.
            </seg>
            <seg n="69a2a6cc">
              Från Socialdemokraternas sida har vi en oerhörd fokusering på
              innovationer. En viktig uppgift för det innovationspolitiska forskningsråd
              som Stefan Löfven har föreslagit och som kommer att ledas av statsministern
              blir att visa på en långsiktig finansiering av den nationella
              gruv- och mineralforskningen och visa hur det kan säkerställas,
              så visst finns det med. Det är fokus på innovationer och att se
              till att gruvnäringen klarar sig bra.
            </seg>
            <seg n="8327c11a">
              Av vikt här – som ministern inte nämner med ett ord – är möjligheterna
              när det gäller frakten. Hargshamn omhändertar i dag 1,5 miljoner
              ton malm per år. Det är otroligt mycket. Dessutom finns det som
              vi hörde om alldeles nyss i den tidigare debatten, som gäller
              trä och papper. Hamnen har verkligen en bred del i att se till
              att det fraktas via havet. Då krävs det en fördjupning av farleden
              – det är det viktiga – så att det kan gå in större båtar, så att
              det inte behöver bli lika mycket utsläpp. Det blir en miljöinvestering
              att göra detta.
            </seg>
            <seg n="70b95a3d">
              En muddring av Hargshamn skulle kosta ca 70 miljoner kronor.
              Det är småpengar i statens budget. Detta skulle verkligen behövas
              – och behövas nu – för att man ska se att vi kommer att klara
              detta framöver.
            </seg>
            <seg n="8b60e7fb">
              Jag vill att ministern sätter fokus på den frågan, så att jag
              får ta med mig det tillbaka. Jag vet att man med intresse följer
              vad ministern ska säga i dag. Man vill ha ett besked om vad som
              händer vad gäller fördjupningen, en muddring, av Hargshamn. Jag
              vill ha ett besked av ministern.
            </seg>
          </u>
          <note type="speaker" n="7ddd8f88">
            Anf. 37 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-14" n="40882f15">
            <seg n="cbbd6260">
              Fru talman! Inledningsvis kallade Agneta Gille mig infrastrukturminister.
              Det kanske var medvetet – vad vet jag. Infrastrukturministern
              är den som är ansvarig för infrastrukturen i Sverige. Om Agneta
              Gille vill diskutera mer infrastruktur skulle jag föreslå henne
              att ställa frågan till Catharina Elmsäter-Svärd.
            </seg>
            <seg n="179a05c6">
              Processen ser ut så här: Regeringen har lagt fram en infrastrukturproposition.
              Det är en historisk satsning på 522 miljarder kronor. Under en
              tid har regionen arbetat med att peka ut sina prioriterade projekt
              i de olika länen och regionerna.
            </seg>
            <seg n="1e04060f">
              Trafikverket har presenterat sin nationella trafikplan, som nu
              är ute på remiss. Jag vet att de olika regionerna besöker infrastrukturministern
              för att presentera sina prioriteringar. Efter det kommer vi att
              bereda detta inom regeringen för att under våren presentera en
              åtgärdsplan för infrastrukturen där vi lägger fast vilka projekt
              som ska ingå.
            </seg>
            <seg n="e2b1fbf5">
              Jag kan konstatera att både Hargshamnsbanan och Hargshamn finns
              med i Trafikverkets nationella plan. Vi får återkomma till våren
              med hur det ser ut i detta fall.
            </seg>
            <seg n="f4bee0bf">
              Agneta Gille säger att det är olika syn och stor skillnad i politiken.
              Ja, det kan jag också konstatera. Den här regeringen satsar på
              sjöfarten. Vi lägger 1 miljard under tre år – 300 miljoner per
              år – för att bland annat underlätta för isbrytning.
            </seg>
            <seg n="c0c092e9">
              Vi har presenterat en mineralstrategi som är den första övergripande
              i sitt slag under de sju år vi haft makten. Vi har initierat och
              infört regionala kompetensplattformar som vi nu vidareutvecklar
              och lägger in mer pengar i för att förstärka kompetensförsörjningen,
              inte minst inom gruv- och mineralnäringen.
            </seg>
            <seg n="4767be76">
              I forsknings- och innovationspropositionen förra året pekade
              vi också ut gruvor, mineral och stål som ett av tre riktade forskningsområden
              därför att vi tycker att den delen är viktig. Den ligger i framkant,
              och där kan vi utveckla många spännande produkter och tjänster.
            </seg>
            <seg n="c1ec4b88">
              Utöver det har den här regeringen också presenterat en innovationsstrategi
              – inte under ett fikamöte med statsministern utan tillsammans
              med aktörer runt om i landet. Vi har haft regionala dialoger med
              industrin, akademin, tjänsteföretagen och facken för att på det
              sättet forma en innovationsstrategi som många känner samhörighet
              med.
            </seg>
            <seg n="11cd8db0">
              Vi kommer att fortsätta arbeta i den riktningen. Det jag tycker
              är lite anmärkningsvärt är att Socialdemokraterna vill lägga på
              den svenska industrin och de svenska jobben miljard efter miljard
              i skatter. De vill också samarbeta med Vänsterpartiet och Miljöpartiet
              som vill införa en gruvskatt. Än så länge vill inte Socialdemokraterna
              det, men den där gruvskatten skulle ha ganska stora effekter på
              till exempel Dannemora Mineral som har stora finansiella problem
              och har det tufft att få det att gå ihop.
            </seg>
            <seg n="b8935dc6">
              Det är för sådana företag som den här regeringen har sagt att
              vi är väldigt tveksamma till att införa en gruv- och mineralskatt.
              Det skulle vara intressant att höra vad Socialdemokraterna tycker
              om att sitta i en regering tillsammans med Vänsterpartiet och
              Miljöpartiet som har detta som en av sina viktigaste valfrågor
              – att stärka landsbygden med en gruvskatt, för att ta ett exempel.
            </seg>
            <seg n="21f1894f">
              Vi kommer konsekvent att arbeta för en god infrastruktur i det
              här landet. När vi presenterar åtgärdsplanen för infrastrukturpropositionen
              till våren kommer de projekt vi satsar på runt om i landet att
              bli tydliga.
            </seg>
          </u>
          <note type="speaker" n="f7cd9743">
            Anf. 38 AGNETA GILLE (S):
          </note>
          <u who="Q3375136" xml:id="i-a0bcc614df29b82b-2" n="cf7d8167">
            <seg n="84c6db6a">
              Fru talman! Jag ber om ursäkt för att jag sade fel till ministern
              inledningsvis. Jag har ställt skriftliga frågor till infrastrukturministern
              om precis samma sak, och jag vet att det är infrastrukturen som
              är oerhört viktig.
            </seg>
            <seg n="b1ebce39">
              Därför är det också viktigt att näringsministern påverkar regeringen
              och infrastrukturministern för att få till stånd ett resultat
              så att gruvnäringen får möjlighet att överleva detta. Det är mitt
              syfte: att sätta press på frågan så att ni kan komma överens om
              den här viktiga delen.
            </seg>
            <seg n="0e587058">
              När det gäller överlevnad för stora eller små företag vet jag
              att näringsministern i den del hon är centerpartist egentligen
              önskar att man skulle kunna få andra sjuklöneveckan. Att se till
              att andra sjuklöneveckan löses ut vore en reform som jag tror
              skulle vara helt fantastisk för ett bolag som Dannemora Mineral.
              Men det lyckas inte näringsministern få till stånd, utan det ligger
              kvar som ett ok på företagen. Där är det stor skillnad i politiken.
            </seg>
            <seg n="89280907">
              Jag ser att ministern skriver att Socialdemokraterna motsätter
              sig regeringens förslag om att tillåta kommunal medfinansiering
              av sjöinfrastruktur. Jag tycker att detta är lite märkligt. Jag
              har följt upp och tittat på detta, och jag ser vad Riksrevisionen
              skriver om medfinansiering. De tycker inte att det verkar speciellt
              bra. De anser också att infrastruktursatsningar ska styras utifrån
              nationella behov. Men att föra över allt till kommunerna är en
              politik som regeringen har haft i många år.
            </seg>
            <seg n="5e37360b">
              Vi hörde Berit Högman tidigare som talade om hur socialbidragskostnaderna
              skenar i kommunerna. Och nu ska kommunerna enligt regeringen också
              få ansvar för att investera i infrastruktur. Det är helt fel politik,
              ministern.
            </seg>
          </u>
          <note type="speaker" n="16a1cd6e">
            Anf. 39 Näringsminister ANNIE LÖÖF (C):
          </note>
          <u who="Q439393" xml:id="i-519b9387b1b9837d-15" n="40882f15">
            <seg n="1795f24a">
              Fru talman! I dagsläget kan kommuner och landsting ge bidrag
              till statliga vägar och järnvägar. Regeringens förslag, som tack
              och lov gick igenom här i riksdagen trots Socialdemokraternas
              motstånd, innebär att man kan ge medfinansiering till allmänna
              farleder.
            </seg>
            <seg n="c4b22634">
              Detta är trafikslag som är övergripande, och jag tycker inte
              att man kan bryta ut olika trafikslag. Självklart ska kommunerna
              ha möjlighet att ge medfinansiering, men det var Socialdemokraterna
              emot.
            </seg>
            <seg n="f7993d65">
              Låt mig ta lite kort historik om sjuklöneveckan. Det var Socialdemokraterna
              som införde den tredje medfinansieringsveckan. Den tog alliansregeringen
              bort under förra mandatperioden för att minska medfinansieringsgraden
              för de svenska företagen.
            </seg>
            <seg n="cb79b64c">
              Men det är inte så att medarbetarna är friska första sjuklöneveckan
              och sjuka andra sjuklöneveckan. Därför har den här regeringen
              presenterat en snabbutredning om första sjuklöneveckan och hur
              vi ska kunna differentiera högkostnadsskyddet för framför allt
              små företag. Utredningen är nu i gång, och vi avser att presentera
              ett resultat för detta inom kort.
            </seg>
            <seg n="09708374">
              Socialdemokraterna fokuserar på andra sjuklöneveckan. Jag tycker
              att det är bra. Mitt parti står också bakom att man tittar på
              andra sjuklöneveckan. Men kostnaderna uppkommer ju i den första.
              Det är under den första veckan som de tuffa kostnaderna finns,
              och det är där ett differentierat högkostnadsskydd för små företag
              kommer att ha stor effekt. Därför är jag glad över att vi fick
              igenom detta och att det finns i budgetpropositionen. Jag hoppas
              att det kan träda i kraft så snabbt som möjligt. Jag tackar för
              eftermiddagens debatt.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="76be3857">
            11 § Svar på interpellation 2013/14:5 om avgiftsdifferentiering
            och jobbpolitik
          </note>
          <note type="speaker" n="108483ae">
            Anf. 40 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-16" n="56dc50ad">
            <seg n="802b090e">
              Fru talman! Peter Persson har frågat mig mot vilken bakgrund
              jag – enligt vad han påstår – dels insett att det varit felaktigt
              att införa en differentierad a-kassa, dels – enligt honom – avsätter
              så lite av budgetutrymmet i jobbskapande åtgärder, inte minst
              för att möta den höga ungdomsarbetslösheten.
            </seg>
            <seg n="3f6f6087">
              Regeringens arbetslinje och en ansvarsfull ekonomisk politik
              gör att Sverige i dag har bland de starkaste offentliga finanserna
              i EU. Styrkan i de offentliga finanserna ska användas till åtgärder
              som påskyndar återhämtningen och är jobbskapande på lång sikt.
            </seg>
            <seg n="d5c5691b">
              Regeringen har genomfört omfattande åtgärder för att varaktigt
              höja sysselsättningen genom åtgärder som stimulerar utbudet och
              efterfrågan på arbetskraft samt förbättrar matchningen. För unga
              har regeringen bland annat reformerat gymnasieskolan och infört
              lärlingsutbildning, jobbgarantin för unga men också sänkta socialavgifter
              och nystartsjobb.
            </seg>
            <seg n="bb752a3f">
              Regeringen för också samtal med arbetsmarknadens parter, bland
              annat för att öppna nya och bredare vägar in på arbetsmarknaden
              för unga.
            </seg>
            <seg n="15365512">
              Genom åtgärder i budgetpropositionen för 2014 stärker vi drivkrafterna
              till arbete ytterligare samtidigt som vi föreslår åtgärder som
              stimulerar efterfrågan för dem som står långt från arbetsmarknaden.
              Vi föreslår också stöd till yrkesintroduktionsavtal för unga som
              tecknas av parterna. Vi föreslår samtidigt förstärkningar inom
              såväl utbildningsområdet som arbetsmarknadspolitiken.
            </seg>
            <seg n="fc5f3f98">
              Regeringen går även parterna till mötes till följd av de steg
              parterna tagit för att få fler unga i jobb och föreslår att den
              differentierade arbetslöshetsavgiften slopas. Detta är en viktig
              del i det fortsatta arbetet med parterna och bidrar dessutom till
              ökade disponibelinkomster och till att stärka efterfrågan i ekonomin
              i ett läge med lågt resursutnyttjande.
            </seg>
          </u>
          <note type="speaker" n="d7053fc1">
            Anf. 41 PETER PERSSON (S):
          </note>
          <u who="Q6043655" xml:id="i-812c372a49a69870-3" n="3f94b5db">
            <seg n="cb0fcdbf">
              Fru talman! Tack, finansministern, för svaret! Arbetslösheten
              är vårt svåraste samhällsproblem. Det är ett slöseri med resurser
              då arbete är vår viktigaste tillgång. Det är en plåga för dem
              som drabbas. Vem som helst kan bli arbetslös. Även om människor
              med kortare utbildning i dag dominerar bland de arbetslösa kan
              konjunktur eller strukturförändringar ställa den välutbildade
              och välmeriterade utan arbete. Därför behövs en robust försäkring
              som ger människor trygghet, upprätthåller köpkraften i ekonomin
              och ger förutsättningar för rörlighet på arbetsmarknaden. En trygg
              arbetslöshetsförsäkring är modernt och nydanande.
            </seg>
            <seg n="c8c184bf">
              När den moderatledda regeringen tillträdde efter valet 2006 var
              det med ett uttryckligt löfte att klara jobben. Jag och andra
              minns mantrat från Reinfeldt och Borg – massarbetslöshet och utanförskap,
              utanförskap och massarbetslöshet. Då var arbetslösheten 260 000,
              alldeles för hög. Nu är den över 400 000. Den moderatledda regeringens
              politik vilade egentligen på bara två axlar, skattesänkningar
              och försämringar för de arbetslösa. Senare gjordes en sänkning
              av ersättningsnivån och en höjning av avgiften till arbetslöshetskassorna.
              Strategin var att det är hög arbetslöshet för att lönerna är för
              höga. Därför skulle man se till att hålla nere löneförhandlingarna.
              Resultatet blev inga nya jobb, men 500 000 lämnade arbetslöshetskassorna.
            </seg>
            <seg n="d9ecfe9f">
              Nu kommer regeringen i sin senaste budgetproposition med förslaget
              att avskaffa den differentierade arbetsmarknadsavgiften. Det presenteras
              som ett jobbpaket även nu. Alltså: Två rakt motsatta förslag presenteras
              båda som jobbpaket. Ena gången höjer man arbetsmarknadsavgiften,
              kastar ut 500 000 från a-kassorna. Då var det jobbpolitik. Nu
              vill man gå ned till 100 kronor. Alla ska betala samma avgift.
              Det välkomnar vi socialdemokrater. Och nu presenteras också det
              som jobbpolitik. Det föranleder mig att fråga finansministern:
              När hade finansministern rätt och när hade finansministern fel?
              Frågorna är enkla. När hade finansministern rätt och när hade
              han fel? Om han inte kan svara på den frågan undrar jag: Kan finansministern
              någonsin ha fel? Jag ser med spänd förväntan fram emot finansministerns
              svar på min enkla fråga.
            </seg>
          </u>
          <note type="speaker" n="4eea8648">
            Anf. 42 HILLEVI LARSSON (S):
          </note>
          <u who="Q3375042" xml:id="i-1f2bc6e002e32c8f-0" n="8614452e">
            <seg n="fb90219c">
              Fru talman! Det som hände 2007, efter det att den borgerliga
              regeringen hade tagit över, var att inte bara den solidariska
              principen mellan a-kassorna försvann, utan man höjde också avgiften
              för samtliga a-kassor. För de enskilda medlemmarna blev det alltså
              en högre kostnad. Dessutom tog regeringen bort möjligheten att
              dra av på skatten både när det gällde fackföreningsavgiften och
              a-kasseavgiften. Det är rätt väsentligt i sammanhanget, för om
              man tittar på kronor och ören är det ganska stor skillnad för
              den enskilde. Som exempel kan jag nämna att man före 2007 betalade
              mellan 90 och 100 kronor till a-kassan. Efter skatteavdrag blev
              det ungefär 60 kronor. När systemet ändrades kunde den siffran
              stiga från 60 kronor till 360 kronor. Det är naturligtvis olika
              i olika fall, men det är ett exempel på hur det kunde slå.
            </seg>
            <seg n="cc5b888d">
              Bakgrunden till det var en förhoppning om att det skulle ge jobb,
              åtminstone lät det så i retoriken. Dessutom skulle det ha en lönedämpande
              effekt, vilket jag i och för sig kan sätta ett frågetecken för.
              Det är ju inget mål i sig att sänka lönerna. Om vi tittar på de
              två målen, att minska arbetslösheten och hålla tillbaka löneutvecklingen,
              kan vi se att det inte har fungerat. Framför allt har arbetslösheten
              skenat iväg; det har bara blivit värre och värre.
            </seg>
            <seg n="c55e1094">
              Man får vara glad att regeringen nu ändrar sin politik, åtminstone
              när det gäller solidaritetsprincipen. De som jobbar inom områden
              med hög risk för arbetslöshet ska inte behöva betala högre avgift
              än de som jobbar inom områden med lägre risk för arbetslöshet.
              I det tidigare systemet var det en solidaritetsprincip. Den togs
              bort, men nu återinförs den.
            </seg>
            <seg n="76f78dce">
              Det vore intressant att höra ministerns analys av detta. Har
              man kommit fram till att det inte var något bra tillvägagångssätt?
              Kanske kan man till och med tänka sig att gå vidare och försöka
              reparera de skador i a-kassan som uppstått. Vi har till exempel
              taket i a-kassan, som är alldeles för lågt. Bara 10 procent av
              löntagarna får 80 procent av sin tidigare lön. Det gjordes en
              generell höjning av avgiften till alla a-kassor. Dessutom slopades
              avdragsrätten för fackföreningsavgiften och a-kasseavgiften. Det
              vore intressant att titta lite närmare på detta.
            </seg>
            <seg n="5e4c959b">
              Om nu effekterna inte blivit de tänkta kanske man kan reformera
              a-kassan i större omfattning. Det är trots allt en halv miljon
              som har lämnat a-kassan, och med den höga arbetslöshet vi har
              är risken stor att de människorna hamnar i försörjningsstöd eller
              blir försörjda av sin partner. Det är en dold fattigdom som har
              ökat, men den syns inte i statistiken. Har man en partner som
              har inkomst får man leva på honom eller henne. Det leder till
              ökad fattigdom för hela familjen.
            </seg>
            <seg n="64042125">
              Att så många lämnat a-kassan har inte bara ökat fattigdomen för
              dem som halkat ur och sedan blivit arbetslösa, utan det har också
              inneburit en belastning på kommunernas ekonomi. Kommunerna måste
              ge försörjningsstöd till dem som tidigare hade a-kassa, vilket
              gör att det blir svårare att få pengarna att räcka till välfärden,
              till skolan, vården och omsorgen. Det är ytterligare en anledning
              att se till att fler har möjlighet att vara med i a-kassan.
            </seg>
          </u>
          <note type="speaker" n="ffd564c8">
            Anf. 43 FINN BENGTSSON (M):
          </note>
          <u who="Q5570168" xml:id="i-3a45f4895ca7932a-0" n="2c11e6fb">
            <seg n="ecc5cf27">
              Fru talman! Det var en intressant interpellation av Peter Persson.
              I hans värld verkar allting stå väldigt stilla. Frågan är framför
              allt när Peter Persson stelnade i förändringsobenägenhet och i
              gammal socialdemokratisk idétradition. Det är nämligen så, Peter
              Persson, att det har skett en kraftig förändring från 2007, när
              differentieringen fanns, till i dag. Det beskrivs väldigt bra
              i finansministerns svar. Ett antal kassor har gått samman och
              det har lett till färre avtalsområden. Det i sig minskar differentieringstrycket.
              Annars brukar man av försäkringsmässighet ha en premiedifferentiering
              för att stimulera till arbete, vilket motverkar det syfte som
              försäkringen är uppsatt att stävja. Det är en i grunden god princip.
            </seg>
            <seg n="68efb5dd">
              Det andra viktiga är att Peter Persson använder återställare
              som ett slags retoriskt knep. När Socialdemokraterna talar om
              återställare säger de obönhörligen: Vi kommer att göra som det
              var tidigare. Punkt. Men detta är ju, precis som finansministern
              säger, en förhandling, en trepartsförhandling som är jätteviktig
              för både parterna och staten, och inte minst för de unga arbetslösa.
              I stället för att återställa går man alltså in och erbjuder en
              förhandling.
            </seg>
            <seg n="48678493">
              Det var roligt att höra Magdalena Andersson i går säga att det
              stora Helsingforsspaketet som staten gick in och backade upp kommunerna
              med var jättebra, men att det var synd att de inte fick vara med
              och förhandla. Nu får ni vara med och förhandla, Peter Persson.
              Facken är jättenöjda med det, och då är det tydligen fel enligt
              Peter Persson, fastän världen har förändrats.
            </seg>
            <seg n="1dbfe168">
              Låt oss sedan, fru talman, rannsaka det som Peter Persson säger
              om arbetslösheten, att den är vårt svåraste problem att lösa.
              Sedan ger han sken av att just det kan Socialdemokraterna lösa.
              Låt mig säga att det faktiskt är precis tvärtom. Man börjar med
              att kanske ställa sig frågan varför vi har så många arbetslösa.
              Vi har i dag 200 000 fler sysselsatta jämfört med år 2006, när
              alliansregeringen tillträdde, och vi har, vilket är nog så viktigt,
              över 200 000 färre i utanförskap. Vi fick de senaste siffrorna
              från Försäkringskassan så sent som denna månad. Siffrorna visar
              att från att ha haft 550 000 förtidspensionärer 2002–2003 har
              vi nu gått ned till 185 000 färre, vilka därmed står närmare arbetsmarknaden.
              Min mening är att de annars i många fall hade varit helt förpassade
              till arbetslöshet. Många av dem var uppenbarligen inte arbetsoförmögna,
              eftersom de har kunnat komma tillbaka.
            </seg>
            <seg n="b5fce4af">
              När Socialdemokraterna föreslår att man ska uppnå den lägsta
              arbetslösheten i Europa 2020 är det så bedrägligt att man kommer
              att återinföra förtidspensionering på lättflyktiga grunder. Sedan
              har man sorterat ut de här individerna från arbetslösheten. Det
              är ett fult och falskt sätt att agera.
            </seg>
            <seg n="6b20d221">
              Låt oss sedan också titta på vad den så kallade moderatledda
              regeringen, alliansregeringen, gjort till skillnad från Socialdemokraterna:
              tillsatt en parlamentarisk socialförsäkringsutredning för att
              sträva efter att få en allmän arbetslöshetsförsäkring som inkluderar
              betydligt fler; Socialdemokraternas ingångsvärde är i stället
              att helst färre ska ingå i försäkringen. Å ena sidan värnar man
              folk som man vill kasta ut i arbetslöshet genom att förklä dem
              i förtidspension, å andra sidan vill man att arbetslöshetsförsäkringen
              ska reformeras genom att färre ska ingå i den.
            </seg>
            <seg n="94561bf0">
              Fru talman! Detta är för mig en mycket märklig politik som både
              Peter Persson och Hillevi Larsson uppenbarligen står bakom och
              som bör komma fram i den här debatten; annars vore det helt oärligt.
            </seg>
          </u>
          <note type="speaker" n="e17b5b77">
            Anf. 44 RAIMO PÄRSSINEN (S):
          </note>
          <u who="Q3358814" xml:id="i-d853c32318b43d77-0" n="580cd1bb">
            <seg n="76d2ec8c">
              Fru talman! Det är inte konstigt att Finn Bengtsson inte förstår
              det här. Han är ju moderat! Vi pratar om socialdemokratisk politik.
            </seg>
            <seg n="8fd6e7a4">
              Jag har en fråga till Anders Borg om regeringens ambitioner,
              fru talman. Här raljerar man över att vi sätter upp mål för arbetslösheten,
              att vi ska ha ned den och förbinder oss att sträva mot det målet.
              Vad har Anders Borg för mål när det gäller arbetslösheten? Jag
              har aldrig hört om något sådant. Full sysselsättning? Kan vi få
              en definition på Anders Borgs fulla sysselsättning?
            </seg>
            <seg n="47ede533">
              När Konjunkturinstitutet var hos arbetsmarknadsutskottet kunde
              man säga att prognosen för 2017 är en arbetslöshet på 7,2 procent.
              Sedan hade man en längre prognos utifrån regeringens politik som
              sade att arbetslösheten till 2021 kommer att rasa ned till 6,0
              procent. I dag har vi ungefär 400 000 arbetslösa. Vi har en befolkningstillväxt.
              År 2021 ska vi kanske ha en arbetslöshet på 320 000–330 000 personer.
              Är det detta som är regeringens mål?
            </seg>
            <seg n="17796cf7">
              Anders Borg säger att man har vidtagit åtgärder som är jobbskapande
              på lång sikt. Det skulle vara intressant att föra en diskussion
              om målsättningar när det gäller arbetslösheten. Är det så att
              ni moderater sitter lugnt i båten när vi har en arbetslöshet som
              gungar runt 6–8 procent? Då tycker ni att ni har precis den arbetslöshet
              som behövs för att kunna hålla ordning på inflationen och så vidare.
              Eller finns det ett annat mål, Anders Borg? Det är en ganska enkel
              fråga att svara på. Vilken är ambitionen? Om svaret är full sysselsättning,
              kan ni då definiera vad ni menar med full sysselsättning?
            </seg>
            <seg n="1b315aaa">
              Och vad är det för fel med att sätta ett mål att vi ska ha den
              lägsta arbetslösheten i Europa? Vad är det som är så störande
              med det? Det är ungefär som när vi vill ha ett nollvisionsarbete
              mot dödsolyckor och ni säger att det är trams och inte behövs.
            </seg>
            <seg n="73b7e018">
              Det är viktigt med politiska mål. Vi har ett klart och tydligt
              mål när det gäller arbetslösheten. Jag frågar mig vad ni har.
              Presentera det! Stå inte bara här och säg att vi på lång sikt
              ska ned i arbetslöshet! Är målet i enlighet med Konjunkturinstitutets
              prognos 6 procent, alltså samma nivå som när ni började regera
              2006? Ni har sedan varit däröver hela tiden. Då hade ni en massiv
              kritik mot Socialdemokraterna för att det var massarbetslöshet.
              15 år senare ska ni landa på samma höga arbetslöshet.
            </seg>
            <seg n="ad0b777a">
              I Gävleborgs län gick borgarna ut och sade att länsarbetsdirektören
              måste sparkas och att man måste tillsätta en kriskommission för
              att arbetslösheten var så hög. Denna skulle ledas av landshövdingen.
            </seg>
            <seg n="5cdc7bb6">
              Hela vägen har vi haft högre arbetslöshet. Då sätter ni inte
              ens upp ett mål för hur låg den ska bli och visar inte på effekterna
              av er politik.
            </seg>
            <seg n="868058b0">
              Vill Anders Borg ha full sysselsättning? Vad menar han i så fall
              med full sysselsättning? Är det 7 procent 2017 eller 6 procent
              2021? Vad vill ni egentligen? Vill ni bekämpa arbetslösheten?
            </seg>
          </u>
          <note type="speaker" n="2fe494d6">
            Anf. 45 LARS BECKMAN (M):
          </note>
          <u who="Q5596130" xml:id="i-ecb19fe8fac027f7-0" n="492731c2">
            <seg n="aec76d2e">
              Fru talman! Jag anmälde mig till debatten i samband med att Raimo
              Pärssinen hade sitt anförande, som hade karaktären av näringspolitisk
              debatt snarare än debatt om a-kassan och de avgifter som diskuteras.
              Det är klart att jag blir bekymrad när socialdemokraterna i Gävleborg
              står bakom en politik som skulle vara så destruktiv och allvarlig
              för jobben. Det är den politiken Socialdemokraterna för.
            </seg>
            <seg n="2ffdb9e6">
              I Gävleborg, som är ett av Sveriges mest energiberoende län,
              är vi beroende av att man har låga och konkurrenskraftiga energipriser.
              Jag var och besökte ett stort industriföretag i Sandviken, nämligen
              Sandvik, och frågade dem vad en höjning av energipriserna skulle
              betyda för dem. De svarade att 1 öre betyder 7 miljoner per år
              i ökade kostnader. Skulle energipriserna öka kraftigt, fru talman,
              är det klart att arbetslösheten i Sandviken och övriga Gävleborg
              skulle skena. Skulle man införa en kilometerskatt på 14 kronor
              per mil skulle det betyda ett dråpslag för industrin i Gävleborg,
              och arbetslösheten skulle skena. Så här, fru talman, kan vi rada
              upp förslag efter förslag från Socialdemokraterna. Det är nämligen
              så att Socialdemokraterna pratar om jobben, men i själva verket
              för en politik som leder till kraftigt ökad arbetslöshet.
            </seg>
            <seg n="82a146bb">
              Jag har läst debattartiklar från Socialdemokraterna där man raljerar
              över sänkningen av matmomsen på restauranger. Gävleborgs län är
              det ett av de län där antalet anställda och sysselsatta i restaurangnäringen
              har ökat mest i Sverige – med över 18 procent, enligt den senaste
              statistiken. Jag är glad, tacksam och stolt över varje enskilt
              jobb som skapas. Det är det som är skillnaden mellan Alliansens
              och Socialdemokraternas politik. Ni pratar om jobben, pratar om
              målsättningar och vill göra det ena med det andra, men de förslag
              ni lägger fram leder till att det blir fler arbetslösa, färre
              företagare och ökad arbetslöshet. Det är möjligt att det finns
              en koppling, fru talman, till den diskussion som rör a-kassan.
              Ni vet att den politik ni för kommer att leda till att färre får
              jobb och att det blir ökad arbetslöshet. Det är därför det är
              så bekymmersamt med den politik ni vill föra.
            </seg>
            <seg n="6fba8d36">
              För oss moderater är det viktigt att varje person har möjlighet
              att gå till ett jobb och att det skapas jobb i de enskilda företagen.
              Då måste vi också föra en politik som gör att jobben blir fler,
              fru talman. Det vore intressant att höra Socialdemokraterna försvara
              och förklara hur en kilometerskatt på 14 kronor per mil leder
              till att konkurrenskraften stärks i Gävleborgs län. Hur leder
              det till fler jobb? Hur leder det till fler jobb för unga i Gävleborgs
              län när ni vill fördubbla arbetsgivaravgifterna? Vilka företagare
              har Socialdemokraterna mött som säger: Om ni bara gör det väsentligt
              dyrare att anställa ska jag anställa fler! Sanningen är väl att
              de företagarna inte finns. I själva verket säger de företagare
              man möter: Se till att hålla energipriserna konkurrenskraftiga!
              Ska vi klara konkurrenskraften måste ni säkerställa att vi får
              energi till rätt pris!
            </seg>
            <seg n="2b05b91b">
              Det är det som är skillnaden mot Alliansens arbetslinje. Vi för
              en politik som leder till att jobben blir fler, medan ni skriver
              pamfletter och håller brandtal som inte alls har någon förankring
              i verkligheten.
            </seg>
          </u>
          <note type="speaker" n="a9da5a13">
            Anf. 46 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-17" n="56dc50ad">
            <seg n="e1890451">
              Fru talman! Europa och världen går alltså igenom en mycket allvarlig
              ekonomisk kris. Det är rätt viktigt att vi tar det som utgångspunkt.
              Vi ser att tillväxten har minskat, disponibelinkomsterna har gått
              ned, länder är skuldsatta och man får skära i välfärd och höja
              skatter. Det finns undantag från det.
            </seg>
            <seg n="9918a84b">
              Ett av de undantagen är Sverige. Här har vi kunnat värna välfärden.
              Här har vi kunnat öka utgifter för barnomsorg, skola, sjukvård
              och äldreomsorg samtidigt som vi har kunnat sänka skatterna och
              förbättra människors disponibelinkomster.
            </seg>
            <seg n="6b1958a5">
              Sverige har en bättre ekonomisk utveckling under de här åren
              än praktiskt taget alla jämförbara länder. Tillväxten har varit
              högre – högre än i Danmark, högre än i Finland, högre än i Österrike
              och högre än i Tyskland. När EU-kommissionen nu presenterar sin
              prognos ser vi att man räknar med att Sverige tillsammans med
              Baltikum kommer att ha den högsta tillväxten under de kommande
              åren. Vi har haft en bättre sysselsättningsutveckling. Vi har
              haft en arbetskraft som har ökat, inte som i USA där man har gått
              ned på rekordlåga nivåer. Vi har disponibelinkomster som har ökat
              med 20 procent – väsentligt kraftigare än till exempel under den
              period när Socialdemokraterna styrde.
            </seg>
            <seg n="1cc43261">
              Det är rätt väsentligt. Vi har alltså inte haft några lönesänkningar.
              Vi har alltså inte haft några löneavtal där man har sänkt löner.
              Vi har inte sett ett enda brett avtalsområde där man i dag har
              sämre ersättning när skatterna är betalda än vad man hade 2006,
              utan det har tvärtom varit 20-procentiga ökningar av disponibelinkomsterna.
              Vi har samtidigt förbättrat innovationskraften och företagsklimatet
              i Sverige. Sverige anses i dag vara en av de mest innovativa och
              kreativa ekonomierna i Europa.
            </seg>
            <seg n="b887b0b0">
              Sedan har vi ett kvarhängande och allvarligt bekymmer, och det
              är att vi har en hög ungdomsarbetslöshet och för höga trösklar
              in på arbetsmarknaden för utrikes födda. Regeringen har försökt
              vidta omfattande åtgärder kring det.
            </seg>
            <seg n="a8c1049d">
              Vi gör till exempel mer aktiva arbetsmarknadsinsatser än de flesta
              andra EU-länder. Vi ligger i topp i de nordiska länderna med en
              aktiv arbetsmarknadspolitik, som EU-kommissionen redovisade så
              sent som förra veckan. Vi har sänkt arbetsgivaravgifterna för
              unga. Vi har börjat bygga ut ett lärlingssystem som varit eftersatt
              under många år. Vi håller på att återupprätta kunskap i skolan.
            </seg>
            <seg n="173ce64d">
              Detta är viktiga reformer som förbättrar unga människors förutsättningar
              att få jobb.
            </seg>
            <seg n="ca272181">
              En central komponent är att vi har höga trösklar in på arbetsmarknaden
              i Sverige. Avtal, skatter, regler och villkor gör att det är en
              klyfta mellan utbildning och arbetsliv som man till exempel inte
              har i Österrike, Tyskland eller Holland. Det vill vi göra någonting
              åt, och då kan man göra det på två vägar.
            </seg>
            <seg n="2a497394">
              En väg är att slänga ut den svenska modellen och genomföra omfattande
              lagstiftningsförändringar på arbetsmarknaden. Det är inte den
              modell vi tror på. Vi tror på att värna den svenska modellen.
              Då gör man den typen av förändringar tillsammans med fackliga
              organisationer, arbetsgivare och alla parter på arbetsmarknaden.
              Det bygger naturligtvis på att man har en dialog med parterna,
              och det har vi nu fått till stånd. Vi har haft mycket omfattande
              samtal med en lång rad olika branschorganisationer och fackföreningar
              under de senaste åren, och ett antal huvudkomponenter börjar växa
              fram.
            </seg>
            <seg n="6b3c3a32">
              Man får yrkesintroduktionsavtal där man delar på utbildning och
              arbete så att man får motsvarande 75 procent av kollektivavtalslönen,
              det vill säga 100 procent för den del man arbetar. Vi bidrar med
              en kraftig lättnad som i praktiken halverar kostnaden för att
              anställa på arbetsgivaravgiftssidan och med hjälp av ett handledarstöd.
            </seg>
            <seg n="ef7a146f">
              Det här är ett system som bygger på förtroende mellan fack och
              arbetsgivare – att man vågar och orkar sluta lokala avtal som
              öppnar arbetsmarknaden för unga att komma in men som inte generellt
              leder till att man sänker lönerna. Det har fungerat därför att
              vi har stöttat dessa samtal. När då LO i de samtalen har understrukit
              och gjort en poäng av att man är bekymrad över de differentierade
              a-kasseavgifterna har vi valt att förändra dem.
            </seg>
            <seg n="f0c9df79">
              Det är så det fungerar när man ska få en svensk modell som fungerar
              på allvar. Då måste man lyssna in vilka intressen och behov de
              andra parterna i dessa förhandlingar har. Det har regeringen gjort,
              och det har varit bra för Sverige.
            </seg>
          </u>
          <note type="speaker" n="1991e9ce">
            Anf. 47 PETER PERSSON (S):
          </note>
          <u who="Q6043655" xml:id="i-812c372a49a69870-4" n="3f94b5db">
            <seg n="a64b5f10">
              Fru talman! Låt mig först säga till Lars Beckman: Du har skrivit
              in dig i den svenska riksdagens historia. Du har talat i fyra
              minuter utan att över huvud taget beröra ämnet för debatten. Därmed
              har du förtjänat det diplom som Per Schlingmann har utfärdat för
              idoga kvällskurser. Hos dig hänger ett diplom, på Finansdepartementet
              ett annat.
            </seg>
            <seg n="14caacbc">
              Fru talman! Jag ställde en fråga: Hur kan man ena dagen göra
              en sak som innebär differentierade avgifter – 500 000 ut från
              a-kassan – och nästa dag göra en återställare som presenteras
              som jobbpaket, med en kostnad på 2,8 miljarder?
            </seg>
            <seg n="d0a5ebc2">
              Jag anade i min frågeställning att Borg inte var mäktig att säga
              att han någon gång har haft fel, utan det var rätt då, och det
              var rätt då.
            </seg>
            <seg n="f3fc7845">
              Nu säger han att det var ett inslag i den svenska modellen att
              man tog bort den differentierade arbetsmarknadsavgiften, och det
              var efter noggranna diskussioner – med all respekt – med fackföreningsrörelsen.
            </seg>
            <seg n="b903e72f">
              Då måste jag fråga: Hur noggranna var diskussionerna när ni införde
              den differentierade a-kassan? Applåderade fackföreningarna och
              sade tack, snälla Anders Borg, för att du vårdar den svenska modellen?
              Så var det ju inte, Anders Borg. Det var ju demonstrationer. Det
              var protester.
            </seg>
            <seg n="b623d4dd">
              Ni har kommit till insikt om att det här slår sönder arbetslöshetsförsäkringen
              i så stor utsträckning att det plågar delar av er regering – inte
              dig – men du har inte kraft att säga att ni hade fel.
            </seg>
            <seg n="a0429823">
              Anser du, Anders Borg, att en anständig arbetslöshetsförsäkring
              minskar människors benägenhet och vilja att arbeta? Är det en
              uppfattning som du har generaliserat genom att samtala med människor,
              eller är den framtagen i något nyliberalt laboratorium? Träffar
              du de människor som säger snälla Anders Borg, kan du inte höja
              a-kassan så att jag slipper jobba? Ser du dem på perrongen i Katrineholm,
              på frisersalongen eller på andra platser där människor möts?
            </seg>
            <seg n="8edd3d76">
              År 1990 är väl det år då vi senast hade det som kan benämnas
              full sysselsättning i vårt land. Lite drygt 2 procent var arbetslösa.
              Vi hade en arbetslöshetsförsäkring på 90 procent, och vi hade
              noll karensdagar. Hur förklarar finansministern att vi hade denna
              stora arbetsvilja under en socialdemokratisk regering 1990 med
              en a-kassa i världsklass och nu med en förödd arbetslöshetsförsäkring
              har en arbetslöshet på 8 procent? Jag ser spänt fram mot denna
              förklaring.
            </seg>
          </u>
          <note type="speaker" n="bfff9df1">
            Anf. 48 HILLEVI LARSSON (S):
          </note>
          <u who="Q3375042" xml:id="i-1f2bc6e002e32c8f-1" n="8614452e">
            <seg n="40e6e039">
              Fru talman! Om vi tittar på siffrorna ser vi att de går åt fel
              håll. Vi kan se att arbetslösheten har ökat ända sedan regeringen
              tog över makten. Vi kan också se att resultaten i skolan har sjunkit.
              Båda dessa områden är extremt viktiga och hänger dessutom ihop.
            </seg>
            <seg n="9d17c020">
              Slutsatsen är att vi måste pröva någonting nytt. Det vi har gjort
              hittills fungerar inte. Därför tycker jag att det är bra att regeringen
              nu ändrar differentieringen i a-kassan mellan områden där det
              är hög risk för arbetslöshet och områden där det är låg risk för
              arbetslöshet.
            </seg>
            <seg n="0404923b">
              Men vi behöver gå vidare på det spåret, för a-kassan är ju förstörd
              i många avseenden. Det är bara en av de saker som har försämrats
              med a-kassan.
            </seg>
            <seg n="347d1395">
              I dag ökar inkomstförsäkringarna. Allt fler tecknar inkomstbortfallsförsäkringar.
              Eftersom det är så få som når upp till 80 procent av sin tidigare
              lön i a-kassa tecknar man antingen privata försäkringar eller
              försäkringar via sitt fack. Det är inte ens alla som vet om fullt
              ut hur mycket facket kan erbjuda, och då döljer man också de försämringar
              av a-kassan som har skett.
            </seg>
            <seg n="d76bcd38">
              Man kan fråga sig: Varför ska folk betala till privata försäkringar,
              vare sig det sker via facket eller med en egen försäkring? Det
              blir en ökad kostnad för den enskilde förutom den höjda a-kasseavgiften.
            </seg>
            <seg n="c0851164">
              Det här går dessutom stick i stäv med jobbskatteavdraget. Det
              blir inte så mycket kvar i plånboken när alla försämringar räknas
              in.
            </seg>
            <seg n="70223230">
              Jag hoppas att regeringen omprövar hela sin politik, inte minst
              när det gäller försämringarna i a-kassan. Jag hoppas att man återupprättar
              a-kassan och kallar den vad den är, en försäkring och inte ett
              bidrag. Förhoppningsvis kan vi få fler att gå med igen.
            </seg>
          </u>
          <note type="speaker" n="3eb4cd0a">
            Anf. 49 FINN BENGTSSON (M):
          </note>
          <u who="Q5570168" xml:id="i-3a45f4895ca7932a-1" n="2c11e6fb">
            <seg n="717882a5">
              Fru talman! Historik kan, snarare än visioner framåt, vara värdefullt
              när man ska döma av politik. Raimo Pärssinen säger att jag inte
              förstår mig på socialdemokratisk arbetslöshetspolitik. Det må
              så vara, men jag bygger min insikt om arbetslöshet och det jag
              arbetar med i den parlamentariska utredningen för en ny arbetslöshetsförsäkring
              just på hur man inte ska gå till väga – på det sätt som Socialdemokraterna
              historiskt har visat prov på.
            </seg>
            <seg n="950e7859">
              Åren 2002–2003 noterade Göran Persson som ytterst ansvarig i
              den budgetmotion som hans ministär då lade fram att vi hade ett
              helt vansinnigt högt ohälsotal i Sverige. Vi hade dubbelt så många
              som var dubbelt så mycket sjukskrivna som de är i dag, bara för
              att ta ett exempel. Det visade sig att det fanns geografiska skillnader
              som speglade att detta var en sjukförsäkring som i stor omfattning
              användes för arbetsmarknadspolitiska ändamål.
            </seg>
            <seg n="5f323641">
              Göran Persson sade då, klokt nog, att vi måste minska ohälsotalen
              till 2008. Han ville gärna ha en halvering; det var hans vision.
              Men han lyckades inte uppnå det, för man förpassade i stället
              folk passivt över i förtidspension. Förtidspensionskurvan, som
              då var uppe i hisnande 550 000 när landet hade lite drygt åtta
              miljoner invånare, bröts först 2006 när alliansregeringen tillträdde.
            </seg>
            <seg n="6df756cf">
              Det viktiga med detta konstaterande är att det blir lite bedrägligt
              att sätta upp ett mål om att man ska ha den lägsta arbetslösheten
              i Europa år 2020. Man får då anpassa sig till resten av Europa,
              och om resten av Europa har skyhög arbetslöshet nöjer man sig
              sannolikt med att ha den skyhögt näst lägsta eller lägsta. Men
              om resten Europa har en lägre arbetslöshet kommer man att införa
              generösa övergångar för långtidssjukskrivna i förtidspensioneringar.
              Var så säker – titta på historien! Det innebär att man inte ser
              dem som är arbetslösa.
            </seg>
            <seg n="be0f7064">
              Det allra värsta är att detta är en riktig ogynnsamhet för dem
              som hamnar i denna situation. De kommer nämligen aldrig att komma
              tillbaka till arbetsmarknaden. Man sviker människor med den typen
              av politik. Det är viktigt att svenska folket vet att det är den
              strategin jag vet att Socialdemokraterna kommer att anamma om
              de ska nå upp till detta mål, som är riktat just åt det hållet.
            </seg>
          </u>
          <note type="speaker" n="b2164304">
            Anf. 50 RAIMO PÄRSSINEN (S):
          </note>
          <u who="Q3358814" xml:id="i-d853c32318b43d77-1" n="580cd1bb">
            <seg n="ba5cb2db">
              Fru talman! Sverige är ett bra land att leva i. Men det är någonting
              som håller på att gå sönder. Jag efterfrågade en målsättning från
              Anders Borg som handlar om hur han ser på arbetslösheten. Hur
              stor får den vara? Hur liten skulle den helst vara? Men jag får
              inga svar.
            </seg>
            <seg n="8a133268">
              Lars Beckman kan få ett diplom från mig också. Han blev känd
              i Gävleborg för att inte ha sagt flaska i kammaren, det vill säga
              att han inte hade sagt någonting. Nu har han gjort det i två interpellationsdebatter.
              Det är bara tråkigt att han har sagt samma sak i båda två.
            </seg>
            <seg n="995dbbfb">
              Vi återgår till frågan, Anders Borg. Varför kan inte Anders Borg
              tala om för svenska folket vad som är en lämplig nivå på arbetslösheten?
              Ska vi fortfarande hålla oss till Konjunkturinstitutets prognos
              om att vi fram till 2021 har 350 000 arbetslösa? Eller finns det
              någon annan målsättning som är gömd någonstans och som man inte
              vill tala om?
            </seg>
            <seg n="2160fa41">
              Det är egentligen ganska konstigt att inte regeringen går ut
              och säger någonting om detta. Jobben är ju den viktigaste frågan.
              Alla ungdomar som sitter här på läktaren ska också gå ut i arbete.
              Vi har en högre ungdomsarbetslöshet. Kan ni inte tala om för dem
              och alla andra hur ni ser på det här och hur låg arbetslösheten
              måste få bli?
            </seg>
            <seg n="45b747c8">
              När man sätter ett mål, som vi gör, betyder det att vi förbinder
              oss att lägga resurser och koncentrerat arbete på detta. Vi måste
              få ned arbetslösheten. Vi behöver fler arbetade timmar. Det inser
              alla, och alla håller med om det.
            </seg>
            <seg n="5e3328d4">
              Varför kan ni inte då formulera ett mål, Anders Borg? Vi vet
              att Finn Bengtsson inte kan det. Men om Anders Borg säger det
              vet vi att det gäller i regeringen. Så var så god – svara på min
              enkla fråga! Vilket mål har ni för arbetslösheten?
            </seg>
          </u>
          <note type="speaker" n="7c8128ca">
            Anf. 51 LARS BECKMAN (M):
          </note>
          <u who="Q5596130" xml:id="i-ecb19fe8fac027f7-1" n="492731c2">
            <seg n="1e088ec0">
              Fru talman! Vi kan nästan se här mitt framför oss hur splittrade
              Socialdemokraterna är. Peter Persson raljerar över mitt inlägg.
              Jag kan se fram emot att få diplomet. Raimo Pärssinen vill sätta
              upp mål för hur låg arbetslösheten ska vara. Men ni vill inte
              diskutera det viktigaste.
            </seg>
            <seg n="0fad783e">
              Fru talman! Det är fullständigt meningslöst att diskutera mål
              om man inte diskuterar hur man ska få ned arbetslösheten. Det
              är bara att konstatera att de fem skarpa förslag som ni socialdemokrater
              har är en attack på Alliansens arbetslinje. Ni talar om kilometerskatt
              på tung trafik med 14 kronor per mil. Ni talar om att avveckla
              kärnkraft, vilket skulle leda till kraftigt ökade energipriser.
              Ni talar om fördubblad moms.
            </seg>
            <seg n="b9c8818f">
              I Gävleborgs län har vi fantastiskt många duktiga och skickliga
              företag inom telemarketingbranschen som har otroligt många unga
              anställda. Det är klart att det vore ett dråpslag för dessa företag
              om man fördubblade arbetsgivaravgifterna för unga.
            </seg>
            <seg n="3cabfa3f">
              Jag tycker att det blir intressant här i interpellationsdebatten
              när finansministern står och försvarar den svenska modellen och
              förklarar att Alliansen står bakom den. Socialdemokraterna verkar
              samtidigt snarast upprörda över att alliansregeringen tillsammans
              med arbetsgivare och fackliga organisationer i god tradition gör
              upp tillsammans om hur jobben ska bli fler. Det är snarare Socialdemokraterna
              som ställer sig vid sidan av och uttrycker ilska över att den
              svenska modellen fungerar väl. Det är lite märkligt.
            </seg>
            <seg n="d2a6b358">
              Alliansen har en politik för jobb. Vi sätter vårt fokus i den
              politiska debatten på hur jobben ska bli fler. Den som lyssnar
              på debatten kan notera att Socialdemokraterna talar om nivåer
              på a-kassa medan vi alliansföreträdare talar om jobb. Det är också
              skillnaden i politiken i Sverige.
            </seg>
          </u>
          <note type="speaker" n="26f98ee9">
            Anf. 52 ANDERS KARLSSON (S):
          </note>
          <u who="Q3375074" xml:id="i-1847b42c73ff9a8f-0" n="13194168">
            <seg n="04304ada">
              Fru talman! Jag hade inte tänkt lägga mig i debatten, men det
              blev väldigt märkligt. Här har ställts en interpellation av Peter
              Persson som handlar om avgiftsdifferentiering och jobbpolitik.
              Peter Persson ställer en fråga till Anders Borg om den politik
              som han bedrev efter valet 2006 om att höja a-kasseavgifterna
              kraftigt och differentiera dem.
            </seg>
            <seg n="0e415a20">
              Var det en bra jobbpolitik? Det var det då. Då var alla moderater,
              inklusive Lars Beckman och Finn Bengtsson, överens om att det
              var en bra jobbpolitik. Nu, sex sju år senare, säger Anders Borg:
              Nej, den var inte så bra. Eller rättare sagt säger han inte det,
              men han ändrar politiken till den politik som den socialdemokratiska
              regeringen bedrev – en solidarisk arbetslöshetsförsäkring med
              en lägre avgift. Nu sänker man avgiften med de 300 kronor man
              höjde den med.
            </seg>
            <seg n="33815d36">
              Frågan är: Var den politik som ni för rätt 2007 eller är den
              rätt nu? Det är det som Peter Persson har ställt en fråga om.
              Det handlar inte om sjukförsäkringen och sjuktalen. Det handlar
              inte om näringspolitiken, Beckman. Det handlar om denna enkla
              fråga.
            </seg>
            <seg n="2efcf1d4">
              Jag ställer frågan till Anders Borg eftersom han inte har svarat
              Peter Persson: Är detta rätt nu eller var det rätt 2007? Har det
              skapat fler jobb? Nej, det har det bevisligen inte gjort. Utanförskapet
              är större i dag än det var 2006.
            </seg>
            <seg n="413b7136">
              När jag och Anders Borg hade en debatt i Visby om dessa frågor
              2006 på sommaren talade han om hur stort utanförskapet var i Sverige
              och hur många som stod utanför. Då är min följdfråga: Hjälpte
              den reform som du genomförde 2007? Är utanförskapet större i dag
              än det var 2007? Dessa enkla frågor tycker jag att finansministern
              borde kunna svara på.
            </seg>
          </u>
          <note type="speaker" n="6457e257">
            Anf. 53 JÖRGEN ANDERSSON (M):
          </note>
          <u who="Q5555097" xml:id="i-34b8f40ae4e26898-0" n="f30ee475">
            <seg n="e87cf03b">
              Fru talman! Jag tycker att det är en viktig debatt vi för. Jag
              tror att arbetsmarknadens parter har fyllt en viktig funktion
              för Sveriges arbetsmarknad. Den har fyllt en viktig funktion för
              svensk konkurrenskraft alltsedan Saltsjöbadsavtalet 1938. Jag
              tror att det är jätteviktigt att vi diskuterar de här frågorna
              om hur den svenska arbetsmarknaden ska få en bättre funktion.
            </seg>
            <seg n="964a2991">
              Det jag kan utläsa från Peter Perssons fråga i interpellationen
              är en viss frustration över att det finns en medlemsflykt från
              facket. 500 000 människor har lämnat facket och a-kassan, säger
              Peter Persson. Det är klart att han vill hitta en syndabock när
              det gäller att människor inte längre vill vara med i facket som
              är så tätt knutet till det socialdemokratiska partiet. Men han
              stannar snabbt vid att konstatera att det är Anders Borg som bär
              skulden till detta, och det finns inga andra förklaringar.
            </seg>
            <seg n="a0788cbb">
              Jag, till skillnad från Peter Persson, träffar människor och
              pratar med dem. Jag träffar ofta människor som är fackanslutna.
              Det finns en viss frustration hos medlemmarna som känner att det
              parti som de skickar sin medlemsavgift till inte längre företräder
              deras intressen. Jag träffar ofta medlemmar som känner att det
              i dag bara finns ett arbetarparti i Sverige, och det är Moderaterna.
              Det är klart att det innebär stor frustration för Peter Persson,
              det förstår man ju. Men jag tror att man skulle gagnas av att
              leta förklaringar utifrån andra parametrar än de enklaste. Om
              Peter Persson kunde förhålla sig till att företräda dem som facket
              ska företräda kanske medlemsantalen skulle förändras i en riktning
              som skulle gynna Peter Perssons syften.
            </seg>
            <seg n="d04f751b">
              Jag har ännu inte fått något diplom på min vägg från Per Schlingmann,
              men jag är helt övertygad om att Peter Persson har ett hedersdiplom
              från det socialdemokratiska högkvarteret för sin förmåga att förhålla
              sig till en drömvärld och en verklighetsfrånvänd tillvaro.
            </seg>
            <seg n="3f3e5807">
              Det vore intressant om Peter Persson vidgade sina vyer lite och
              pratade med människor runt omkring sig.
            </seg>
          </u>
          <note type="speaker" n="89327ba5">
            Anf. 54 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-18" n="56dc50ad">
            <seg n="8072fd1c">
              Fru talman! Låt oss börja där den här diskussionen har sin grund.
              Präglas svensk arbetsmarknad av att allting är sämre, av att den
              svenska modellen går sönder och av att Sverige är ett land som
              tävlar i bottenligan i Europa och världen? Nej, så är det inte.
              Världen går igenom den värsta krisen sedan depressionen, och Sverige
              är ett av de länder som har klarat det här bra. Här har vi stabilitet.
              Vi har starka offentliga finanser, vi har trygghet kring välfärden,
              vi har trygghet kring hushållsekonomin, vi ökar våra investeringar,
              vi satsar på infrastruktur och vi inför breda stimulanser för
              ekonomin när andra stramar åt, höjer skatter och skär ned på utgifter.
              Det är därför som Sverige så ofta lyfts fram i den här internationella
              diskussionen som ett pragmatiskt exempel på ett land som förenar
              trygghet och tillväxt och bidrar till nya reformer i en modern
              välfärdsstat.
            </seg>
            <seg n="7be1a775">
              Då har vi träffat det här yrkesintroduktionsavtalet för att ytterligare
              förstärka politiken för full sysselsättning. En del av det har
              varit att vi har lyssnat in ett fackligt krav på en differentierad
              a-kassa. Det är inte mer komplicerat än så. Man lyssnar in vad
              motparten har att säga när man förhandlar. Jag förstår att man
              nu hos Socialdemokraterna, när det har gått ett tag sedan man
              hade regeringsmakten, börjar glömma bort att det är så man gör,
              men jag kan försäkra Socialdemokraterna att ni kommer att få lära
              er att kompromissa med Miljöpartiet och Vänsterpartiet om vi mot
              all förmodan skulle landa i en socialdemokratisk valseger.
            </seg>
            <seg n="31e2e340">
              Vad är då en politik för full sysselsättning, frågar man här.
              Låt mig vara tydlig med vad som är en politik för full sysselsättning.
              Det vet vi. Det finns väl beskrivet av OECD, EU-kommissionen och
              IMF. Det betyder att man sänker skatterna, framför allt för låg-
              och medelinkomsttagare, så att det lönar sig bättre att arbeta.
              Det är en kärningrediens i varje recept för att få ned arbetslösheten
              och öka sysselsättningen.
            </seg>
            <seg n="0a596b35">
              Det betyder att man satsar på arbetslinjen och att man som Sverige
              ligger i topp när det gäller aktiva insatser, att man är ett av
              de länder av EU:s alla medlemmar som lägger mest resurser på att
              aktivera de arbetslösa samtidigt som man har en stram hållning
              i transfererings- och bidragssystemen så att det lönar sig att
              jobba, så att drivkrafterna är tydliga. Det är en politik för
              full sysselsättning.
            </seg>
            <seg n="a564a4bc">
              Det handlar om att man förstärker konkurrenskraften, inte slår
              sönder förutsättningarna för jobb utan investerar i energi och
              infrastruktur, sänker bolagsskatter, förbättrar innovationsklimat
              och underlättar för spetsforskning. Det är en politik för konkurrenskraft.
              Det är den politik som vi bedriver. Det handlar om utbildningspolitik
              – breda åtgärder för kunskap.
            </seg>
            <seg n="9e9bb0c2">
              Vad är då Socialdemokraternas politik? Det finns skäl att diskutera
              det när man hör att socialdemokraterna här nämner att målet är
              att få den lägsta arbetslösheten i Europa. Häpnadsväckande nog
              ser det ju ut som att politiken är utformad med helt andra avsikter.
              Det är höjd a-kassa, trots att det alltid varnas för att det leder
              till lägre sökaktivitet och stigande jämviktsarbetslöshet. Det
              är utbyggd sjukförsäkring, nedmonterade kontrollsystem och öppna
              dörrar in i förtidspensionering. Det är föräldraförsäkring, bostadsbidrag,
              barnbidrag och underhållsstöd – ja, varje bidragssystem som Sverige
              har ska helt enkelt byggas ut, trots att Sverige redan har de
              kanske mest omfattande sociala trygghetssystemen.
            </seg>
            <seg n="b29027b8">
              Vad är konsekvensen av det här? Det vet Socialdemokraterna väl,
              för det här finns väl beskrivet i omfattande forskningslitteratur,
              och det finns en bred erfarenhet från internationella organisationer.
            </seg>
            <seg n="33c604e2">
              Till att börja med försämrar man matchningen. När man får en
              minskad rörlighet på arbetsmarknaden när det gäller yrken, geografi,
              kompetens och allt annat försämras matchningen. Det här är en
              politik som direkt försämrar matchningen. Den sänker sökaktiviteten,
              den försämrar rörligheten och den försämrar lönebildningen. Om
              det råder det ingen som helst tvekan. Det har framgått av varje
              dokument som Finansdepartementet har publicerat de senaste 20
              åren att det är så sambanden ser ut.
            </seg>
            <seg n="cde3c9e2">
              De här bidragshöjningarna ska sedan finansieras med stora skattehöjningar
              som slår sönder företagsklimat och arbetsmarknad. Vad handlar
              det om? Det handlar om att trycka ut människor från arbetsmarknaden.
              Det är där Socialdemokraternas mål hör hemma. Syftet är att trycka
              ut människor.
            </seg>
          </u>
          <note type="speaker" n="01b51742">
            Anf. 55 PETER PERSSON (S):
          </note>
          <u who="Q6043655" xml:id="i-812c372a49a69870-5" n="3f94b5db">
            <seg n="31d7e7c5">
              Fru talman! Så stiger Jörgen Andersson ut ur stålverkets buller
              och gnistregn och förklarar världen. Moderaterna är det stora
              arbetarpartiet. Det var onödigt att bilda fackföreningar eller
              ett socialdemokratiskt parti. Allmänna valmansförbundet fanns
              ju med käcka paroller om rösträtt för de rika och att låta bruksdisponenterna
              bestämma. Därför behöver man inte heller här i kammaren svara
              på frågor. Ena dagen slår man stenhårt mot arbetslöshetsförsäkringen
              och de fackliga organisationerna och säger att det var rätt. Det
              leder till massarbetslöshet. Andra dagen säger man: Vi vårdar
              den svenska modellen och inför en solidarisk arbetsmarknadsavgift.
              Båda gångerna har man rätt om man heter Anders Borg, mannen som
              är ofelbar.
            </seg>
            <seg n="49b4c72b">
              Till min yttersta glädje kommer vi efter ett uppehåll på två
              timmar här att få fortsätta att pröva Anders Borgs förmåga att
              någon gång innan han slutar som finansminister säga i denna kammare:
              Jag hade fel.
            </seg>
            <seg n="2cab1222">
              Jag tänker under den fortsatta aftonen att ge dig rikliga tillfällen,
              Anders Borg, att i de mest skilda frågor säga: Jag hade fel.
            </seg>
            <seg n="3e5fbbc9">
              Den sista gången du gjorde motsatt vad du tidigare gjorde tycker
              jag att du gjorde rätt. Det gläder mig att du sänkte avgifterna,
              men du gjorde fel någon gång eftersom du gjorde motsatt tidigare.
              Jag ser fram emot aftonen, fru talman.
            </seg>
          </u>
          <note type="speaker" n="1cafc7c8">
            Anf. 56 ANDERS KARLSSON (S):
          </note>
          <u who="Q3375074" xml:id="i-1847b42c73ff9a8f-1" n="13194168">
            <seg n="ad57bcc6">
              Fru talman! Jag ställde en fråga till finansministern om när
              det var rätt – om det var rätt 2007 eller nu – att han ändrade
              på den differentierade a-kasseavgiften. Jag fick inget svar. Han
              talade om en förhandling som har skett, och därmed har man förändrat
              den differentierade a-kasseavgiften.
            </seg>
            <seg n="a7079326">
              Min fråga till Anders Borg är fortfarande: Är din uppfattning
              fortfarande att den differentierade a-kasseavgiften är den rätta
              men att du efter förhandlingar med fackliga organisationer och
              andra partier i regeringen har tvingats ändra dig? Är det så?
              Är din grundläggande uppfattning fortfarande att det är bättre
              att tvinga människor att sänka sina löner genom att man höjer
              a-kasseavgiften ju fler som är arbetslösa? Det är faktiskt den
              teorin du syftade på när du differentierade a-kasseavgiften. Om
              fler människor blir arbetslösa inom en viss sektor innebär det
              också att det får en lönesänkande effekt. I och med det skulle
              man kunna trycka ned reservationslönerna.
            </seg>
            <seg n="c5cdee0f">
              Samtidigt har man inte höjt a-kasseersättningen sedan 2006. Tvärtom
              har man sänkt den till 680 kronor som högsta ersättning. En arbetslös
              ska alltså leva på 14 960 kronor om han tidigare har haft en månadslön
              på 35 000 kronor. Detta är otidsenligt. Men frågan kvarstår, och
              jag hoppas att finansministern kan svara på den under kvällen
              eftersom det blir fler debatter, som Peter Persson har sagt.
            </seg>
          </u>
          <note type="speaker" n="3cafbafc">
            Anf. 57 JÖRGEN ANDERSSON (M):
          </note>
          <u who="Q5555097" xml:id="i-34b8f40ae4e26898-1" n="f30ee475">
            <seg n="1344a110">
              Fru talman! Det som Peter Persson glömmer att tala om när han
              talar om rösträtten i början av förra seklet är att då, precis
              som nu, var det bara makten och ingenting annat än makten som
              gällde för Socialdemokraterna. Faktum är att de förslag som lades
              fram om rösträtt röstades ned av Socialdemokraterna av den enkla
              anledningen att de insåg att de skulle tappa makt om de röstade
              igenom de första förslagen.
            </seg>
            <seg n="d36bd18a">
              När det gäller gnistor och buller kommer jag inte ifrån dem när
              det gäller gjutmaskinerna i SSAB, däremot sågklingor och slagborrsmaskiner
              som jag känner mycket väl till.
            </seg>
            <seg n="55951bf3">
              Peter Perssons mustiga retorik kan aldrig dölja det faktum att
              det från dem som han tror sig företräda, hans goda bidragsgivare,
              faktiskt upplevs som att han inte längre företräder dem. När fackmedlemmarna
              inte längre känner att det är deras intressen som man talar om
              tappar man medlemmar. Det är detta faktum som Peter Persson försöker
              dölja genom att skylla på Anders Borg när det gäller differentierade
              a-kasseavgifter. Det kan förvisso ha haft betydelse, men det är
              inte hela sanningen, Peter Persson. Man kan inte å ena sidan förespråka
              marginellt höjda bruttolöner och å andra sidan säga nej till massiva
              nettolöneökningar. Det är det problem som Socialdemokraterna har
              haft. Men det är det som de vägrar att inse.
            </seg>
          </u>
          <note type="speaker" n="0c55aef6">
            Anf. 58 Finansminister ANDERS BORG (M):
          </note>
          <u who="Q182050" xml:id="i-4a85813cf9b543c4-0" n="56dc50ad" next="i-cd512dedc74aaed2-0">
            <seg n="076f8430">
              Fru talman! Detta har varit en bra debatt därför att den så tydligt
              har visat att Sverige har klarat krisen bättre än andra länder
              och att vi här har en regering som står bakom full sysselsättning.
              Vi har en regering som inte har en politik som syftar till att
              driva ut människor från arbetsmarknaden, som inte vill låsa fast
              människor i bidragssystem utan som förstår att sambanden i ekonomin
              bygger på att om man har tillväxt får man människor i arbete.
              Och när man har människor i arbete klarar man välfärden. Tappar
              man företagsamheten, innovationen, kreativiteten och arbetslinjen
              börjar man undergräva välfärden. Det är därför som det är så farligt
              med den typ av bidragspolitik som Socialdemokraterna står för.
              Då förstår vi att det inte finns några pengar till sjukvården.
              Då förstår vi att det är äldreomsorgen som har satts åt sidan.
              Då förstår vi att det är skolhusen och lärarna som inte kan prioriteras.
              Det är det som är faran med bidragspolitiken.
            </seg>
            <seg n="b3dcc644">
              Vi för en pragmatisk och resultatorienterad politik. Då sätter
              vi oss i samtal med fack och arbetsgivare för att få yrkesintroduktionsavtal
              på plats och för att det ska bli en lättare väg för unga människor
              in i arbete. Då lyssnar vi på vad parterna säger, och då är vi
              beredda att ta in det. Då ska man naturligtvis lägga till att
              det ur vårt perspektiv är positivt om vi också kan göra lättnader
              för hushåll, både med inkomstskatter och med a-kasseavgifter,
              som gör att det i kristider finns lite mer pengar kvar i plånboken.
              Det är en traditionell politik för att säkra efterfrågan så att
              Sverige kan utvecklas på ett tryggt och stabilt sätt. Det är en
              självklar politik för ett parti som står för full sysselsättning,
              likaväl som att marschen in i bidragssamhället är vägen bort från
              full sysselsättning, bort från sammanhållning, bort från välfärd
              och bort från den trygghet som människor har i arbetslivet. Detta
              har denna debatt mycket tydligt visat.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="5ed1ed7a">
            Ajournering
          </note>
          <note n="41a0a661">
            Kammaren beslutade kl. 16.05 på förslag av förste vice talmannen
            att ajournera förhandlingarna till kl. 18.00.
          </note>
          <u who="Q182050" xml:id="i-cd512dedc74aaed2-0" n="56dc50ad" prev="i-4a85813cf9b543c4-0">
            <seg n="943af099">
              Återupptagna förhandlingar
            </seg>
          </u>
          <note n="e1038866">
            Förhandlingarna återupptogs kl. 18.00.
          </note>
          <note n="1056652d">
            12 § Svar på interpellation 2013/14:22 om särskild inkomstskatt
            för utomlands bosatta
          </note>
          <note type="speaker" n="2ba6df2f">
            Anf. 59 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-19" n="56dc50ad">
            <seg n="b328f6c6">
              Herr talman! Leif Jakobsson har frågat mig dels på vilket sätt
              det skapas arbetstillfällen i Sverige genom att skatten för utlandssvenskar
              sänks, dels om jag har underlag som visar att utlandssvenskarnas
              ekonomiska situation är så svår att de måste prioriteras före
              pensionärer, sjuka, arbetslösa och föräldralediga boende i Sverige.
            </seg>
            <seg n="d70315f2">
              Den särskilda inkomstskatten för utomlands bosatta är en statlig
              definitiv källskatt som betalas in av utbetalaren av ersättningen.
              Det innebär att den skattskyldige inte behöver deklarera inkomsten.
              Från inkomsten får några kostnadsavdrag inte göras. Inte heller
              ges jobbskatteavdrag och grundavdrag. Skattesatsen är anpassad
              efter att avdrag inte ges.
            </seg>
            <seg n="b8c15b2a">
              Syftet med den särskilda inkomstskatten för utomlands bosatta
              är att underlätta för den skattskyldige och förenkla hanteringen
              för Skatteverket. Det bör därför endast undantagsvis vara mer
              förmånligt för den skattskyldige att välja en beskattning enligt
              inkomstskattelagen.
            </seg>
            <seg n="afdd2a41">
              Jobbskatteavdraget och det förhöjda grundavdraget för pensionärer
              har förstärkts vid flera tillfällen utan att denna särskilda inkomstskatt
              för utomlands bosatta har ändrats.
            </seg>
            <seg n="72ce84ee">
              Med regeringens föreslagna förstärkningar av jobbskatteavdraget
              och det förhöjda grundavdraget för pensionärer kan antalet personer
              som väljer att beskattas enligt inkomstskattelagen väntas öka.
              Det finns därför av förenklingsskäl och administrativa skäl anledning
              att sänka den särskilda inkomstskatten för utomlands bosatta.
            </seg>
          </u>
          <note type="speaker" n="a8f853f7">
            Anf. 60 LEIF JAKOBSSON (S):
          </note>
          <u who="Q3373340" xml:id="i-69d147c1423cd773-0" n="29656ca8">
            <seg n="dee74baa">
              Herr talman! Jag tackar för svaret, men det var inte precis svar
              på de frågor jag ställde.
            </seg>
            <seg n="d1f68c0a">
              Varför ställer jag frågorna? Jo, det är klart att det är ganska
              exceptionellt att i den situation regeringen befinner sig i lägga
              fram en budget för nästa år där man räknar med ungefär 3 procents
              tillväxt. Det är ett ganska, eller till och med riktigt, hyggligt
              år. Samtidigt räknar man med att behöva låna 50 miljarder, och
              ett budgetunderskott på 1 ½ procent, ett sådant här ändå ganska
              bra tillväxtår. Det är klart att jag undrar varför man då väljer
              att låna upp ytterligare 300 miljoner för att sänka skatter för
              människor som inte bor i Sverige.
            </seg>
            <seg n="102bfc16">
              Jag har naturligtvis testat de argument och teorier finansministern
              brukar hänvisa till. Det första är att man ska sänka skatter för
              att det ska skapa jobb. Teorin bakom det är det välkända att människor
              som inte arbetar tillräckligt mycket ska sitta vid köksbordet,
              läsa skattetabellen och inse: Oj, jag kan tjäna pengar på att
              jobba! Då går de och klipper sig – det var inte personligt, finansministern
              – och söker ett jobb. Det är ungefär teorin bakom det.
            </seg>
            <seg n="81518f05">
              Den faller dock ganska snabbt, eftersom vi talar om skattskyldiga
              som inte bor i landet. Jobbtillväxten i Sverige skulle väl alltså
              inte påverkas på något som helst vis, och därför faller naturligtvis
              det argumentet. Det har fallit i Sverige också, med alla studier
              och hela jobbskatteavdragsdiskussionen om att det inte fungerar.
            </seg>
            <seg n="9b7f4677">
              Då har vi sett att det i den här budgeten har tonat fram ett
              nytt argument, som handlar om konsumtionsstöd för att upprätthålla
              hemmamarknaden. Det kan man tänka sig, och det skulle nog vara
              så att vi argumenterade väldigt hårt för det inför budgeten för
              det här året, 2013, när vi hade betydligt sämre tillväxtprognoser.
              Då valde regeringen i stället att lägga pengarna på att sänka
              bolagsskatten, vilket inte har ett dugg effekt på den inhemska
              efterfrågan.
            </seg>
            <seg n="515740ef">
              Ändå kan det vara en konsumtionsstimulans. Ja, det är klart att
              det blir att sänka skatten för skattskyldiga som bor utomlands,
              men det lär inte stötta hemmamarknaden. Det lär inte stötta de
              svenska jobben. De gamla vanliga argumenten duger alltså inte.
            </seg>
            <seg n="ed243bb4">
              Då får vi i svaret en ny teori, nämligen att man sänker skatter
              för att förenkla och på så sätt få mindre administration. Det
              kan vi väl kanske köpa i teorin – det skulle inte kosta någonting
              att ta in skatterna om man satte dem till noll. Det är dock inte
              speciellt troligt eller önskvärt. Det är klart att det finns en
              kostnad förknippad med skatteindrivningen.
            </seg>
            <seg n="916a383f">
              Då måste man pröva det nya, tredje, argumentet, nämligen att
              man nu lånar pengar för att sänka skatten för att man ska minska
              administrationen. Det är 300 miljoner det kostar, och jag skulle
              vilja se kalkylen som visar att staten tjänar 300 miljoner på
              den här administrativa förenklingen. Det motsvarar i storleksordningen
              500–600 anställda på Skatteverket.
            </seg>
            <seg n="feced246">
              Finns den kalkylen? Varför är den i så fall inte med i budgetpropositionen?
              Eller är det så enkelt att det finns ett fjärde motiv: Att Moderaterna
              ska bedriva valrörelse på solkusten, liksom man gjorde 2006?
            </seg>
          </u>
          <note type="speaker" n="65494a3d">
            Anf. 61 FINN BENGTSSON (M):
          </note>
          <u who="Q5570168" xml:id="i-3a45f4895ca7932a-2" n="2c11e6fb">
            <seg n="e6c01356">
              Herr talman! Det passar bra att jag begärde ordet, för det jag
              tänkte ta upp anspelar på det sista som interpellanten Leif Jakobsson
              antydde – att det här skulle vara något slags valtaktisk fråga.
            </seg>
            <seg n="b9090a47">
              Jag tycker att finansministern i sitt svar på ett väldigt pedagogiskt
              sätt beskriver syftet med att harmonisera de olika skatterna.
              Syftet är huvudsakligen att underlätta för Skatteverket att förenkla
              hanteringen, och att man vill ha bort folk från inkomstskattelagen
              med den här särskilda skatten. Hela motivet är att den anpassas
              till den sunda, jobbskapande politik som inkomstskattelagens förbättringar
              har gjort för framför allt låg- och medelinkomsttagare genom jobbskatteavdraget
              och dess arbetsdrivande effekter. De är väl kända och har vittnats
              om i tidigare debatter här.
            </seg>
            <seg n="d7e52493">
              Däremot är det en mening som stötte mig i Leif Jakobssons interpellation.
              Det står: Inga jobb skapas och det är konsumtion utomlands som
              främjas. Hur tänker sig Leif Jakobsson detta? Lever vi inte i
              en allt friare, rörlig värld där vi försöker se globaliseringens
              värden? Att svenskar flyttar utomlands gör ju inte att de en gång
              för alla bosätter sig utomlands.
            </seg>
            <seg n="032372c7">
              Det är kanske inte heller så att det är fördomar, som jag antyder
              här. Det står nämligen också i interpellationen från Leif Jakobsson
              att han ifrågasätter att utlandssvenskarnas ekonomiska situation
              är svår. Det kanske inte är så med den fria rörligheten att det
              bara är rika svenskar som flyttar utomlands, utan det är sannolikt
              ett utbyte som sker både till Sverige och från Sverige. Det handlar
              kanske om att arbetsförkovra sig i andra länder och sedan föra
              tillbaka den kompetensen till Sverige, för att det är så man sköter
              en bättre matchning till en förändrad arbetsmarknad.
            </seg>
            <seg n="eddae905">
              De sakerna tycker jag helt givet kan spela in i den här interpellationen.
              När det gäller just meningen som ifrågasätter att det här skapar
              fler jobb och att konsumtionen ska främjas är därför min fråga:
              Är vi nu så isolationistiska att vi nästan vill ha tullar så att
              vi inte kan stimulera även till utländsk konsumtion? Sverige är
              ett litet, exportberoende land, Leif Jakobsson. Det kan mycket
              väl tänkas att utlandssvenskar också konsumerar svenska produkter
              utomlands, och därmed gynnar de i någon mån också svensk konsumtion.
            </seg>
            <seg n="8703677f">
              När det sedan gäller HUS-avdraget och förfasningen över att det
              kan utnyttjas av människor som betalar skatt – för vilket den
              faktiskt är till, även om detta är genom en särskild skatt – finns
              det exempel jag hört vittnas om där svenskar som bor utomlands
              utnyttjar svensk arbetskraft för att genomföra bland annat det
              som HUS-avdraget ger möjlighet till ekonomisk kompensation för.
              På det sättet kan man säga att det i så fall även bidrar till
              att svenska arbetare, som betalar skatt i Sverige, får möjlighet
              att genomföra arbete utomlands.
            </seg>
            <seg n="e4de8ebc">
              Frågan till interpellanten är alltså egentligen vad han menar
              med meningarna där han på något sätt ifrågasätter och gärna vill
              isolera Sverige från ett ökat samarbete med omvärlden, såväl för
              dem som arbetar utomlands och för dem de som kan erbjuda konsumtion
              utomlands, vilket kan gynna Sverige. Det gäller också för dem
              som kanske dessutom kan erbjuda ytterligare svenskar att komma
              utomlands och förtjäna sin intäkt och betala skatt – kanske till
              och med inkomstskatt – i Sverige. Skulle det vara någon nackdel
              i sig?
            </seg>
            <seg n="efa47635">
              Har Leif Jakobsson några siffror på att den nödvändiga anpassning
              som finansministern beskrev för att harmonisera systemen med varandra
              inte ger ett enklare skatteförfarande för dem som bor utomlands
              och underlättar för Skatteverket?
            </seg>
            <seg n="5312c838">
              Till sist har vi på alla andra områden också en ökad harmonisering
              med utlandet, till exempel när det gäller socialförsäkringar och
              pensioner, allt i syfte att öka globaliseringen.
            </seg>
            <seg n="e084aaad">
              Jag tycker, herr talman, att den här interpellationen i vissa
              stycken andas just den protektionistiska ådra som jag trodde att
              Socialdemokraterna inte längre stod bakom.
            </seg>
          </u>
          <note type="speaker" n="1847b4aa">
            Anf. 62 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-20" n="56dc50ad">
            <seg n="1af80fee">
              Herr talman! Bakgrunden till att vi har en särskild inkomstskatt
              för dem som är bosatta utomlands är att vi tidigare hade ett mycket
              omfattande administrativt betungande system där man skulle kontrollera
              deklarationer och säkra att man fick in inkomster från de svenskar
              som bosatt sig utomlands. Det gjorde att Erik Åsbrink i samband
              med skattereformen landade i slutsatsen att man skulle införa
              den särskilda inkomstskatten. Det är ett väldigt förenklat system
              som gör att man får in skatteintäkterna och därmed säkrar att
              systemet fungerar väl.
            </seg>
            <seg n="763e0faf">
              Det är alldeles uppenbart att det systemet bygger på att det
              inte är alltför stora skatteskillnader mellan SINK och den vanliga
              beskattningen. När man då har sänkt skatterna i Sverige, vilket
              naturligtvis har haft en massa positiva effekter för hushåll,
              ekonomi och annat, är det också rimligt att man då och då justerar
              SINK:en. Gör man inte det återför man Skatteverket till en situation
              där Skatteverket på ett väldigt besvärligt sätt och med omfattande
              administration måste sköta det här. Jag tror att det finns betydligt
              viktigare uppgifter för Skatteverket att hantera än en SINK-beskattning.
            </seg>
          </u>
          <note type="speaker" n="921f66b7">
            Anf. 63 LEIF JAKOBSSON (S):
          </note>
          <u who="Q3373340" xml:id="i-69d147c1423cd773-1" n="29656ca8">
            <seg n="a30375d3">
              Herr talman! Jag ska göra ett undantag. När någon annan ger sig
              in i en interpellationsdebatt brukar jag inte bemöta vederbörande,
              men Finn Bengtssons argumentation var väl den mesta krystade jag
              har hört.
            </seg>
            <seg n="5ddf4e6d">
              Jag kan faktiskt tänka mig en sak, att det finns en hel del utlandssvenskar
              som åker till Ikea på den ort där man bor och köper knäckebröd
              och lite annat, men jag tror inte att det skulle ha någon större
              betydelse för vårt folkhushåll.
            </seg>
            <seg n="30045c96">
              Problematiken är att vi har asymmetriska skattesystem – självklart
              har vi det. Väldigt många av dem som bor utomlands men ändå har
              till exempel sin pension här från Sverige har också en inteckning
              i det svenska välfärdssystemet som ser väldigt annorlunda ut än
              vad det gör på många andra håll i Europa. Det är klart att de
              tänker sig att de kanske en dag behöver åka hem och ta i anspråk
              till exempel vår sjukvård och annat. Då tycker jag att det är
              högst rimligt att de är med och finansierar det under tiden. Det
              är den moraliska dimensionen i det hela.
            </seg>
            <seg n="bec83c8d">
              Finansministern säger att det blir jättestor administration.
              Jag bara undrar: Hur ser kalkylen ut? Hur sparar man in de motsvarande
              300 miljonerna? Finansministern säger: Det här är så fruktansvärt
              mycket att vi väljer att låna 300 miljoner extra nästa år för
              att vi ska bli av med den här administrationen. Då måste det väl
              finnas en uppsida i detta, men den hör jag inte talas om. Jag
              bara uppskattar väldigt snabbt att det motsvarar 500–600 anställda
              på Skatteverket, men vi får väl höra med generaldirektören på
              Skatteverket om det finns motsvarande ledig kapacitet. Vi socialdemokrater
              har nämligen en del andra idéer om vad Skatteverket i så fall
              skulle kunna syssla med. Det handlar om att ge sig på ekonomisk
              brottslighet och annat.
            </seg>
            <seg n="169ff44a">
              Då kommer vi till frågan: Vad innebär då det här? Jo, en svensk
              pensionär som bor utomlands och har 15 000 i pension varje månad
              från Sverige får, enligt uppgift i Privata Affärer, en skattesänkning
              på 600 kronor i månaden. I samma budgetproposition föreslår Anders
              Borg att en svensk pensionär som bor i Sverige ska få 100 kronor
              i skattesänkning. Det är sex gånger mer till den pensionär som
              bor utomlands.
            </seg>
            <seg n="d3226452">
              Det gäller att hantera sammanhållningen i vårt land. Att tala
              om att vi satsar sex gånger mer på en pensionär som har lämnat
              landet tycker jag är otroligt utmanande.
            </seg>
            <seg n="24aeaed5">
              Jag skulle vilja ha en förklaring på varför en svensk pensionär
              med svensk pension som bor i utlandet ska ha sex gånger så stor
              skattesänkning som den som bor i Sverige.
            </seg>
          </u>
          <note type="speaker" n="2cbe62f8">
            Anf. 64 FINN BENGTSSON (M):
          </note>
          <u who="Q5570168" xml:id="i-3a45f4895ca7932a-3" n="2c11e6fb">
            <seg n="7d29eeea">
              Herr talman! Leif Jakobsson kan ju tycka att det han fick höra
              var krystat. Det kanske beror på att han inte har den vision som
              man kan ha kring den ökade rörligheten, och det var det som bekymrade
              mig i mitt inlägg.
            </seg>
            <seg n="77731de4">
              Leif Jakobsson skriver i interpellationen att inga jobb skapas.
              Vad har Leif Jakobsson för belägg för det? En svensk som flyttar
              utomlands kanske inte är permanent boende utomlands, kanske åker
              ut för att lära sig någonting och kommer hem och startar ett företag
              i Sverige. Har möjligheten föresvävat Leif Jakobsson att den fria
              rörligheten faktiskt kan ge jobb? I interpellationen står det:
              Det skapar inga nya jobb. Vad har han för belägg för det? Han
              kanske inte skulle tala enbart med Skatteverkets generaldirektör
              utan också med Erik Åsbrink som införde skatten från början. Att
              den sedan, precis så pedagogiskt som finansministern beskriver
              det, harmoniseras av ett parti och en regering som har förmågan
              att sänka skatter för dem som har vanliga löner må vara en hämsko
              för Leif Jakobsson, men det är det inte för dem som förstår att
              detta skapar jobb både i Sverige och kanske till och med utomlands.
            </seg>
            <seg n="7be85ab1">
              När det sedan gäller konsumtionen utomlands är Sverige ett land
              med stor export till många länder där svenskar som bor, och det
              kanske inte är bara ett här namngivet företag som kan gynnas av
              det. Det är väl också så att svenskar som bor utomlands företräder
              svenska intressen, vill jag tro, på många olika sätt och marknadsför
              den handel som vi gärna vill se stimuleras snarare än motverkas.
              När då en skatt harmoniseras på det sätt som har beskrivits för
              att göra den neutral i förhållande till Skatteverkets annars orimligt
              ökade administrativa börda tycker jag att det är rimligt att våga
              ställa sig frågan: Kan Leif Jakobsson ta fram belägg för att det
              här skulle vara ett direkt hinder mot allting annat? Om det snarare
              är en isolationistisk, protektionistisk politik som beskrivs störs
              jag av att Socialdemokraterna har tagit in det i tankegodset i
              sitt parti igen.
            </seg>
          </u>
          <note type="speaker" n="c959782f">
            Anf. 65 ANETTE ÅKESSON (M):
          </note>
          <u who="Q4991052" xml:id="i-5dd0d95a08a79404-0" n="2166a28e">
            <seg n="49569c6a">
              Herr talman! Jag vill bara ta upp ett annat perspektiv och nyansera
              debatten lite grann.
            </seg>
            <seg n="70db7969">
              Jag har varit i kontakt med ganska många utlandssvenskar. Många
              av dem har faktiskt bott, arbetat och betalat full skatt i Sverige
              under många år innan de flyttade utomlands, och nu fortsätter
              de att betala skatt utan att nyttja systemet, i princip inte över
              huvud taget. Sedan kan man diskutera om de kommer att flytta hem
              igen eller inte.
            </seg>
            <seg n="7c6bb552">
              Samtidigt är det så att man inte får göra några som helst avdrag.
              Möjligheten till avdrag för sommarhus i Sverige kan man inte nyttja,
              som ROT-avdrag eller RUT-avdrag. På så sätt är det ganska mycket
              skatt, för man får så att säga ingenting för den över huvud taget.
            </seg>
            <seg n="663482ee">
              Utöver de administrativa förtjänster som Skatteverket får om
              personerna i fråga fortsätter att betala SINK i stället för skatt
              enligt inkomstskattelagen får vi ur Sveriges perspektiv in relativt
              mycket pengar utan att samhällstjänsterna tas i anspråk i någon
              större omfattning.
            </seg>
          </u>
          <note type="speaker" n="16030f9b">
            Anf. 66 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-21" n="56dc50ad">
            <seg n="b408110a">
              Herr talman! Jag har redogjort för bakgrunden till att vi har
              en SINK, Det är att det är en förenkling av skattesystemet som
              har fungerat väl under åren, införd av en socialdemokratisk finansminister,
              Erik Åsbrink. Socialdemokraterna hade goda möjligheter att ta
              bort det här systemet under sitt långa regeringsinnehav. De gjorde
              aldrig det, av det enkla skälet att det är ett rimligt sätt att
              sköta en beskattning som säkrar skatteintäkterna utan alltför
              omfattande administration.
            </seg>
            <seg n="9b6a6e51">
              När man då gör förskjutningar i det övriga skattesystemet måste
              man anpassa SINK:en eftersom systemet naturligtvis är frivilligt.
              Annars får man tillbaka en stor del av skattebetalarna in i det
              vanliga systemet, vilket skulle öka administrationen och krångla
              till hela systemet.
            </seg>
            <seg n="2d4678d6">
              Antingen får Socialdemokraterna säga att de vill avskaffa SINK:en
              eller också får de säga att de tänker höja de vanliga inkomstskatterna
              i Sverige tillbaka till den nivå som de var på innan. Den position
              de nu har är motsägelsefull och skulle leda till att SINK-systemet
              undergrävdes, och det vore en dålig förändring av svenskt skattesystem.
            </seg>
          </u>
          <note type="speaker" n="4039fc8f">
            Anf. 67 LEIF JAKOBSSON (S):
          </note>
          <u who="Q3373340" xml:id="i-69d147c1423cd773-2" n="29656ca8">
            <seg n="f67b8c4f">
              Herr talman! Det är intressant att många vill delta i debatten,
              men jag har fortfarande inte fått svar på varför en svensk pensionär
              med svensk pension ska ha sex gånger större skattesänkning om
              han bor utomlands jämfört med om han bor i Sverige. Ni måste förstå
              att det är ganska utmanande att göra på detta sätt.
            </seg>
            <seg n="36af9d2d">
              Undertonen i ert resonemang är att ni har sänkt skatten genom
              jobbskatteavdraget och gjort andra justeringar i skattesystemet
              men att dessa stackare inte har hängt med i skattsänkningarna.
              Det är mycket utmanande mot landets arbetslösa och sjuka som inte
              har fått en enda krona av dessa skattesänkningar.
            </seg>
            <seg n="a371c467">
              De har inte fått vara med i argumentet att det ska vara konsumtionsstimulanser
              för hemmamarknaden. Det finns dock ingen som helst anledning att
              begränsa den konsumtionsstimulans som det femte jobbskatteavdraget
              sägs vara till dem som jobbar. Tvärtom är det nog många i de andra
              grupperna som skulle kunna hantera den frågan betydligt bättre.
            </seg>
            <seg n="5cc3d6b0">
              Frågan kvarstår. Varför får en svensk pensionär i Sverige 100
              kronor i månaden medan en svensk pensionär i utlandet får 600
              kronor i månaden?
            </seg>
            <seg n="7f34886a">
              Jag lovar att vi ska hålla koll på hur mycket av sin valrörelse
              och valturné Moderata samlingspartiet tänker lägga på solkusten
              nästa år, 2014.
            </seg>
          </u>
          <note type="speaker" n="08e86761">
            Anf. 68 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-22" n="56dc50ad">
            <seg n="436d997d">
              Herr talman! Det har varit en viktig interpellationsdebatt. Den
              visar att det är nödvändigt att göra förändringen av SINK:en.
              Antingen får man höja skatterna för vanliga inkomsttagare eller
              avskaffa SINK-systemet. Är man inte beredd att stå för endera
              av dessa uppfattningar kan man inte föra en politik som leder
              till att man undergräver SINK-systemet och återför oss till den
              situation vi hade innan Socialdemokraterna klokt nog införde dagens
              ordning.
            </seg>
            <seg n="c36154a4">
              Jag tycker att denna debatt klart och tydligt har visat att den
              enda rimliga förändringen är att sänka SINK:en.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="70f2fbb0">
            13 § Svar på interpellation 2013/14:34 om flaskhals för ekonomisk
            utveckling och bostäder
          </note>
          <note type="speaker" n="e4856d82">
            Anf. 69 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-23" n="56dc50ad">
            <seg n="99ae0060">
              Herr talman! Peter Persson har frågat mig mot vilken bakgrund
              av fakta och argument eller ekonomiska teorier som jag har övergett
              tron på bostadsproduktion som motor för ekonomisk tillväxt. Han
              har även frågat mig varför jag inte vill ge bostadsministern några
              ekonomiska resurser för att bygga bostäder.
            </seg>
            <seg n="7f7898ae">
              En väl fungerande bostadsmarknad är en förutsättning för god
              ekonomisk tillväxt. För rörlighet på arbetsmarknaden krävs möjlighet
              att bo och verka där arbetstillfällena finns.
            </seg>
            <seg n="5cc00e94">
              Regeringens bostadspolitik syftar till att öka utbudet av bostäder
              genom två kanaler: för det första genom att förbättra förutsättningarna
              för byggandet av nya bostäder, för det andra genom ett bättre
              utnyttjande av det befintliga bostadsbeståndet.
            </seg>
            <seg n="a6b86442">
              Regeringen arbetar med åtgärder inom bland annat plan- och bygglagen
              och exploateringsprocessen och med att begränsa kommunernas möjligheter
              att ställa särskilda krav på nya byggnader för att förbättra förutsättningarna
              för bostadsbyggande och öka konkurrensen inom byggsektorn.
            </seg>
            <seg n="29fcd45d">
              Regeringen har tillsammans med Helsingforss läns landsting och
              fyra kommuner nyligen enats om att bygga ut Helsingforss tunnelbana
              och öka bostadsutbudet med 78 000 nya bostäder i regionen.
            </seg>
            <seg n="a496eb67">
              En mångfald i bostadsutbudet av olika upplåtelseformer och möjligheter
              att hyra till olika kontraktslängd bidrar till flexibiliteten
              på bostadsmarknaden. Hyresrätten fyller en viktig funktion i att
              förenkla rörligheten för unga och nyetablerade men också som ett
              alternativ för dem som inte kan eller vill köpa ett eget boende.
              Regeringen fortsätter arbetet med att förbättra det regelverk
              som påverkar nyproduktion av hyresrätter.
            </seg>
            <seg n="40ccc761">
              Det är viktigt att skapa en sund och långsiktig bostadsmarknad
              som har ett bra utbud av olika upplåtelseformer. Den ska uppnås
              utan ineffektiva och snedvridande subventioner och utan att hushållens
              skulder ökar snabbt.
            </seg>
          </u>
          <note type="speaker" n="f7807b45">
            Anf. 70 PETER PERSSON (S):
          </note>
          <u who="Q6043655" xml:id="i-812c372a49a69870-6" n="3f94b5db">
            <seg n="cca135ed">
              Herr talman! Jag tackar finansministern för svaret.
            </seg>
            <seg n="3dc10011">
              Det finns två grundläggande ting som inte minst många unga drömmer
              om: att få ett jobb och att få en bostad. På båda dessa områden
              sviks de i dag av den moderatledda regeringen. Massarbetslöshet
              och skriande brist på bostäder är vad som gäller för ungdomar.
            </seg>
            <seg n="2d93a0f1">
              Bostadsbyggandet har kollapsat sedan den moderatledda regeringen
              tillträdde 2006. Det har minskat med nära 74 procent. Sedan hösten
              2010, då man bytte bostadsminister, har minskningen varit nära
              45 procent.
            </seg>
            <seg n="455a1b8d">
              I dag lever 65 procent av vårt lands befolkning i kommuner med
              bostadsbrist. Det är ett grundläggande problem för tillväxten
              när infrastrukturen inte fungerar.
            </seg>
            <seg n="a5742d12">
              Jag har själv träffat flera människor som har fått jobb men inte
              kan flytta till det för att bostad saknas. Ungdomar säger nej
              till högskoleplats för att de inte hittar någonstans att bo.
            </seg>
            <seg n="30ad588e">
              Det är ett slöseri, inte minst mot bakgrund av att vi har sysselsättningsproblem
              i de branscher som kan medverka till att bygga bort bostadskrisen.
              Jag tänker på sågverk, husproducenter och andra.
            </seg>
            <seg n="c8e1c9b8">
              Precis som i sysselsättningsfrågan registrerar finansministern
              en händelseutveckling. Han noterar förhållanden, men han har ingen
              egentlig ansats till politik.
            </seg>
            <seg n="ef3383d3">
              Ibland tänker jag att Regeringskansliet är mer som en reklambyrå
              än ett regeringskansli. Det är olika ordsvall som basuneras ut
              i stället för handfast politik.
            </seg>
            <seg n="c39997b9">
              I går när jag på datorn försökte få ut papper som beskrev Borgs
              svar fick jag olika versioner. Först kom det ut en version med
              den fantastiska nyheten om en gigantisk satsning på tunnelbana
              och bostadsbyggande. Det var det som Juholt presenterade 2011
              och som Borg avfärdade som ekonomiskt lättsinne och inget att
              syssla med.
            </seg>
            <seg n="67c0c662">
              Denna första version fick jag kl. 12.59. Anders Borg skrev: Man
              har nyligen enats om att bygga ut Helsingforss tunnelbana och
              öka bostadsutbudet med 78 000 nya bostäder i regionen. Kl. 12.59
              skrev han man.
            </seg>
            <seg n="705bfd0b">
              Kl. 13.59 fick jag en ny version. Där stod: Regeringen har tillsammans
              med Helsingforss läns landsting och fyra kommuner nyligen enats
              om att bygga ut Helsingforss tunnelbana och öka bostadsutbudet
              med 78 000 nya bostäder i regionen.
            </seg>
            <seg n="b8dad66f">
              På en timme förskönades verkligheten avsevärt. Det understryker
              verkligen att regeringen ägnar sig mindre åt politik och mer åt
              reklambyråverksamhet.
            </seg>
          </u>
          <note n="9a3621f1">
            Anders Borg! Vilken version är den korrekta, 12.59 eller 13.59?
          </note>
          <note type="speaker" n="a565ecfb">
            Anf. 71 HILLEVI LARSSON (S):
          </note>
          <u who="Q3375042" xml:id="i-1f2bc6e002e32c8f-2" n="8614452e">
            <seg n="60d74fae">
              Herr talman! Det som hände när regeringen tillträdde för sju
              år sedan var att man avvecklade större delen av bostadspolitiken.
              Marknaden skulle sköta detta.
            </seg>
            <seg n="101c1d44">
              Nu ser vi resultatet. Byggandet har minskat och framför allt
              byggandet av bostäder som folk har råd att bo i. Det gäller främst
              hyresrätter med låg byggkostnad. Det byggs en del villor, bostadsrätter
              och hyresrätter med höga hyror, men även detta byggande har varit
              begränsat. Det största problemet är dock bristen på hyresrätter.
            </seg>
            <seg n="5040a148">
              Om vi tittar på den ekonomiska utvecklingen är det väldigt viktigt
              att man har rörlighet. Man talar mycket om rörlighet på arbetsmarknaden
              och att man ska flytta till jobben eller pendla till jobben. Man
              kan se regioner där det är låg arbetslöshet i Sverige och andra
              regioner där det är väldigt hög arbetslöshet.
            </seg>
            <seg n="5a171490">
              Problemet är att ekvationen – att flytta till jobben eller pendla
              till jobben – inte går ihop om det inte finns bostäder. Det är
              inte så att alla varken kan eller vill köpa sin bostad om man
              till exempel ska pendla till, jobba i eller flytta till en annan
              ort. Speciellt om man pendlar och behåller sin bostad på hemorten
              vill man som regel inte köpa en bostad, som dessutom kan vara
              svindyr. Det är heller inte alla som har fast jobb som får lån.
            </seg>
            <seg n="34792bd6">
              Här är hyresrätter lämpliga därför att det finns en rörlighet
              i att man snabbt kan lämna hyresrätten på ett annat sätt än bostadsrätten,
              och man får tillgänglighet till den på ett annat sätt än bostadsrätten,
              där man måste låna eller ha en förmögenhet.
            </seg>
            <seg n="d1a6b919">
              Det kom siffror häromdagen med en beräkning på minst 20 miljarder
              i utebliven tillväxt på grund av att det är för dåligt bostadsbyggande.
              Det är människor som har svårt att flytta till jobben därför att
              det inte finns bostäder. Det är även studenter som tvingas tacka
              nej till sin utbildningsplats därför att de helt enkelt inte får
              bostad.
            </seg>
            <seg n="20db5af4">
              I detta finns en stor dold hemlöshet. Det gäller dem som ändå
              tar steget att flytta eller pendla till en annan ort men som lever
              på tillfälliga kontrakt utan trygghet. De tvingas flytta hela
              tiden, kanske en gång i halvåret eller ännu oftare. Det finns
              ingen kontinuitet i detta.
            </seg>
            <seg n="8af26cc6">
              Man kan också se att barnafödandet sker allt senare i livet.
              Det gäller även utbildning och jobb. Det finns så klart många
              orsaker till det, men en orsak är att det är svårt att få en bostad.
              Det gäller även ungdomar som vill flytta hemifrån – vi får allt
              fler mambor. Förr i världen flyttade folk hemifrån innan de fyllde
              20 år. Nu bor många hemma långt upp i 30-årsåldern därför att
              de helt enkelt inte hittar någonstans att bo.
            </seg>
            <seg n="c4c0cd63">
              Det är ofta en ofrivillig situation både för ungdomarna själva,
              om man nu ska kalla dem ungdomar när de är över 30 – de är unga
              människor i alla fall – och för deras föräldrar som vill att de
              ska flytta. Då krävs att vi får en bostadspolitik. Vi kan se att
              regeringen har tagit bort det byggstöd som fanns som stimulans
              för att bygga hyresrätter med rimliga hyror. Under den tid vi
              hade den stimulansen byggdes det faktiskt.
            </seg>
            <seg n="e4e1ad95">
              Vi har en skattemässig diskriminering av hyresrätten som slår
              hårt mot byggandet och även höjer hyrorna för hyresgästerna. Det
              enda regeringen egentligen har gjort är att göra det mer fördelaktigt
              för den som äger sitt boende att hyra ut antingen hela bostaden
              eller ett litet rum till någon som behöver bostad. Det är långt
              ifrån tillräckligt för att lösa krisen.
            </seg>
          </u>
          <note type="speaker" n="ae81cde8">
            Anf. 72 LARS ERIKSSON (S):
          </note>
          <u who="Q5716833" xml:id="i-d390851e95cbcfe5-0" n="e763665b">
            <seg n="10f2c58a">
              Herr talman! Jag vill tacka Peter Persson för att han har ställt
              denna viktiga interpellation och fått hit den som jag tycker egentligen
              bestämmer om bostadspolitiken i Sverige, nämligen finansministern.
              Det var bra gjort.
            </seg>
            <seg n="6162a4e9">
              På senare år har de ekonomiska villkoren för boende förändrats
              på ett sätt som har gjort att hyresrättens konkurrenskraft ytterligare
              har försämrats gentemot ägd bostad. Till stor del beror detta
              på förändringar i skattesystemet och på att de stöd som tidigare
              funnits för att kompensera hyresrätten har slopats.
            </seg>
            <seg n="3180619b">
              Det här är inte en fråga om att åstadkomma exakt lika villkor.
              Däremot tror jag att mycket kan göras för att undanröja den stora
              obalansen.
            </seg>
            <seg n="23062cf9">
              Herr talman! Att det byggs för lite hyresrätter är inte någon
              nyhet. I Helsingforsspressens tabloider kunde vi i förra veckan
              läsa att fastighetsskatten på hyresfastigheter är på väg att tas
              bort. Det är bra. Att detta kommer från ordföranden för Bostadsbeskattningskommitténs
              utredning tolkar jag som att detta förslag sannolikt är på väg
              att läggas fram.
            </seg>
            <seg n="6e77a856">
              Jag menar att hyresrätten är skattemässigt missgynnad, men att
              ta bort fastighetsskatten på hyresfastigheter påverkar nyproduktionen
              väldigt lite. De är redan i dag befriade från denna skatt i 15
              år.
            </seg>
            <seg n="d1706428">
              En nybyggd hyreslägenhet blir i dag ca 2 000 kronor dyrare att
              bo i per månad än en ägd bostad. Om regeringen hade velat att
              Bostadsbeskattningskommittén skulle landa i någonting annat än
              att just bara åtgärda fastighetsskatten hade den kunnat ge helt
              andra direktiv till utredningen. Det har föreslagits sådana direktiv
              från ett antal andra organisationer som hade möjliggjort att man
              hade kunnat komma åt den här obalansen på ett annat sätt än vad
              som nu ser ut att bli fallet.
            </seg>
            <seg n="cfb40c2c">
              Jag har en fråga till finansministern: Anser finansministern
              att hyresrätten är skattemässigt missgynnad? Om finansministern
              anser detta undrar jag om det kommer några förslag som kan hjälpa
              till att åtgärda denna obalans på något sätt. Håller regeringen
              på att ta ett omtag kring skattefrågan för hyresrätten? Detta
              är frågor som det skulle vara intressant om finansministern kunde
              utveckla här.
            </seg>
            <seg n="edff0002">
              Sedan tycker jag att det som Peter Persson tar upp och redovisar
              är anmärkningsvärt, nämligen bilden av hur löftena när det gäller
              tunnelbana och utbyggnad av fler bostäder i Helsingfors har gått
              till. Jag tycker att detta är lite anmärkningsvärt, och jag förvånas
              över vad som sagts tidigare. Man behöver inte gå långt tillbaka.
              Redan 2011 sade statsministern att det inte är staten som bygger
              tunnelbana i den här delen av landet utan landstinget. Nu är det
              tydligen så att detta är någonting som man planerar att göra.
            </seg>
            <seg n="47dd027b">
              Alliansstyret i landstinget borde direkt efter valet 2006 ha
              klivit in på detta t-banetåg. Det har bland annat Expressen tagit
              upp på sin ledarsida i dag. Därmed tycker jag att man visar upp
              en form av flip-flop-politik – jag vet inte om man ska kalla det
              för det – när det gäller bostadspolitik och regional utveckling
              i den här delen av landet.
            </seg>
          </u>
          <note type="speaker" n="a3770233">
            Anf. 73 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-24" n="56dc50ad">
            <seg n="bbaab7ce">
              Herr talman! Det är klart att det är bra att det byggs i Sverige,
              att vi bygger vägar, industrianläggningar och hus och att vi utvecklar
              vårt samhälle. Det är en central del av vår samhällspolitik att
              göra detta.
            </seg>
            <seg n="dc45e888">
              Det kom i förra veckan en noggrann genomgång från EU-kommissionen
              om arbetsmarknadsutvecklingen de senaste tre åren. Jag tänkte
              redovisa vad som har hänt i Sverige när det gäller byggsektorn.
              Det kan behövas för att vi ska få en lite bättre balans i den
              här diskussionen.
            </seg>
            <seg n="23c11e9f">
              Det framgår av EU-kommissionens rapport – och detta kan vara
              intressant att notera – att totalt har sysselsättningen stigit
              mest i Sverige av de 15 jämförbara EU-länderna. Det kan vara viktig
              information för kammarens ledamöter att känna till. Det är intressant.
            </seg>
            <seg n="648c89bc">
              Men ännu mer frapperande är att sysselsättningen i byggsektorn
              i Sverige har ökat med 10,9 procent. Det kan jämföras med att
              den i hela EU har fallit med 12,6 procent och i eurozonen med
              13,7 procent. Det är alltså inget land i EU som har varit i närheten
              av en sådan sysselsättningsökning i byggsektorn som Sverige har
              haft. När jag bläddrar igenom siffrorna här tror jag att det näst
              bästa landet – om jag ser rätt – är Tyskland, med en ökning på
              4,2 procent. Sverige har alltså haft en nästan tre gånger så stor
              ökning.
            </seg>
            <seg n="1a512dfb">
              Det här är intressant. Det handlar naturligtvis om att vi gör
              större samhällsinvesteringar i Sverige än nästan alla andra EU-länder.
              Vi investerar i infrastruktur, och vi förstärker vårt samhälle
              när andra behöver spara och skära ned därför att de har förstört
              sina offentliga finanser med den politik med för mycket och för
              sent som många i den här kammaren förordade under krisens tidiga
              skeenden.
            </seg>
            <seg n="0d3f3d97">
              Vi har också infört ett ROT-system som har säkrat att det finns
              stark sysselsättning i byggsektorn. Det kan vara intressant att
              notera att inget land i Europa har haft starkare utveckling av
              sysselsättningen i byggsektorn än Sverige.
            </seg>
            <seg n="5da18461">
              Vad behöver vi då göra för att få ordning på byggsektorn? Låt
              oss vara klara över att detta är ett överregleringsmisslyckande.
              Vi har skapat en väv av regleringar som hindrar byggande i Sverige,
              och så har det varit under lång tid.
            </seg>
            <seg n="7f6f3884">
              Det handlar om en överreglering av markförsörjningen som gör
              att det är alltför svårt framför allt i tillväxtregionerna att
              få fram mark. Det handlar om omfattande byggregleringar som gör
              att det är dyrt att bygga. Det är en tillståndsprövningsprocess
              där man har väldigt många sakägare, en komplicerad process med
              många överklaganden som ofta fördyrar och komplicerar det hela.
              Vi har också omfattande regleringar på uthyrningssidan som har
              ställt till bekymmer. Det är den samlade problembilden.
            </seg>
            <seg n="eb003282">
              Regeringen gör i princip insatser på alla de här områdena. Tillsammans
              med parterna har vi sett över hyressättningen. Vi har förlängt
              presumtionshyrorna. Vi har öppnat för bostadsrättsuthyrning. Vi
              kommer under våren med en lång rad propositioner för att förbättra
              både byggplaneringen, byggregleringen och markförsörjningen. Det
              här arbetet kommer vi naturligtvis att driva vidare framåt, eftersom
              det är centralt att öppna för mer byggande, och det är helt nödvändigt
              att det sker genom att vi minskar regelbördan och öppnar systemen.
            </seg>
            <seg n="89c1b30b">
              Med en subventionspolitik som bara trycker in pengar i de existerande
              systemen vet vi – det är väl belagt från ESO-rapporter och annat
              – att vi långsiktigt inte får någon större effekt av subventionerna
              eftersom de leder till stigande kostnader. I det här läget, där
              Riksbanken har en grundläggande oro om för hög skuldsättning,
              skulle de naturligtvis tvingas agera mot en sådan politik och
              därmed bromsa upp utvecklingen. Det är bara genom en bättre fungerande
              bostadsmarknad som vi kan få ett ökat byggande.
            </seg>
            <seg n="2e25b110">
              Detta ska naturligtvis göras i bred förankring med de olika aktörerna,
              alltifrån Hyresgästföreningen till andra viktiga aktörer, som
              allmännyttan och de privata byggbolagen.
            </seg>
            <seg n="18f189f3">
              Som ett exempel på hur man kan göra detta är det en unik satsning
              som nu görs på tunnelbanan, som till skillnad från de socialdemokratiska
              drömslotten är fullt finansierad och fullt organiserad på ett
              sådant sätt att den har bärkraft och bäraktighet. Det är bra och
              klok politik, herr talman.
            </seg>
          </u>
          <note type="speaker" n="e016db02">
            Anf. 74 PETER PERSSON (S):
          </note>
          <u who="Q6043655" xml:id="i-812c372a49a69870-7" n="3f94b5db">
            <seg n="058d9aeb">
              Herr talman! Jag noterar återigen att Gunnar Andrén kommer bakifrån
              i skymningen i interpellationsdebatter. Han är alltid välkommen.
            </seg>
            <seg n="46943ecb">
              Herr talman! Ibland får man ett intryck av att byggregler och
              planlagstiftning skulle vara något djävulens påfund för att ställa
              till så mycket elände som möjligt. Men så är det ju inte. Det
              är avvägda beslut, oftast fattade i den här kammaren, för att
              värna alla människors möjligheter att ta en bostad i anspråk,
              för att värna miljön, för att värna demokratin.
            </seg>
            <seg n="d6836d0f">
              Jag tillhör dem som anser att man visst måste genomlysa, förändra
              och utveckla alla processer. Men det var med dagens regler som
              en socialdemokratisk regering faktiskt tillsåg att vi byggde dubbelt
              så mycket i landet innan ni, Anders Borg, tog över.
            </seg>
            <seg n="cba5fa2a">
              En av orsakerna till byggkrisen, till det drastiska raset, är
              att ni vill avpolitisera och rangera ut bostaden från välfärdspolitikens
              område. Ni har inga som helst problem med subventioner. Ni har
              problem med att vi går in med samhällsmedel för att minska kostnaderna
              för en bostad, så att unga ska kunna erövra en bostad med den
              betalningsförmåga som de har. Det är ni emot. Men det är helt
              okej med RUT, att någon kommer och städar i hemmet eller att man
              tar hem någon som hjälper till med läxorna – det snedvrider inte.
              Det är också okej att sänka restaurangmomsen med 5,4 miljarder
              kronor. Hamburgare och korv kan subventioneras – det är viktigare
              än en bostad för studenten. Grillning och servering på solkusten
              är också RUT-berättigat.
            </seg>
            <seg n="7f82fc9f">
              Det är, Anders Borg, ett val vilka tjänster man vill stödja.
            </seg>
            <seg n="86d369d4">
              I ditt inlägg tar du upp att ni vill förlänga presumtionshyrorna.
              Det tycker jag är mycket intressant. Detta ord, presumtionshyra,
              tror jag att många har svårt att förstå innebörden av. Säger du
              i dag här i riksdagen att ni kommer att etablera ett system, förlängt,
              så att den som uppför en fastighet fritt ska kunna förhandla mot
              en hyresintressent om vilken hyra som helst? Det är ett jubel
              bland fastighetsägare som är mindre seriösa att gå till högstbjudande
              på en bristmarknad! Menar du, Anders Borg, att ni kommer att lansera
              detta, att ni kommer att lägga fast att det inte finns någon begränsning
              i himlen för hyresuttaget utan att vad som helst är möjligt?
            </seg>
            <seg n="e9821566">
              Jag tror att Moderaterna i bostadsfrågan egentligen har två planer,
              som i mycket annan politik. Den ena handlar om bekymrad min, utredningar
              och suckar. Den andra handlar om att man bakvägen svettas fram
              marknadshyror och sedan säger: Ja, det blev så – det var inte
              vårt fel. Och så spelar reklambyrån Schlingmann något annat vackert
              för att det inte ska märkas.
            </seg>
          </u>
          <note type="speaker" n="a27638e3">
            Anf. 75 HILLEVI LARSSON (S):
          </note>
          <u who="Q3375042" xml:id="i-1f2bc6e002e32c8f-3" n="8614452e">
            <seg n="645a9ff9">
              Herr talman! Förra året byggdes 225 studentlägenheter i hela
              Sverige. Behovet beräknades till 20 000. Det var alltså regeringens
              egen utredare som beräknade behovet till 20 000. Det visar vilken
              kris vi har.
            </seg>
            <seg n="7a549acd">
              Var ska alla dessa studenter bli av? Det är inte heller så att
              det finns massor med små hyreslägenheter med rimliga hyror utöver
              studentbostäderna, utan den marknaden är täckt. Det finns en enorm
              efterfrågan men väldigt få lägenheter. Då måste man koncentrera
              sig på att öka byggandet.
            </seg>
            <seg n="a69d151a">
              Vi kan se att det regeringen har gjort under de här åren är att
              gynna det ägda boendet. Det är inget fel i det. Det ska finnas
              olika boendeformer, och självklart ska det vara bra att bo i ett
              ägt boende. Men det får inte ske på bekostnad av hyresrätten,
              och det är vad som har skett i dag, där man kan se fördelar för
              dem som äger sitt boende och nackdelar för dem som hyr.
            </seg>
            <seg n="c56866f9">
              Att man tog bort byggstödet som stimulans för att bygga hyresrätter
              med rimliga hyror var en av de värsta sakerna. Ju färre hyresrätter
              det finns, desto större blir trycket på dem. Då kan hyresvärdarna
              ställa nästan vilka krav som helst. I storstadsregionerna kräver
              de på många håll att man ska tjäna flera gånger vad hyran är.
              Det kan vara dubbelt så mycket eller till och med tre eller fyra
              gånger så mycket. Vilka ungdomar gör det? Vilka studenter gör
              det i dag? Det blir en stor grupp som inte kommer in på bostadsmarknaden,
              och det påverkar naturligtvis utvecklingen negativt, inte minst
              när det gäller jobben.
            </seg>
            <seg n="c1bc72cb">
              Menar regeringen verkligen allvar med jobben, satsa då på hyresrätterna
              och satsa på att ungdomar ska kunna flytta hemifrån, flytta till
              en studieplats och ta jobb!
            </seg>
          </u>
          <note type="speaker" n="862dec4c">
            Anf. 76 LARS ERIKSSON (S):
          </note>
          <u who="Q5716833" xml:id="i-775b59f81c79b411-0" n="e763665b" next="i-e8b8581f12ce74e7-0">
            <seg n="5a45cb1b">
              Herr talman! Jag är inte förvånad över att finansministern inte
              säger något kring de frågor som jag tog upp. Jag har ställt samma
              frågor till bostadsministern och statsministern här i riksdagen.
              Men det blir inga svar på de frågorna. Du är inte ensam om att
              inte ge något svar.
            </seg>
            <seg n="642b9ea2">
              Att det byggs för få hyresrätter är ingen nyhet. Jag kan inte
              riktigt släppa den beskrivning som Peter Persson redovisade kring
              det förslag som har kommit här i Helsingfors när det gäller utbyggnad
              av tunnelbanan.
            </seg>
            <seg n="6c5337c2">
              Precis som Peter Persson säger har man under flera års tid i
              kammaren nästan hånat Socialdemokraterna för denna uppfattning.
              I landstingshuset någon kilometer bakom talmannen har man inte
              velat vara med på den här politiken fram tills helt nyligen. Nu
              kommer den, och om man har i bakhuvudet hur statsministern har
              resonerat om den här frågan fram tills helt nyligen, nämligen
              att man inte bygger tunnelbanor i den här delen av landet utan
              det gör landstinget, blir det en trovärdighetsfråga där väljarna
              får reda ut vem man litar på i denna region. Antingen litar man
              på Socialdemokraterna som har drivit frågan, eller litar man på
              dem som för tillfället är så pass panikslagna över väljarutvecklingen
              att de plötsligt är beredda att lyfta fram vilka förslag som helst
              och som man tror att väljarna i den här regionen kan tycka om.
            </seg>
            <seg n="8f05792a">
              Min fråga till finansministern kvarstår. Anser finansministern
              att hyresrätten är skattemässigt missgynnad? Om den är det, kommer
              man se till att det kommer några förslag till kammaren för att
              komma till rätta med obalansen?
            </seg>
          </u>
          <note n="42b92ba0">
            Anf. 77 GUNNAR ANDRÉN (FP):
          </note>
          <u who="Q5716833" xml:id="i-e8b8581f12ce74e7-0" n="e763665b" prev="i-775b59f81c79b411-0">
            <seg n="b172684a">
              Herr talman! Skymningen faller tidigt i dessa tider. Därför står
              jag här just nu, Peter Persson.
            </seg>
            <seg n="2ffc6d60">
              Låt mig börja med att erinra om en tidigare biträdande finansminister
              nämligen nuvarande landshövdingen i Halland, Lars-Erik Lövdén.
              Det är väl inte så många som minns hans politiska gärning just
              nu, mer än Leif Jakobsson och några till. Jag erinrar mig dock
              att han var väldigt framsynt när han 2002 tillsatte en utredning
              bestående av dåvarande landshövdingen i Helsingfors, Mats Hellström,
              som skulle komma med förslag på hur man skulle öka bostadsbyggandet
              i Helsingforssområdet. Det blev en mycket bra utredning. Samtliga
              26 kommuner i Helsingforss län svarade på samma sätt i remissomgången,
              nämligen att han hade alldeles rätt i att vi måste bygga ut kollektivtrafikssystemet;
              då kommer bostäderna. Samtliga kommuner svarade detta, inklusive
              Helsingforss stad.
            </seg>
            <seg n="80940be4">
              Åren gick. Herr Lövdén försvann, och ingenting hände med kollektivtrafikssystemet.
              Från 1994 och framåt har det inte hänt någonting med detta i Helsingforssområdet.
              Vi har haft kvar hyresregleringen som inte direkt är något verk
              av denna regering. Den infördes på grund av kristiderna 1917 och
              har därefter inte varit avskaffad någon gång. Det var under första
              världskriget. Det var nära att de lyckades avskaffa den 1967,
              men dess värre bidrog Folkpartiet den gången till att den inte
              gick att avskaffa.
            </seg>
            <seg n="2f09b0d5">
              Men nu ser vi att bostadspolitiken blir en integrerad del av
              en utveckling som just Peter Persson pekar på, nämligen att vi
              måste ha bostäder. Folk måste också kunna resa från sina bostäder
              in till arbetsplatserna. Vi ser många exempel på det. Hela västpaketet
              i Göteborg har inriktningen att arbetsmarknadsregionen vidgas.
              Det vi ser i Helsingfors, Göteborg och även i Malmöregionen är
              att man kommer att kunna bygga och bo mycket längre från arbetsplatserna
              som kommer att fortsätta vara centralt lokaliserade.
            </seg>
            <seg n="0a7575b2">
              Herr talman! Det väsentliga är vilken restid man har till sitt
              arbete. Det är restiden som avgör vad som blir centralt eller
              inte. Med nutida resmöjligheter och inte minst spårbunden trafik
              kan man nu bo mycket längre bort i kilometer räknat än tidigare
              då man kanske var tvungen att gå med häst och vagn eller sitta
              i Essingeledens köer. Det är inte någon bra resfrekvens.
            </seg>
            <seg n="152ed3c8">
              Jag har tittat i Socialdemokraternas motioner efter detta. Jag
              kan inte hitta någonting. Jag vet att Lars Eriksson från Västmanland
              inte har möjlighet att svara, men Peter Persson kan väl ändå svara
              på vad ni egentligen vill göra konkret. Vill ni återinföra paritetslånesystemet?
              Eller är det möjligen räntebidragssystemet ni är ute efter? Eller
              vill man införa statliga lånegarantier upp till 100 procent för
              flerfamiljshus, herr talman? Det hade man ju tidigare, och det
              var ett förfärligt liv när man avskaffade räntesubventionerna
              1992.
            </seg>
            <seg n="2a2e72ed">
              Nu har ni tre alternativ att välja mellan. Vill ni återinföra
              paritetslånesystemet, räntebidragssystemet eller hundraprocentiga
              lånegarantier till flerfamiljshus? Det är en intressant fråga,
              och jag väntar med spänning på Peter Perssons svar.
            </seg>
          </u>
          <note type="speaker" n="6ae0a9b0">
            Anf. 78 ANETTE ÅKESSON (M):
          </note>
          <u who="Q4991052" xml:id="i-5dd0d95a08a79404-1" n="2166a28e">
            <seg n="35ca0ab9">
              Herr talman! Bostadsbyggandet är verkligen en angelägen fråga.
              Alla led och alla aktörer bär ansvar och måste bidra, från byggbolag,
              fastighetsförvaltare, kommuner, banker, inte minst länsstyrelser
              – som jag tycker gör en hel del saker som de kanske inte borde
              göra – till staten.
            </seg>
            <seg n="6bf8cb87">
              Alliansregeringen har dragit i gång många processer för att förbättra
              förutsättningarna för bostadsbyggandet. Finansministern räknade
              upp några exempel. Regeringen har också genom bostadsminister
              Attefall dragit i gång flera processer som kommer att underlätta
              ytterligare. Det kommer med all säkerhet att resultera i ökat
              byggande.
            </seg>
            <seg n="f4570b25">
              Man brukar säga att det är mycket snack och lite verkstad. I
              detta fall uppfattar jag det nästan som tvärtom. Det är inte mycket
              snack men väldigt mycket verkstad. Alla är överens om att det
              är viktigt med olika upplåtelseformer, och inte minst hyresrätter
              är en angelägen fråga. Tyvärr tar det tid, och den ekonomiska
              krisen under de senaste åren har påverkat många av aktörerna.
              Just nu är det dessutom stora ungdomskullar som vill flytta ut.
            </seg>
            <seg n="51f03f01">
              De stöd som fanns tidigare, som Gunnar Andrén var inne på, fungerade
              inte som de flesta väl är medvetna om. Det är därför bra att regeringen
              seriöst utreder andra möjligheter. Med jobbfokus och fokus på
              utbildning behövs bostäderna och tillgången till bostäder behöver
              bli större, gärna i kombination med utbyggd infrastruktur som
              vi såg i Helsingfors i går. Jag hoppas också på att vi kommer
              att få reda på en hel del fantastiska saker även i Skåne.
            </seg>
          </u>
          <note type="speaker" n="baa0cf27">
            Anf. 79 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-25" n="56dc50ad">
            <seg n="f82266f9">
              Herr talman! Det kan finnas skäl att klargöra var vi står när
              det gäller byggmarknaden och redovisa hur statistiken ser ut så
              att alla får klart för sig att Sverige har en ökning på 10,9 procent
              de senaste tre åren enligt EU-kommissionen. Det ska jämföras med
              ett genomsnitt på -11 procent i byggsysselsättning. Då brukar
              Socialdemokraterna återigen säga att det bara är krisländer som
              har utvecklats sämre än Sverige.
            </seg>
            <seg n="912cbebd">
              Låt mig nämna att i Frankrike har sysselsättningen i byggsektorn
              fallit med 4 procent, i Danmark har den fallit med 6 procent och
              i Holland med 10 procent – länder som visserligen inte har utvecklats
              lika väl som Sverige men som inte har varit krisländer har alltså
              haft en mycket besvärlig utveckling på byggsidan. Det beror på
              att regeringen i Sverige har kunnat göra breda satsningar med
              en omfattande utbyggnad av infrastruktur och viktiga och centrala
              satsningar på till exempel ROT.
            </seg>
            <seg n="28412a37">
              Peter Persson anser att ROT är en subvention, och därför ska
              den ha samma effekter som byggsubventioner. Det är en intressant
              ekonomisk teoribildning som Peter Persson gör sig till tolk för.
              Låt mig tydliggöra att poängen med ROT alltså är att vi minskar
              skattekilarna och att vi gör svarta tjänster vita. Genom att minska
              skattekilarna ökar vi också arbetsutbudet. Därmed betyder ett
              ROT-avdrag att vi får ett bättre funktionssätt i ekonomin med
              stigande efterfrågan, med låg kostnad för det offentliga och med
              positiva effekter på arbetsmarknaden.
            </seg>
            <seg n="77499ded">
              Vad vet vi om byggsubventioner? Ja, det finns ju en ledande expert
              på detta bland Socialdemokraterna. Det är Bo Södersten, tidigare
              riksdagsman. Han brukade jämföra byggsubventioner och bosubventioner
              med att riva sönder hundralappar i duschen. Hur kan en professor
              i nationalekonomi under vad jag tror var nästan mer än ett decennium
              som socialdemokratisk riksdagsman dra den slutsatsen? Jo, därför
              att det finns en omfattande utredningsverksamhet kring vilka effekter
              vi har av byggsubventioner. De leder i huvudsak till stigande
              kostnader och ökad lönsamhet i byggbranschen och har små effekter
              på samhällsekonomin. Där har vi skiljelinjen mellan ett ROT-avdrag
              och en produktionssubvention i byggsektorn.
            </seg>
            <seg n="f8467e95">
              Jag välkomnar det mod som mina socialdemokratiska meddebattörer
              visar här. De är alltså fullt beredda att föra en diskussion om
              byggnation i Helsingforssområdet. Det är en valrörelse jag välkomnar.
            </seg>
            <seg n="2c40d75e">
              Socialdemokraterna ska regera ihop med Miljöpartiet. Miljöpartiet
              motsätter sig Förbifarten och nästan varje omfattande investering
              som ska göras i Helsingforss trafiksystem. Det är väl bara en
              slump om de inte försöker stänga Norra länken för att stoppa biltrafiken.
              Om Socialdemokraterna är beredda att föra en debatt om Helsingforssregionen
              hand i hand med Miljöpartiet kanske de kan enas först. Då kanske
              vi kan få lite besked om vad Socialdemokraterna tänker gå till
              val på i Helsingforssregionen. Blir det eller blir det inte Förbifarten?
              Att det är skillnad mellan att vi lägger fram ett fullt finansierat,
              genomarbetat och solitt program med 78 000 bostäder och tunnelbana
              och de luftpastejer Socialdemokraterna levererade är väl alldeles
              uppenbart. Det här är ett finansierat paket. Det är inte förslag
              som man bara kastar ur sig, utan det är genomarbetad politik.
              Det är där skiljelinjen går.
            </seg>
            <seg n="2040f755">
              Låt mig återigen säga att det ska bli fantastiskt intressant
              att höra Socialdemokraternas och Miljöpartiets gemensamma besked
              om hur det blir med Helsingforssregionen, hur det blir med byggandet.
              Det blir väldigt intressant att ta del av det. Jag tror att det
              kommer att bli som det har varit, att Miljöpartiet tvingar Socialdemokraterna
              att stoppa investeringarna. Det är just det som har hänt. Det
              är därför Dennispaket och annat inte har kommit på plats. Socialdemokraterna
              har suttit i knät på Miljöpartiet, som är emot transportsystemet.
              Miljöpartiet vill stoppa det genom att dra ned på väginvesteringar
              och genom att lägga en massa skatter på transporter. Det är Socialdemokraternas
              dilemma.
            </seg>
          </u>
          <note type="speaker" n="ab30f04c">
            Anf. 80 PETER PERSSON (S):
          </note>
          <u who="Q6043655" xml:id="i-41d3a64825348ab8-0" n="3f94b5db" next="i-f987cba1b572f142-0">
            <seg n="30c85af7">
              Herr talman! Finansministern tror att sanningen och gudarna trängs
              på nationalekonomiska institutionen. Jag är inte så säker på det.
              Åtskilliga finansministrar har haft annan härkomst – en docent
              i nordiska språk, en trädgårdslärling från Hässelby, en studiesekreterare
              i ABF. Ernst Wigforss, Gunnar Sträng och Göran Persson var synnerligen
              dugliga därför att det handlar om politik och värderingar, inte
              vetenskap. Det är märkligt att det är fullständigt omöjligt och
              marknadssnedvridande att använda resurser för att nedbringa kostnader
              så att vi kan bygga bostäder. Vi har halverat produktionen av
              bostäder i vårt land sedan alliansregeringen tog bort det samhällsstöd
              som vi hade fram till valet 2006. Det man nu vill åstadkomma gick
              finansministern inte in på, men jag vill att han bekräftar eller
              dementerar det som står i budgetpropositionen, nämligen införande
              av presumtionshyra, fri förhandling mellan fastighetsägare av
              nyuppfört bestånd och presumtiva hyresgäster.
            </seg>
            <seg n="e5794751">
              Sedan kan jag inte låta bli att kommentera att finansministern
              försöker göra sig till samhällsbyggare. För två år sedan sade
              Anders Borg, högt och ljudligt, med anledning av planerna på att
              bygga ut tunnelbanan: Det är ansvarslöst och skadar hans – Socialdemokraternas
              dåvarande partiordförande Håkan Juholts – trovärdighet. För två
              år sedan sade han det. Sedan säger Borg: Man har enats om. En
              timme senare säger han: Regeringen har enats om. Samhällsbyggaren
              Anders Borg har begränsad trovärdighet. Han hoppar från tuva till
              tuva.
            </seg>
          </u>
          <note n="9b57164e">
            Anf. 81 GUNNAR ANDRÉN (FP):
          </note>
          <u who="Q6043655" xml:id="i-f987cba1b572f142-0" n="3f94b5db" prev="i-41d3a64825348ab8-0">
            <seg n="c5b6a7ca">
              Herr talman! Det var en intressant uppräkning Peter Persson gjorde
              av framgångsrika socialdemokratiska finansministrar. Jag vill
              för kammarens protokoll lägga till både Hjalmar Branting och Fredrik
              Thorsson, skomakarsonen från Ystad, så att de inte blir bortglömda
              i det här sammanhanget, även om de var verksamma något tidigare.
            </seg>
            <seg n="2d944c28">
              Det intressanta för framtidens boende är att vi, som finansministern
              var inne på, behöver se till att restiderna för väldigt många
              människor kortas i den här regionen. Problemet är att det numera
              stannar ungefär två fulla bussar varje dag och släpper av människor
              som inte har någonstans att bo. Det paket som vi nu har visar
              att man kan bygga med god finansiering.
            </seg>
            <seg n="2eac09ba">
              Jag har läst er motion, Peter Persson. Jag begär inte att du
              ska svara nu eftersom du inte har möjlighet till ytterligare inlägg,
              men vid ett annat tillfälle skulle du väl kunna tala om vilket
              system det är ni vill införa. Är det återinförande av paritetslånesystemet?
              Är det räntebidragssystemet, som kostade upp till 38 miljarder
              1991 och gick till dem som ägde husen, inte till hyresbidrag?
              Eller är det återinförande av den hundraprocentiga lånegarantin
              från staten så att man kan ta andra lån? Det är de tre huvudsakliga
              system som vi har haft under de senaste 50–60 åren, såvitt jag
              kan överblicka. Vilket av dessa system är det ni vill återinföra?
              Det kommer att kosta pengar som kommer att synas i statsbudgeten
              även för er. Ni lovade återinföra detta när ni kom till makten
              1994. Tack och lov gjorde ni inte det!
            </seg>
          </u>
          <note type="speaker" n="49b3f98a">
            Anf. 82 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-26" n="56dc50ad">
            <seg n="283c69f8">
              Herr talman! Jag vill tacka Peter Persson för den här viktiga
              debatten som så tydligt visat hur framgångsrik regeringens politik
              varit. Det gör att jag kan stå här och redovisa att EU-kommissionen
              framhåller att sysselsättningen i Sverige ökat med 11 procent
              inom byggsektorn när den minskat med 13 procent i EU-27 och med
              14 procent i eurozonen. Det är naturligtvis något som vi gemensamt
              kan glädjas åt, att regeringens politik kunnat stötta jobben i
              Sverige. Jag ser att Peter Persson gläds åt denna viktiga information
              som jag kan delge kammaren.
            </seg>
            <seg n="b84fff24">
              När det gäller tunnelbanan vill jag säga att det är ett spännande
              debattområde som vi ska ägna mycket tid tillsammans med Socialdemokraterna
              i Helsingforss län och Helsingforss stad. Socialdemokraterna ska
              få lämna de nödvändiga besked som väljarna, och inte minst byggnadsarbetarna,
              vill ha. Vad är det som är så farligt med att bygga lite vägar
              i Helsingfors? Varför måste ni alltid göra upp med Miljöpartiet
              om att skapa en trafikstockning i vår huvudstad? Det kommer att
              bli spännande att höra Socialdemokraternas och Miljöpartiets gemensamma
              besked.
            </seg>
            <seg n="73a1c4c4">
              Man ser inte skillnaden mellan luftslott och det faktum att vi
              vågar säga att trängselavgifterna höjs för att skapa en nödvändig
              finansiering, att staten ställer upp och förfinansierar det hela
              och skapar ett finanspolitiskt och samhällsekonomiskt utrymme
              för att göra den största tunnelbaneinvesteringen sedan 50-talet.
              Om nu Socialdemokraterna är så förtjusta i att bygga tunnelbana,
              varför gjorde de inte det på 70-talet, 80-talet, 90-talet, 2000-talet,
              under alla de år de hade inflytande? Varför konstruerade de inte
              de 78 000 bostäder som vi nu får på plats?
            </seg>
            <seg n="e5b21940">
              Vi står för en realistisk samhällsbyggnadspolitik, byggd på solid
              grund, en solid grund som gör att det skapas byggförutsättningar
              i Sverige och som gör att sysselsättningen i byggsektorn växer
              snabbare än inom andra områden. Det kan vi glädjas åt gemensamt,
              Peter Persson.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="71c76de4">
            14 § Svar på interpellation 2013/14:35 om flaskhals för ekonomisk
            utveckling och utbildning
          </note>
          <note type="speaker" n="b133f239">
            Anf. 83 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-27" n="56dc50ad">
            <seg n="cdb6deba">
              Herr talman! Peter Persson har frågat mig varför regeringen inte
              gör mer för att motverka bristen på utbildad arbetskraft och förbättra
              matchningen. Vidare undrar Persson vad som är motiven till regeringens
              övergripande inriktning på utbildnings- och arbetsmarknadspolitiken.
            </seg>
            <seg n="163dd88c">
              För att förbättra matchningen och minska risken för flaskhalsar
              är det centralt att skatte- och socialförsäkringssystemet ger
              tydliga drivkrafter att aktivt söka jobb, att utbildnings- och
              arbetsmarknadspolitiken rustar människor för jobb samt att det
              finns ett väl fungerade företagsklimat. Vidare är det viktigt
              med en väl fungerade lönebildning.
            </seg>
            <seg n="76132031">
              Regeringen har genomfört omfattande åtgärder för att förbättra
              matchningen. Viktiga reformer har varit jobbskatteavdraget och
              en återupprättad arbetslinje i socialförsäkringssystemen. Regeringen
              har även sänkt den statliga inkomstskatten för att öka drivkrafterna
              att utbilda sig och öka arbetsinsatsen. Vidare har arbetsmarknads-
              och utbildningspolitiken lagts om för att bättre rusta människor
              för jobb. Vi lägger betydande resurser på utbildning. Sveriges
              utgifter för utbildning som andel av bnp är 25 procent högre än
              genomsnittet bland OECD-länderna.
            </seg>
            <seg n="a2bebf3e">
              Det tar lång tid innan strukturreformer inom framför allt utbildningsområdet
              får full effekt på arbetsmarknadens funktionssätt. Det finns dock
              tydliga indikationer på att den förda politiken för att minska
              utanförskapet har verkat i rätt riktning. Trots den utdragna lågkonjunkturen
              har utanförskapet minskat och sysselsättningen ökat med mer än
              200 000 personer sedan 2006.
            </seg>
            <seg n="2e8010ef">
              Bedömningen att regeringens politik på sikt leder till en lägre
              arbetslöshet och en förbättrad matchning delas av bland annat
              Riksbanken och Konjunkturinstitutet.
            </seg>
          </u>
          <note type="speaker" n="4d6c7f4e">
            Anf. 84 PETER PERSSON (S):
          </note>
          <u who="Q6043655" xml:id="i-812c372a49a69870-8" n="3f94b5db">
            <seg n="cca135ed">
              Herr talman! Jag tackar finansministern för svaret.
            </seg>
            <seg n="4a318d30">
              När vårt land under en mycket lång tid i princip hade full sysselsättning
              – jag talar om tiden efter andra världskriget till 90-talet –
              styrdes politiken just mot målet full sysselsättning. Det var
              överordnat allt annat. Axlarna för att skapa ett mer jämlikt och
              solidariskt samhälle var egentligen två. Full sysselsättning skulle
              skapa ekonomiska resurser för att bygga välfärd men också skänka
              människor frihet genom att de hade en egen inkomst. Det fanns
              en utveckling mot förbättrad såväl gemensam som enskild standard.
            </seg>
            <seg n="7dc35bb4">
              I dag har båda målen försvunnit för en moderatledd regering.
              Arbetslösheten registreras och kommenteras. Jag har flera gånger
              sagt här i kammaren att jag ofta tänker mer på väderrapporten
              än på det politiska läget när Anders Borg talar om arbetslöshet
              och sysselsättning.
            </seg>
            <seg n="3c7299ce">
              När vi hade full sysselsättning senast i vårt land, vid skarven
              mellan 80-tal och 90-tal, avsatte vi runt 2 procent av bruttonationalprodukten
              till vidareutbildning, omskolning och kompetensutveckling. År
              efter år fanns de resurserna. I dag, med massarbetslöshet, är
              det bara en halv procent som avsätts till samma ändamål.
            </seg>
            <seg n="5b11c6bf">
              Därför har vi i dag flaskhalsar och brister på ett antal områden.
              Lastbilsmekaniker, kockar, byggnadsplåtslagare, förskollärare,
              mjukvaruutvecklare, vvs-ingenjörer, operationssjuksköterskor och
              golvläggare – inom alla dessa yrkesgrupper råder i dag brist på
              arbetskraft. Samtidigt går drygt 400 000 personer arbetslösa.
              Vi har en ihållande hög ungdomsarbetslöshet. Enligt den nuvarande
              regeringsstatistiken är 20 procent av ungdomarna utanför den arbetsmarknad
              de skulle vilja vara på. Långtidsarbetslösheten exploderar.
            </seg>
            <seg n="5a59c8f2">
              Är det då, finansministern, verkligen en framtidsinvestering
              att sänka skatten i stället för att satsa på utbildnings- och
              arbetsmarknadspolitik för att komma till rätta med de flaskhalsar
              vi har i ekonomin? Dessa viktiga yrken och arbeten skulle kunna
              utövas och utföras av tidigare arbetslösa efter vidareutbildning
              och kompetenslyft. Ser finansministern över huvud taget den brist
              på arbetskraft som finns mitt i arbetslösheten? Ser han det som
              ett problem? Har han i så fall för avsikt att göra någonting åt
              det?
            </seg>
          </u>
          <note type="speaker" n="8adb5c78">
            Anf. 85 HILLEVI LARSSON (S):
          </note>
          <u who="Q3375042" xml:id="i-1f2bc6e002e32c8f-4" n="8614452e">
            <seg n="c167604c">
              Herr talman! Söktrycket är nu enormt vid våra högskolor och universitet.
              Det beror på att vi har stora ungdomskullar som har nått sökåldern.
              Men det beror såklart även på arbetslösheten. Vid hög arbetslöshet
              är det ett väldigt smart val att utbilda sig och därmed öka chansen
              att få jobb, inte minst med tanke på att en av fem rekryteringar
              misslyckas i dag. Samtidigt som vi har hög arbetslöshet finns
              det ett behov av folk med rätt utbildning och kompetens.
            </seg>
            <seg n="eaaa2cd5">
              Men trots söktrycket, de stora ungdomskullarna, den höga arbetslösheten
              och behovet av fler människor med bristyrkesutbildningar har man
              minskat stödet till högskolorna. I förhållande till befolkningen
              och antalet unga och inte minst i förhållande till hur många som
              söker till högskolor och universitet anslår regeringen alldeles
              för lite resurser. Det är till och med så illa att högskolor tvingas
              minska antalet utbildningsplatser. Det är en radikal sänkning
              som sker nu.
            </seg>
            <seg n="2dd3f35b">
              Det är ofattbart hur man tänker. Jag kan inte begripa det. De
              allra flesta av dem som går ut de här utbildningarna får jobb,
              inte minst de som gått bristyrkesutbildningar. Men inte ens dem
              kan man värna med dessa nedskärningar. Det skulle behövas en rejäl
              utökning av platserna på bristyrkesutbildningarna, både för att
              minska arbetslösheten och för att möta arbetsgivarnas behov av
              folk.
            </seg>
            <seg n="d847efa0">
              Men detta går man vidare med. Det finns många bristyrken. Peter
              Persson har räknat upp flera stycken, och jag kan lägga till tandläkare,
              civilingenjörer, jurister, psykologer och sjuksköterskor. Det
              kan göras en väldigt lång lista. Det tragiska är att högskolorna
              vittnar om att det är väldigt kvalificerade studenter som söker.
              De skulle klara utbildningen och ha jättestor chans att få jobb.
              Men många av dessa döms nu till arbetslöshet. De åtgärder som
              finns för arbetslösa är ingenting som leder till jobb. Slutstationen
              är fas 3 efter 450 dagar av arbetslöshet. Innan dess handlar det
              om att bara söka jobb efter jobb efter jobb, även jobb man inte
              är kvalificerad för. Då vore det mycket vettigare att skaffa den
              kompetens som krävs för att få jobb.
            </seg>
            <seg n="acc835f2">
              Dessutom har Arbetsförmedlingen små möjligheter att anvisa arbetslösa
              till utbildning. Man skär ned på högskolorna, men Arbetsförmedlingen
              har också problem. De senaste fem åren har Arbetsförmedlingen
              skickat tillbaka 20 miljarder till staten. Det råder alltså inte
              brist på pengar på alla områden. Anledningen till att man skickat
              tillbaka pengarna är att regelverket inte tillåter Arbetsförmedlingen
              att använda pengarna, för det är en så liten andel utbildningar
              som man kan anvisa de arbetslösa till. Inte ens dem som saknar
              grundskoleutbildning och gymnasieutbildning kan Arbetsförmedlingen
              hjälpa. Det är vansinnigt, med tanke på att risken för arbetslöshet
              är mycket högre om man saknar grundläggande utbildning.
            </seg>
            <seg n="442435cd">
              Här krävs en total omläggning av politiken. Man måste satsa mycket
              mer på utbildning, både förebyggande för ungdomar och för dem
              som redan har blivit arbetslösa. Med den höga arbetslöshet vi
              har är det ofattbart att regeringen inte gör detta.
            </seg>
          </u>
          <note type="speaker" n="f9dae60e">
            Anf. 86 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-28" n="56dc50ad">
            <seg n="16357d51">
              Herr talman! Det kan återigen finnas skäl för oss att i debatten
              ta vår utgångspunkt i hur det förhåller sig i verkligheten. EU-kommissionen
              presenterade förra veckan en väldigt bra genomgång av arbetsmarknadspolitiken
              i alla de 27 medlemsländerna. Denna genomgång förtjänar en bredare
              spridning. Där visar det sig att Sverige vid sidan av våra nordiska
              grannländer hör till de länder som lägger störst resurser på aktiva
              åtgärder. Det är Danmark, Finland och Sverige som har en omfattande
              aktiv arbetsmarknadspolitik, och vi har haft goda grunder till
              det.
            </seg>
            <seg n="23f39910">
              Det finns åtgärder som behöver vidtas. Det behövs förmedlare
              som ser till att man söker jobb aktivt och står till arbetsmarknadens
              förfogande. Sverige är ett av de länder som har flest förmedlare
              per tusen arbetslösa. Det behöver finnas praktik- och lönesubventioner
              som gör att människor får pröva på ett arbete, får en chans att
              visa vad de går för och upprätthåller aktivitet. Där har vi med
              nystartsjobb och praktikplatser mer än vad man har i de flesta
              andra länder. Det kan också behövas utbildningsåtgärder. Och frapperande
              nog visar det sig även på det arbetsmarknadspolitiska området
              att vi i Sverige har relativt stor omfattning på de insatser vi
              gör.
            </seg>
            <seg n="18fbf8f1">
              Det här är en klok politik. Den förbättrar arbetsmarknadens funktionssätt
              och bidrar till en bättre fungerande matchning.
            </seg>
            <seg n="a1730073">
              Låt mig också nämna något om detta med högre utbildning och högskola.
            </seg>
            <seg n="e77bdc87">
              Såvitt jag förstår var det när denna regering tillträdde 82 719
              som började på högskolan. I dag är det såvitt jag förstår 92 260.
              Såvitt jag förstår är det en ökning. Antalet registrerade studenter
              var 388 000, och de är nu 430 000. Antalet helårsstudenter var
              289 000, och de är nu 313 000.
            </seg>
            <seg n="84b4c7f9">
              Såvitt jag förstår betyder det att det på alla dessa punkter
              har skett en betydande ökning av antalet studenter respektive
              antalet nybörjare och helårsstudenter. Det beror alltså på att
              vi har gjort en bred satsning på att säkra att vi har ett väl
              fungerande högre utbildningssystem.
            </seg>
            <seg n="44a8a2d9">
              Låt mig också nämna något om matchning. Det är en fråga som det
              finns relativt omfattande forskning kring. Vad är det som gör
              att matchningen fungerar bättre eller sämre? Ja, det är till exempel
              aktiva åtgärder, där Sverige tillhör toppländerna. Det är att
              man vågar ta i besvärliga bidragssystem, att man säkrar att det
              lönar sig att arbeta, att man inte har permanenta försörjningssystem
              som skickar ut människor i förtidspension eller låser fast dem
              i fattigdomsfällor eller inaktivitetsfällor. Det är att man har
              skattesystem som gör att det lönar sig att vara rörlig, att söka
              brett och att vara beredd att byta yrke. Det är det som gör att
              matchning fungerar. Det är det som är det centrala i en matchningsfunktion.
            </seg>
            <seg n="35dca7aa">
              Jag har lite svårt att se att Socialdemokraterna har en politik
              som förbättrar matchningen. Jag kanske kan få ett förtydligande
              från Peter Perssons sida, men såvitt jag minns ska Socialdemokraterna
              höja bidragen och höja skatterna. Och såvitt jag minns betyder
              det att matchningen försämras, enligt den gängse teori vi har
              för hur matchning ska fungera.
            </seg>
            <seg n="b92d5814">
              Låt oss ändå konstatera att när det gäller sysselsättning, arbetskraft
              och långtidsarbetslöshet har Sverige helt enkelt klarat krisen
              i bättre skick, tack vare en väl fungerande svensk modell, med
              en tydlig arbetslinje där det lönar sig att jobba, med ansvarsfulla
              parter som sluter bra och viktiga avtal för att arbetsmarknaden
              ska fungera bättre, med omfattande arbetsmarknadspolitiska åtgärder
              och mer aktiva insatser än i de flesta länder.
            </seg>
            <seg n="a5b5f33b">
              Det är det som gör att matchningen i Sverige och arbetsmarknaden
              i Sverige har klarat sig bättre genom krisen än i de flesta andra
              länder.
            </seg>
          </u>
          <note type="speaker" n="efc4750e">
            Anf. 87 PETER PERSSON (S):
          </note>
          <u who="Q6043655" xml:id="i-812c372a49a69870-9" n="3f94b5db">
            <seg n="28f9ad4a">
              Herr talman! Finansministern och Moderaterna har en särskild
              statistisk förmåga, ungefär som att jag kan stå här i talarstolen
              och säga: Socialdemokraterna hade fler röster i 2010 års val än
              i 1948 års val. Det är korrekt. Men vi hade väsentligt lägre väljarstöd,
              dess värre.
            </seg>
            <seg n="1eda7090">
              Så är det när Anders Borg talar om antalet högskolestuderande
              utan att ta hänsyn till hur många ungdomar det finns. Sanningen
              är ju att 2006, det sista, ursäkta mig, det senaste socialdemokratiska
              regeringsåret, hade vi 431 högskoleplatser per 1 000 ungdomar.
              I dag, 2013, är det 377 per 1 000 ungdomar. Vilket är mest, Anders
              Borg, 431 eller 377? Så har ni statistik på område efter område
              för att dölja de politiska misslyckandena.
            </seg>
            <seg n="f84c571e">
              Moderaterna är fortfarande förblindade av nyliberala värderingar.
              Sänka skatten, minska samhällsåtagandena, privatisera – det är
              drivkrafterna. Därför förstår man inte motorer som skapar full
              sysselsättning.
            </seg>
            <seg n="6a7e9df9">
              Vi socialdemokrater tror att det är just utbildning som är ett
              av de avgörande instrumenten. De andra är stabil ekonomi, aktiv
              näringspolitik, trygg omställning genom bra arbetslöshetsförsäkring,
              investeringar och fördelningspolitik som skapar efterfrågan.
            </seg>
            <seg n="11ca338c">
              På utbildningsområdet har vi socialdemokrater i vår budgetmotion
              angivit en lång rad satsningar som vi kan finansiera därför att
              vi säger nej till fortsatta skattesänkningar. Det handlar om 10
              000 platser på yrkesvux och folkhögskola och 6 000 platser på
              yrkeshögskola och högskola, främst som instrument för att inleda
              en politik för att ingen ung människa ska gå arbetslös mer än
              90 dagar. Det handlar totalt om 16 000 nya platser på högskolan.
            </seg>
            <seg n="240c9b5d">
              Vi vet att jobbchanserna ökar avsevärt när vi förstärker utbildningen,
              både hos yngre och hos äldre, och det ger människor en ny chans
              att komma tillbaka eller att komma till arbetslivet.
            </seg>
            <seg n="d828f9b8">
              Alla dessa möjligheter har den moderatledda regeringen pulvriserat.
              Åk ut i landet! Det är svårt att i dag träffa de ungdomar som
              har misslyckats i skolan och inte längre kan ta sig vidare genom
              den kommunala vuxenutbildningen. Vägarna har stängts. Också på
              detta område har man privatiserat utbildningsmöjligheterna, och
              man låter bara några få erövra det som borde vara en rättighet
              för de många.
            </seg>
            <seg n="f854329c">
              Vore det inte bättre, finansministern, att satsa på utbildning
              och ge människor arbete i stället för ensidiga skattesänkningar?
            </seg>
          </u>
          <note type="speaker" n="b021b92a">
            Anf. 88 HILLEVI LARSSON (S):
          </note>
          <u who="Q3375042" xml:id="i-1f2bc6e002e32c8f-5" n="8614452e">
            <seg n="c32f51c0">
              Herr talman! Det har skett en hel del felsatsningar. När det
              gäller fas 3 är det den största arbetsgivaren i Sverige i dag.
              I fas 3 har man antingen aktivitetsersättning eller försörjningsstöd.
              Man har ingen lön, men man jobbar ändå heltid. Det är svårt att
              kombinera detta med jobbsökande och utbildning i och med att det
              är på heltid. Dessutom får arbetsgivarna 5 000 kronor per arbetslös
              i månaden, och det finns till och med företag som har specialiserat
              sig på att ta in så många fas 3:are som möjligt för att få detta
              bidrag.
            </seg>
            <seg n="9ff77f31">
              Då ser vi samtidigt att resultatet av fas 3 är att det inte leder
              till jobb och inte heller till att folk går vidare till utbildning,
              utan människor blir inlåsta där. Många upplever en förnedring.
              Det finns meningsfulla arbetsuppgifter, men det finns också rent
              förnedrande arbetsuppgifter som är påhittade för att motivera
              att ha människor i fas 3. Det finns också undanträngningseffekter,
              där fas 3:are gör ordinarie arbetsuppgifter, som till och med
              kan öka arbetslösheten.
            </seg>
            <seg n="5def1514">
              Men det som ändå är värst med fas 3 är att riksdagens beslut
              för mer än två år sedan inte har följts. Enligt det beslutet skulle
              anvisningarna till fas 3 stoppas, och åtgärderna för långtidsarbetslösa
              skulle bli bättre eftersom resultaten var alldeles för dåliga.
              Långtidsarbetslösheten växer, men människor kommer inte ut i jobb.
              Åtgärderna fungerar inte för det.
            </seg>
            <seg n="73fdfcd6">
              Det regeringen borde göra är först och främst att följa riksdagens
              beslut och stoppa anvisningarna till fas 3. I stället borde man
              erbjuda meningsfulla arbetsuppgifter eller utbildning för arbetslösa,
              framför allt satsa på utbildning, inom Arbetsförmedlingen anvisa
              arbetslösa till utbildningar och satsa på fler högskoleplatser.
              Det är dessutom vad arbetsgivarna vill ha och behöver.
            </seg>
          </u>
          <note type="speaker" n="78ce70b6">
            Anf. 89 THOMAS STRAND (S):
          </note>
          <u who="Q6191909" xml:id="i-2c11692362309b84-0" n="9939e64a">
            <seg n="7d2e7788">
              Herr talman! Jag förstår inte varför Anders Borg och regeringen
              så konsekvent vägrar att satsa rejält på utbildning för att förhindra
              den flaskhals för ekonomisk utveckling och utbildning som Peter
              Persson skrivit om i sin interpellation.
            </seg>
            <seg n="4e27dec0">
              Det behövs stora investeringar i utbildning och skola för att
              vända utvecklingen. Men vi kan konstatera att regeringen väljer
              att just nu lägga 20 gånger mer på skattesänkningar än på skolsatsningar.
              Det är för mig en helt felaktig prioritering.
            </seg>
            <seg n="6d897e6e">
              Låt oss nu tala om verkligheten med Anders Borg. Den utveckling
              vi ser är inte positiv. Ni har haft makten i sju år, och kunskapsresultaten
              fortsätter att sjunka. Det gynnar inte utbildningen för framtidens
              jobb. Drygt 12 000 elever lämnar årskurs 9 utan att vara behöriga
              till ett nationellt gymnasieprogram. Även denna numerär har ökat
              under er tid vid makten. Detta är ytterst bekymmersamt med tanke
              på att vi vet att en gymnasieexamen är viktig när det gäller att
              få jobb.
            </seg>
            <seg n="afc53dcf">
              Peter Persson pekar i sin interpellation på att antalet elever
              som väljer ett yrkesprogram på gymnasiet minskar påtagligt. Finansministern
              kan inte vara nöjd med en sådan negativ utveckling.
            </seg>
            <seg n="5bae449d">
              Sedan 2011 har regeringen dragit ned antalet studieplatser på
              den högre utbildningen med drygt 16 000 – detta trots att söktrycket
              ökar. Det innebär att lärosäten just nu får avvisa många unga
              studenter som skulle ha kommit in på för arbetsmarknaden attraktiva
              yrkesutbildningar.
            </seg>
            <seg n="87f2bf23">
              När det gäller just andelen och antalet studenter som har möjlighet
              att gå på högskolan har Peter Persson nyligen redogjort för att
              andelen platser är mindre i dag än den var 2006. Ni satsar även
              alldeles för lite på yrkeshögskolan. Hösten 2012 kom det in över
              1 000 ansökningar om att få starta yrkeshögskoleutbildningar i
              höst och till våren 2014. 28 procent beviljades. Nästa år har
              ni minskat anslaget till yrkeshögskolan med 800 000 kronor.
            </seg>
            <seg n="31c32ac6">
              Är finansministern verkligen nöjd med att endast 28 procent av
              ansökningarna om att få starta yrkeshögskoleutbildningar beviljades
              statliga anslag? Till detta kan läggas verkligheten att ni satsar
              alldeles för lite på just bristyrkesutbildningar.
            </seg>
            <seg n="b1c37c5d">
              I detta bekymmersamma läge när arbetslösheten är hög väljer alltså
              finansministern och regeringen att satsa ytterst blygsamt på svensk
              utbildning. Ni lägger 20 gånger mer pengar på skattesänkningar
              än på utbildning. Det är för mig en obegriplig politik. Det äventyrar
              näringslivets konkurrenskraft och grusar framtidstron hos en ung
              generation som i stället för att studera till framtida kvalificerade
              jobb blir hänvisad till arbetslöshet.
            </seg>
          </u>
          <note type="speaker" n="d2c98dbf">
            Anf. 90 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-29" n="56dc50ad">
            <seg n="dcea84bb">
              Herr talman! Låt oss konstatera att Sverige har en mer omfattande
              arbetsmarknadspolitik än andra länder och i större utsträckning
              lägger resurser på aktiva åtgärder i termer av utbildningsplatser,
              i termer av praktik och nystartsjobb och i termer av förmedlare.
              Där står Sverige och de nordiska länderna ut därför att vi har
              en aktiv politik snarare än en passiv bidragshantering.
            </seg>
            <seg n="1587405b">
              Låt oss föra en diskussion om den högre utbildningen. Om jag
              förstår statistiken rätt var det 83 300 som var nybörjare på högskolan
              när Socialdemokraterna styrde 2002. När Socialdemokraterna hade
              styrt en mandatperiod var det 82 700. Såvitt jag förstår är det
              en minskning. Antalet registrerade studenter ökade från 385 000
              till 388 000, men antalet helårsstudenter minskade från 294 000
              till 289 000 – detta att jämföra med att vi nu har 92 000 högskolenybörjare,
              430 000 registrerade studenter och 313 000 helårsstudenter.
            </seg>
            <seg n="8a61b3fb">
              Under den socialdemokratiska tiden minskade alltså antalet högskolenybörjare
              och antalet högskolestudenter, medan det under vår tid har ökat.
              Det handlar om en ökning från 290 000 till 313 000 och en ökning
              från 82 000 till 92 000.
            </seg>
            <seg n="a0f859ca">
              Man förstår varför Socialdemokraternas satsningar ofta får denna
              typ av effekter. Vi vet ju var Socialdemokraterna lade pengarna
              under sin mandatperiod. Det är samma sak som det skulle bli om
              de skulle få en koalition med Miljöpartiet och Vänsterpartiet.
              En sak har Peter Persson rätt i: Vi har sett den sista S-regeringen.
              I fortsättningen blir det koalitionsregeringar med Vänsterpartiet
              och Miljöpartiet. Då vet vi var pengarna läggs: sjukförsäkring,
              a-kassa och bidragssystem. Då finns det inte några pengar kvar
              till utbildningsplatser.
            </seg>
            <seg n="0941a319">
              Det är så socialdemokrater regerar. Man öppnar bidragssystemen
              för att trycka ut människor från arbetsmarknaden. Det är en remarkabel
              tanke. Det ser verkligen slående ut att vi för en diskussion om
              matchning. Vi vet vad det är som styr matchningen. Vi vet att
              det som Socialdemokraterna föreslår skulle försämra arbetsmarknadens
              funktionssätt. Det är den direkta effekten av Socialdemokraternas
              politik. Om man höjer skatterna blir det färre företag som vill
              anställa. Om man utökar bidragssystemen blir det färre som söker
              arbete. Då minskar rörligheten på arbetsmarknaden, då ökar riskerna
              i avtalsrörelsen och då riskerar man att hamna i en situation
              där människor låses fast i fattigdomsfällor.
            </seg>
            <seg n="42d87828">
              Vi ska komma ihåg att den socialdemokratiska miljöpartikonstellationen
              har en annan grundläggande idé – att beskatta allt som rör sig.
              Det är Miljöpartiets grundidé. Det är där de ytterligare 15 miljarder
              som ska läggas ovanpå de socialdemokratiska 30 miljarderna ska
              komma. Man är kanske överens om lastbilsskatt, men Miljöpartiet
              vill ha både bensinskatt och flygskatt och allt möjligt annat.
            </seg>
            <seg n="7ebe9125">
              Vad händer om man beskattar rörlighet? Då rör sig med stor sannolikhet
              människor mindre. Det betyder sannolikt att arbetsmarknaden fungerar
              sämre. Detta är den riktiga politik som Socialdemokraterna ska
              försvara. Man ska nedrusta infrastrukturinvesteringarna ihop med
              Miljöpartiet, för några väginvesteringar ska man inte göra. Man
              ska straffbeskatta transporter och rörlighet så att man krymper
              arbetsmarknaderna, och man ska lägga alla pengar på att bygga
              ut bidragssystemen. Det är den politik som socialdemokrater står
              för. Det är den politik som i realiteten skulle leda till att
              matchningen försämrades. Då skulle vi återigen få ett växande
              utanförskap där vi fick höja skatterna för att betala räkningen
              för Socialdemokraternas misslyckade arbetsmarknadspolitik.
            </seg>
          </u>
          <note type="speaker" n="3f458323">
            Anf. 91 PETER PERSSON (S):
          </note>
          <u who="Q6043655" xml:id="i-812c372a49a69870-10" n="3f94b5db">
            <seg n="1b2c9261">
              Herr talman! Jag har tidigare i dag i debatten sagt att Schlingmann
              skrev två diplom om att tala utan att beröra ämnet. Jag sade då
              att ett diplom finns på Finansdepartementet. Det har härmed bekräftats
              tydligt.
            </seg>
            <seg n="7b3a32eb">
              Herr talman! När Anders Borg var dåvarande statsminister Bildts
              handskrivare var det förmodligen han som skrev formuleringar som
              en storartad statskonst, den mest framstående regeringen någonsin
              i landet och att den ekonomiska kris som höll på att slå omkull
              vårt land var fabricerad av semestervikarier på radion. Det var
              Borgs bidrag till 90-talspolitiken. När socialdemokratin sedan
              tog över utvecklade vi högskolesystemet. Det var där den kom –
              den stora kraften och utvecklingen att vända massarbetslöshet,
              utbilda och gå vidare ifrån de ruiner av industrilandskap, utslagning
              av arbetskraft och stora hål i offentliga budgetar som socialdemokratin
              ärvde.
            </seg>
            <seg n="f52d2cf7">
              Jag upprepar: 2006 hade vi 431 platser i högskolan per 1 000
              unga. Det var det senaste året med en socialdemokratisk regering.
              I dag har vi 377 platser per 1 000 unga. Det kan man inte vifta
              bort. Det är fakta som vem som helst kan studera. Men den avgörande
              skillnaden när det gäller utbildningspolitik och arbetsmarknadspolitik
              är att ni står för en utbudspolitik som ni inte vågar erkänna
              fullt ut. Det handlar om att piska in människor på en arbetsmarknad
              som har stannat, medan vi står för en utbildningslinje. Det är
              den avgörande skillnaden.
            </seg>
          </u>
          <note type="speaker" n="b42ef377">
            Anf. 92 THOMAS STRAND (S):
          </note>
          <u who="Q6191909" xml:id="i-2c11692362309b84-1" n="9939e64a">
            <seg n="e9f3d510">
              Herr talman! Det är besvärande fakta för Anders Borg att antalet
              platser per 1 000 personer i åldrarna 19–24 år har minskat. När
              vi lämnade ifrån oss makten var det 431 platser. I dag, efter
              sju år med borgerligt styre, har det sjunkit till 377 platser.
              Det är verkligheten. Det är fakta som man inte kan vifta bort.
            </seg>
            <seg n="12cb56ea">
              Förra hösten skrev Högskoleverket så här i en rubrik: Andra länders
              utbildningsnivå riskerar att dra ifrån Sveriges. OECD:s siffror
              och mätningar där man tittar på andelen högskoleutbildade som
              andel av befolkningen visar att Sverige har 13 länder framför
              sig. Det är länder som exempelvis Kanada, Japan, Israel, USA,
              Finland och Norge. Vi börjar bli ett medelmåttigt land. När andra
              länder satsar och springer ifrån oss står vi stilla.
            </seg>
            <seg n="b60d05bd">
              Jag har besökt många företag i min hemregion GGVV, alltså Gnosjö,
              Gislaved, Vaggeryd och Värnamo. Varje företagare säger samma sak:
              Det behövs mer utbildning. Vi behöver rätt kompetens för att kunna
              tillsätta de tjänster som finns i företagen.
            </seg>
            <seg n="e5439428">
              Tyvärr har vi en regering som inte riktigt lyssnar på det örat
              utan i stället satsar på skattesänkningar. Ni väljer att lägga
              20 gånger mer pengar på skattesänkningar än på skolan.
            </seg>
            <seg n="b70cf350">
              Vi behöver en annan gymnasieskola. Vi behöver fler platser i
              högskolan. Vi behöver fler platser i yrkeshögskolan. Det är det
              främsta redskapet för att bekämpa arbetslösheten.
            </seg>
            <seg n="e6804126">
              Tyvärr lyssnar ni inte på det örat. Ni satsar på skattesänkningar,
              och det är fel väg att gå.
            </seg>
          </u>
          <note type="speaker" n="139c82e3">
            Anf. 93 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-30" n="56dc50ad">
            <seg n="c9cb6ca8">
              Herr talman! Sverige har klarat krisen i världsekonomin bättre
              än praktiskt taget alla andra länder vad gäller sysselsättning,
              vad gäller tillväxt, vad gäller offentliga finanser, vad gäller
              välfärd och vad gäller sammanhållning.
            </seg>
            <seg n="97948325">
              Det här beror på att regeringen har fört en bred politik för
              full sysselsättning. En första grundpelare är att vi återupprättar
              utbildningssystemet. Vi har tagit tag i de svårigheter och problem
              som Socialdemokraterna lämnade efter sig. Den första utgångspunkten
              är att återupprätta kunskap i skolan. Man ska ha nationella prov
              och tidigare betyg som gör att vi ställer krav och följer upp
              eleverna, och vi ska ha lärare med en riktig utbildning och som
              får bättre betalt när eleverna presterar goda studieframgångar.
              Till den breda satsningen på utbildning som verkligen återupprättar
              Sverige som kunskapsnation lägger vi också temporära krisåtgärder.
            </seg>
            <seg n="f694698c">
              Vi har alltså en mer omfattande aktiv arbetsmarknadspolitik än
              de flesta jämförbara länder i termer av utbildningsplatser och
              annat. Men vi förstår också att långsiktig sysselsättningstillväxt
              och långsiktig nedgång av arbetslösheten förutsätter att man förbättrar
              arbetsmarknadens funktionssätt. Då handlar det om att man måste
              återupprätta arbetslinjen, att man måste sänka skatter, att man
              måste våga ta de tuffa besluten kring a-kassa, sjukförsäkring
              och förtidspension och att man inte låser in människor i fattigdomsfällor
              och utanförskap. Det måste naturligtvis också handla om att det
              finns företag som vill och kan anställa och som vågar investera.
              Det här är vad den här regeringen har prioriterat. Vi har förbättrat
              företagsklimatet. Sverige framstår i dag som ett av de mest kreativa
              länderna i världsekonomin med starka världsföretag med nya innovationer
              som bryter ny mark och som banar väg för fortsatt sysselsättning
              i vårt land. Utbildning, aktiva insatser, arbetslinje och företagsamhet
              – det är en bred politik för jobb. Mot det står en rödgrön opposition
              som inte kan redovisa annat än stora skattehöjningar och stora
              bidragshöjningar. Det är den grundläggande skiljelinjen i svensk
              politik.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="ec197c99">
            15 § Svar på interpellation 2013/14:36 om fler jobbskatteavdrag
          </note>
          <note type="speaker" n="dd5593f5">
            Anf. 94 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-31" n="56dc50ad">
            <seg n="23be2169">
              Herr talman! Peter Persson har frågat mig hur många jobb som
              enligt min uppfattning skapats av de fyra tidigare jobbskatteavdragen
              och hur många steg det behövs för att ta bort arbetslösheten.
              Han har också frågat hur mycket inkomstskillnaderna i Sverige
              ska öka för att få bort arbetslösheten.
            </seg>
            <seg n="33c8f5b9">
              Stärkta drivkrafter till arbete och minskade trösklar in på arbetsmarknaden
              är effektiva sätt att öka sysselsättningen och förbättra matchningen.
              Jobbskatteavdraget är därför en central del i regeringens politik
              för att varaktigt höja arbetsutbudet.
            </seg>
            <seg n="846d5120">
              Regeringen bedömer att jobbskatteavdragets fyra första steg på
              sikt leder till att den varaktiga sysselsättningen ökar med ca
              100 000 personer och att arbetslösheten minskar med 0,6 procentenheter.
              OECD, Konjunkturinstitutet och Riksbanken gör likvärdiga bedömningar
              av hur många jobb regeringens skattelättnader kommer att leda
              till. Finanspolitiska rådet räknar med att ett femte jobbskatteavdrag
              leder till 15 000 fler årsarbetskrafter.
            </seg>
            <seg n="c43b680b">
              Jobbskatteavdraget har bidragit till att stärka inkomsterna i
              alla inkomstgrupper under lågkonjunkturen. På längre sikt, när
              fler kommer in på arbetsmarknaden, ökar avdraget den ekonomiska
              standarden relativt sett mest bland dem med de lägsta inkomsterna.
            </seg>
            <seg n="c71e2e70">
              Trots att lågkonjunkturen har varit långdragen har utanförskapet
              minskat och sysselsättningsgraden ökat i de flesta åldersgrupper
              jämfört med 2006. Det är en tydlig indikation på att den förda
              politiken har verkat i rätt riktning.
            </seg>
            <seg n="f6c5c15b">
              I takt med att ekonomin normaliseras och resursutnyttjandet så
              småningom stiger ska överskotten öka och motsvara 1 procent av
              bnp och därutöver. Därmed ser vi inte något utrymme för stora
              skattesänkningar den närmaste mandatperioden.
            </seg>
          </u>
          <note type="speaker" n="0bcbc9a0">
            Anf. 95 PETER PERSSON (S):
          </note>
          <u who="Q6043655" xml:id="i-812c372a49a69870-11" n="3f94b5db">
            <seg n="0afa38f8">
              Herr talman! När jag var lite yngre och aktiv i det socialdemokratiska
              ungdomsförbundet brukade vi skämta så här: Vad säger en moderat
              om du väcker honom eller henne mitt i natten? Sänk skatten!
            </seg>
            <seg n="0434ee5b">
              Det där var på de gamla moderaternas tid. De sade ju det, pålitligt
              och jämt. Sänk skatten, var svaret på alla frågor. Men det var
              ett problem med de gamla moderaterna. De sade det. De nya moderaterna
              gör det, men de pratar inte så mycket om det.
            </seg>
            <seg n="3888049f">
              Inför Moderaternas nyligen genomförda stämma sade Bo Lundgren,
              den tidigare moderatledaren, ärligt att Moderaterna har genomfört
              den politik som han föreslog 2002 om att kraftigt minska den gemensamma
              eller offentliga sektorn. Lundgren beskrev sin vision, tog strid
              och förlorade. Svenska folket ville inte minska välfärden i valet
              2002. Nu genomför Borg och Reinfeldt Lundgrens politik lite justerad.
              Det är mycket hårdare tag mot arbetslösa och sjuka från Borg och
              Reinfeldt. Man gör det med ett annat motiv. Skattesänkningar,
              säger man, skapar jobb, men de påverkar inte välfärden. Båda ståndpunkterna
              är djupt felaktiga.
            </seg>
            <seg n="1a2cf8fe">
              Det är tveksamt om finansministerns antagande om att de så kallade
              jobbskatteavdragen skulle ha skapat 100 000 nya jobb stämmer.
              De källor han refererar till säger inte riktigt så. Lars Calmfors,
              som länge tjänat Finanspolitiska rådet, säger att det är mycket
              tveksamt om det går att utvärdera sysselsättningseffekten, eftersom
              skilda reformer har sammanfallit i tiden med svåra konjunkturproblem.
              I den stora utvärdering som IFAU gjorde sägs faktiskt: Vår sammantagna
              bedömning utifrån en omfattande analys är att resultaten inte
              på ett trovärdigt sätt kan tolkas som effekter av jobbskatteavdraget.
            </seg>
            <seg n="e45b21a9">
              Om Borgs mycket optimistiska antaganden skulle gälla, med alla
              dessa reservationer, skulle varje nytt jobb kosta 1 miljon kronor.
              När vi då lider av en massarbetslöshet i vårt land och 400 000
              personer står utanför arbetsmarknaden undrar jag om detta med
              jobbskatteavdraget, Anders Borg, är den enskilt viktigaste faktorn
              för att få i gång ekonomin och för att få fler i jobb. Det motiverar
              ni ju allt med.
            </seg>
            <seg n="68c4c7c0">
              Hur många nya jobbskatteavdrag kommer ni att behöva? Det har
              blivit nära 200 000 fler arbetslösa med 100 miljarder i skattesänkningar.
              Hur många nya miljarder har ni för avsikt att sänka skatten med
              för att nå målet?
            </seg>
          </u>
          <note type="speaker" n="4f42808f">
            Anf. 96 HILLEVI LARSSON (S):
          </note>
          <u who="Q3375042" xml:id="i-f5f75ba626821e5d-0" n="8614452e" next="i-f4d685b52c7654ad-0">
            <seg n="e5a0115b">
              Herr talman! Om man säger att jobbskatteavdraget har lett till
              jobb och att detta har varit lyckat kan man verkligen undra hur
              det annars hade sett ut. Arbetslösheten har bevisligen ökat samtidigt
              som vi har fått det ena steget efter det andra när det gäller
              jobbskatteavdrag. Jag kan därför inte se att detta är en stor
              succé.
            </seg>
            <seg n="01adf1ed">
              Jag tycker att det är mycket märkligt att man inte kan erkänna
              det när man ser konsekvenserna av den förda politiken. Sedan kan
              man kanske tycka att det ändå är bra med jobbskatteavdrag för
              att folk då får mer pengar i plånböckerna. Men det leder inte
              till jobb. Det kan man i alla fall avskriva som skäl.
            </seg>
            <seg n="7f6f6296">
              När det gäller hur mycket folk har kvar i plånboken kan vi titta
              på hur det blev när regeringen tog bort möjligheten att dra av
              a-kasseavgift och fackföreningsavgift. Det blev ett tapp ekonomiskt.
              Dessutom höjdes a-kasseavgiften, vilket också innebar ett tapp.
            </seg>
            <seg n="6ff3ee19">
              Om man ser ännu bredare på detta kan man se att de som har bekostat
              jobbskatteavdraget är de sjuka och arbetslösa i form av nedskärningar
              i sjuk- och arbetslöshetsförsäkringarna. Det i sin tur har lett
              till att människor har lämnat a-kassan och att människor har blivit
              utförsäkrade från sjukförsäkringen. En del av dem hamnar hos socialtjänsten
              i kommunerna och belastar då den kommunala ekonomin. Det riskerar
              att leda till sämre välfärd när det gäller skola, vård och omsorg,
              vilket drabbar även dem som har jobbskatteavdrag. Vi kan också
              se skattehöjningar i kommuner och landsting. Till och med borgerligt
              styrda kommuner har höjt skatten för att de helt enkelt inte klarar
              välfärden.
            </seg>
            <seg n="5be1b099">
              Det som man får i ena ändan i form av skattesänkning får man
              betala i andra ändan. Det drabbar även dem som har jobbskatteavdrag.
              Men det drabbar dem som har riktigt låga inkomster ännu mer eftersom
              vi har platt skatt på kommun- och landstingsnivå till skillnad
              från hur det är på den statliga nivån. Det blir därför en beskattning
              i andra ändan, men en mer orättvis beskattning.
            </seg>
            <seg n="b24d69fe">
              Räknar man in de andra skattesänkningarna eller bidragen, vad
              man nu väljer att kalla dem – nedsättning av arbetsgivaravgift
              för ungdomar, sänkning av restaurangmomsen och fas 3, som faktiskt
              är ett bidrag till arbetsgivarna som får 5 000 kronor per person
              i fas 3 som de tar emot, och det är gratis arbetskraft för arbetsgivarna
              – kan man se att denna politik inte leder till jobb. Regeringen
              kan tycka att det kanske har andra fördelar, men det leder i alla
              fall inte till jobb. Arbetslösheten har stigit under denna tid.
              När en ny skattesänkning eller ett nytt bidrag till införs för
              arbetsgivarna kan man inte se att det på något sätt skulle påverka
              sysselsättningen positivt. I stället ökar arbetslösheten hela
              tiden.
            </seg>
            <seg n="123bdc0a">
              Man kan naturligtvis diskutera hur mycket denna politik ska ändras
              i ett slag. Nu har vi den verklighet som vi har. Men jag tycker
              att man ska ta bort argumentet i debatten att det skulle leda
              till jobb, för det gör det inte. Det har bara lett till ökad arbetslöshet.
              Det som man får i ena ändan får man alltså betala i andra ändan.
            </seg>
            <seg n="9202b90e">
              Man kan till och med diskutera detta när det gäller jobb i offentlig
              sektor. Detta har lett till en ökad press. Vi har också sett att
              antalet sysselsatta i offentlig sektor har minskat under denna
              tid. Det är viktiga jobb som behöver göras, och välfärden är viktig
              för medborgarna. Det finns alltså mycket negativa konsekvenser
              när det gäller jobben i denna fråga, även om regeringen kanske
              har andra argument för det. Men det är dags att avskriva jobbargumentet
              för detta.
            </seg>
          </u>
          <note n="0d64eaad">
            Anf. 97 GUNNAR ANDRÉN (FP):
          </note>
          <u who="Q3375042" xml:id="i-f4d685b52c7654ad-0" n="8614452e" prev="i-f5f75ba626821e5d-0">
            <seg n="2d563395">
              Herr talman! Det är många som sitter i skatteutskottet som deltar
              i denna debatt. Jag får lov att säga att jag i detta sammanhang
              känner mig som en politisk fornlämning. Jag var med redan på den
              tiden då herr Arne Kjörnsberg i Borås var ordförande i skatteutskottet.
              Då förhandlade Socialdemokraterna, Vänsterpartiet och Miljöpartiet
              fram någonting som man kallade skatteväxling. I denna ingick att
              man sänkte skatten på arbete, inte mycket men något. Så var det.
              Argumentet från skatteutskottets dåvarande ordförande var att
              detta skulle leda till ökad köpkraft. Därför var det en riktig
              åtgärd. Jag delar denna uppfattning. Det var en bra åtgärd. Vi
              var inte emot den.
            </seg>
            <seg n="9b05b138">
              Det har hänt ganska mycket under denna tid, särskilt från 2007
              och framåt när vi har fått dessa jobbskatteavdrag. Jag har till
              flera viceordförande i skatteutskottet – Lars Johansson, Veronica
              Palm, Jennie Nilsson och jag tror även Leif Jakobsson, men jag
              är inte riktigt säker på det – ställt frågan: Hur många nya jobb
              skulle det ha blivit på Volvo i Göteborg och i Skövde om man inte
              hade ökat köpkraften under dessa år? Tyvärr har jag aldrig fått
              något bra svar. I själva verket har jag inte fått något svar alls.
              Det hänger naturligtvis samman med den ideologiska övertygelse
              som jag har, nämligen att det är bra att människor har god köpkraft
              i detta land eftersom det leder till efterfrågan och jobb. På
              denna punkt har jag aldrig förstått Socialdemokraternas enorma
              motstånd mot att löntagare och företagare skulle ha mer pengar
              kvar som de själva kan disponera över. Detta är egentligen den
              ideologiska frågan.
            </seg>
            <seg n="de797061">
              Nu visar det sig att vid varje tillfälle då man har infört ett
              jobbskatteavdrag har Socialdemokraterna i efterhand varit beredda
              att acceptera detta.
            </seg>
            <seg n="f10daf1d">
              Det förslag som nu föreligger och som riksdagen ännu inte har
              accepterat – vi vet inte hur det blir med den saken – kommer Socialdemokraterna
              att motsätta sig i en votering fram till den 31 december. Men
              från den 1 januari 2014 kommer de att godta detta. Jag tycker
              att det är en klok ståndpunkt av den anledningen att jag menar
              att det är bra för Sverige att svenska folket får den köpkraftsförstärkning
              som ett nytt jobbskatteavdrag leder till. Jag medger gärna att
              det är precis som när man äter gröna grodor, att det finns en
              avtagande godhet för den femte grodan i förhållande till de tidigare.
              Naturligtvis minskar effekten något av ett ytterligare jobbskatteavdrag
              i förhållande till de tidigare. Likväl är det bra, precis som
              herr Arne Kjörnsberg hävdade 2003 om jag inte missminner mig,
              att svenska folket får ökad köpkraft.
            </seg>
            <seg n="9386b2c9">
              Min fråga till Socialdemokraterna är: Varför vill ni inte att
              svenska folket ska få ökad köpkraft så att man kan köpa fler Volvobilar
              producerade i Göteborg och i Skövde och därmed också öka sysselsättningen
              i detta land?
            </seg>
          </u>
          <note type="speaker" n="93f78348">
            Anf. 98 LEIF JAKOBSSON (S):
          </note>
          <u who="Q3373340" xml:id="i-69d147c1423cd773-3" n="29656ca8">
            <seg n="eda13ea9">
              Herr talman! Jag blev apostroferad, och jag vill därför säga
              följande till Gunnar Andrén. Hans inlägg illustrerade precis den
              sammanblandning som finns kring jobbskatteavdraget, i regeringens
              motivering men framför allt i Gunnar Andréns. Motivet hittills
              har nämligen varit teorin om att det är jobbskapande. Men jag
              har i alla fall noterat, och det är vi många som har gjort, att
              argumenten för det femte jobbskatteavdraget mer har haft karaktären
              av att det handlar om köpkraftsstimulans och att man ska hålla
              hemmamarknaden under armarna under den tid som resten av Europa
              kurerar sig och så vidare.
            </seg>
            <seg n="acb929b4">
              Det är två helt olika saker. Gunnar Andrén säger gång på gång:
              Varför ska inte svenska folket få en köpkraftsförstärkning? Nja,
              om man skulle ge svenska folket en köpkraftsförstärkning skulle
              man ge det också till pensionärer, sjuka och arbetslösa. Det är
              det som är skillnaden. Konstruktionen för jobbskatteavdraget utgår
              ju ifrån finansministerns grumliga teorier, som aldrig har bevisats,
              medan det Andrén pratar om är ren konjunkturpolitik.
            </seg>
            <seg n="fe8fee22">
              Socialdemokratiska regeringar har sänkt skatter – många fler
              än dem Gunnar Andrén räknade upp. Vi sänkte en hel del och gjorde
              väl den största skattesänkningen någonsin tillsammans. Men jag
              vill bara påminna om saneringen efter regeringen Bildt, då vi
              införde dubbla egenavgifter. Sedan sänkte vi åren efter, när vi
              fick ordning på ekonomin igen. Då sänkte vi skatten år för år.
              Vi sänkte dock skatten för alla som betalade skatt. Vi sade inte
              att vissa skulle få det, och vi sade framför allt inte att arbetslösa
              inte skulle få ta del av det. Det är precis där skillnaden går.
              Ni får klara ut era argument.
            </seg>
            <seg n="a94b9d1e">
              Som jag sade i en tidigare interpellationsdebatt: Är jobbskatteavdraget
              till för att arbetslösa ska sitta vid köksbordet, läsa skattetabeller
              och upptäcka – aha – att det lönar sig att arbeta, så att de går
              och klipper sig och tar ett jobb, eller är det till för att upprätthålla
              den inhemska konsumtionen? Man kommer till helt olika slutsatser.
              Ni använder argumenten växelvis, och därför blir debatten väldigt
              förvirrad.
            </seg>
          </u>
          <note type="speaker" n="e16beb45">
            Anf. 99 ANETTE ÅKESSON (M):
          </note>
          <u who="Q4991052" xml:id="i-5dd0d95a08a79404-2" n="2166a28e">
            <seg n="e8cab87a">
              Herr talman! Jag tyckte att Hillevi Larsson ställde en intressant
              fråga: Hur hade det varit om vi inte hade haft något jobbskatteavdrag?
              Jag är glad att jag inte har fått uppleva det sedan de har tillkommit,
              och vad jag förstår kommer jag inte att behöva uppleva det heller
              – det kvittar ju i princip hur valutgången blir 2014, eftersom
              jobbskatteavdragen kommer att vara kvar.
            </seg>
            <seg n="b8625dfc">
              Arbetslösheten har gått upp, men befolkningen har ökat. De facto
              har vi nu alltså 200 000 färre i utanförskap än vi hade tidigare.
              När det gäller nya jobbskatteavdrag beror det på – så länge de
              svenska inkomstskatterna är relativt höga i ett internationellt
              perspektiv, och så länge det finns grupper där relativt många
              står utanför arbetsmarknaden, skulle jobbskatteavdragen medföra
              positiva konsekvenser för landet. Det är naturligtvis förutsatt
              att de ekonomiska förutsättningarna finns, vilket inför 2014 bedöms
              innebära att vi får se ett femte jobbskatteavdrag.
            </seg>
            <seg n="2898b495">
              Socialdemokraterna låtsas generellt som att det inte har funnits
              någon finanskris. Det gör att debatten vid många tillfällen är
              lite speciell, eftersom det är lätt att beskriva en verklighet
              som om allting tidigare hade varit guld och gröna skogar och inga
              problem har funnits. Då kan man ibland vara förvånad över att
              vissa resultat är som de är.
            </seg>
            <seg n="a170d661">
              Faktum är att Alliansen har satsat på att förbättra Sveriges
              konkurrenskraft trots finanskris. Vi har en god ekonomi, och vi
              har satsat på reformer både på arbetsmarknadens utbudssida och
              på arbetsmarknadens efterfrågesida.
            </seg>
            <seg n="71e7c3d4">
              Jobbskatteavdragen ökar utbudet av arbetskraft. De ökar antalet
              arbetade timmar, och man kan säga att jobbskatteavdragen både
              medför att vi får fler i arbete och att hushållen får disponibla
              inkomster. Även kommuner och landsting får ökade intäkter. Faktum
              är att välfärden under Alliansens tid, sedan 2006, har tillförts
              67 miljarder kronor – samtidigt som även hushållen har fått bättre
              och högre inkomster. Det låter som en vinna–vinna-situation i
              mina öron.
            </seg>
          </u>
          <note type="speaker" n="56408ab2">
            Anf. 100 JÖRGEN ANDERSSON (M):
          </note>
          <u who="Q5555097" xml:id="i-34b8f40ae4e26898-2" n="f30ee475">
            <seg n="7e8523d0">
              Herr talman! Vi har nu under flera timmar lyssnat på Peter Persson.
              Att lyssna på Peter Persson får en att tro att man på något socialistiskt
              museum har hittat och dammat av någon gammal relik som plötsligt
              fått liv. Eller möjligen är det så att man har gömt en tidsmaskin
              på Sveavägen, för det verkar inte som att Peter Persson lever
              i nuet.
            </seg>
            <seg n="de5b6ca6">
              Vi lever i en alltmer globaliserad värld. Vi är inte en isolerad
              ö i Sverige, utan vi behöver anpassa oss till vår omgivning och
              stärka våra drivkrafter – för att fler ska arbeta, för att fler
              ska arbeta fler timmar, för att stärka drivkrafterna för företagarna
              och för att människor ska utbilda sig. Det hänger väldigt tätt
              samman med den interpellationsdebatt som var tidigare. Det måste
              finnas drivkrafter för att utbilda sig.
            </seg>
            <seg n="ad2863d6">
              Det har visat sig att den politik Alliansen har fört också har
              varit lyckosam i det här avseendet. Vi har faktiskt högre skatteintäkter
              sedan vi har sänkt skatten, och det måste ändå betecknas som ett
              mått på att ekonomin fungerar bättre med ett lägre skattetryck
              än vad den gjorde med ett högre skattetryck. Det är klart att
              det då inte är linjärt – Peter Persson antar att han ska kunna
              använda sig av de pengar han tror sig få in på högre skatter.
            </seg>
            <seg n="5810ae4c">
              Anledningen till att vi har högre skatteintäkter är naturligtvis
              att fler arbetar och att drivkrafterna har stärkts. Men det har
              också betydelse för konkurrenskraften, och det är helt avgörande
              för hur vi ska kunna konkurrera på en global marknad. Det har
              även stärkt innovationskraften, och det har stärkt kreativiteten
              bland företag och bland de människor som vill driva företag. Det
              finns resultat som pekar entydigt i den riktningen.
            </seg>
            <seg n="f2a19acc">
              Det är just det här som är en politik för att upprätthålla välfärden
              och upprätthålla en god sammanhållning i samhället. Min uppmaning
              till Socialdemokraterna måste därför ändå bli: Dra i gång den
              där tidsmaskinen på Sveavägen igen, och skicka tillbaka Peter
              Persson till Axel Danielssons 1897! Det Peter Persson står för
              är nämligen inte en politik för 2010-talet. För 2010-talet krävs
              i stället att man lever i nuet och ser till vad vi måste anpassa
              oss till i en global miljö.
            </seg>
          </u>
          <note type="speaker" n="8ac50414">
            Anf. 101 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-32" n="56dc50ad">
            <seg n="a294eb72">
              Herr talman! När det gäller tillväxt, sysselsättning, långtidsarbetslöshet,
              andel som lever under utsatta förhållanden, välfärd och sammanhållning
              framstår Sverige som ett av de länder som har klarat krisen bäst.
              Låt oss fundera på vad det beror på.
            </seg>
            <seg n="1684595f">
              Jo, det beror på att det finns ett väldigt starkt logiskt samband
              i politiken. För man en aktiv tillväxtpolitik som brett förbättrar
              förutsättningar för arbete, produktion, investeringar, sparande,
              entreprenörskap och innovationer – och gör det från en solid grund
              med stabila offentliga finanser – kommer fler människor i arbete.
              Då växer antalet arbetade timmar, och då får vi fler skattebetalare.
              Då stiger skatteintäkterna, och då klarar man av att bättre värna
              välfärden. Då klarar man av att bättre säkra att vi har fler sysselsatta
              i den skattefinansierade välfärden i dag än när regeringen tillträdde.
            </seg>
            <seg n="639dc7d5">
              Det är därför jobbskatteavdrag, jobbpolitik och arbetslinje är
              så viktiga komplement till de stora satsningar vi gör på utbildning,
              de viktiga aktiva arbetsmarknadspolitiska insatser vi gör och
              de förbättringar vi gör av företagsklimatet. Låt oss vara klara
              över att det inte råder någon som helst oenighet om vilka långsiktiga
              effekter ett jobbskatteavdrag har. Ekonomisk teori och erfarenhet,
              och vad vi har upplevt i andra länder, är väldigt entydigt.
            </seg>
            <seg n="36b43f84">
              Det är det som gör att IMF, kommissionen och OECD gör samma bedömning:
              Det är centralt att sänka skatterna för låg- och medelinkomsttagare
              och få ned marginaleffekterna och tröskeleffekterna. Det är därför
              remissvaren från IFAU, KU och Riksbanken när de har gått igenom
              de här frågorna är så entydiga: Ett jobbskatteavdrag, en arbetslinje,
              stramare transfereringssystem och starkare drivkrafter för att
              arbeta leder till att arbetsmarknaden fungerar bättre och att
              vi får högre sysselsättning.
            </seg>
            <seg n="5e20d5de">
              Samtidigt handlar interpellationen om huruvida vi ska ha råd
              att göra ytterligare jobbskatteavdrag. Låt oss vara tydliga med
              att vi ska ha starka offentliga finanser i Sverige. Vi ligger
              i dag på små underskott. Vi har Europas kanske starkaste offentliga
              finanser och minsta bruttoskuldsättning, men vi har underskott.
            </seg>
            <seg n="066fd855">
              I takt med att ekonomin normaliseras och vi får tillbaka ett
              normalt resursutnyttjande ska vi tillbaka till 1 procents överskott.
              Vi ska mot slutet av nästa mandatperiod ligga på 1 procent eller
              därutöver i överskott i de offentliga finanserna, för då börjar
              vi se att ekonomin normaliseras. För att klara de överskottsmålen
              måste vi vara försiktiga med utgifter och inkomster. Det är en
              självklarhet att man då måste lämna raka besked till väljarna
              om att det inte finns några breda möjligheter till omfattande
              skattelättnader.
            </seg>
            <seg n="e8f7ad2b">
              Därmed är den delen av diskussionen klargjord, och där har vi
              också lite grann hur vi ska se på nästa diskussion som vi ska
              ha med väljarna när vi närmar oss valrörelsen.
            </seg>
            <seg n="fc7e853f">
              Det var den sista socialdemokratiska regeringen, klargjorde Peter
              Persson här i talarstolen. Och det är ju så det är: Om man är
              ett 30-procentsparti bildar man inte en majoritetsregering, utan
              då får man regera ihop med Miljöpartiet och Vänsterpartiet. Då
              vet vi att det ska till kompromisser.
            </seg>
            <seg n="c95b90c4">
              Frågan väljarna ska ställa är om vi ska underminera arbetslinjen,
              bygga ut bidragssystemen och höja skatterna för att långsiktigt
              underminera arbetslinjen och föra ut människor i fattigdomsfällan.
              Ska Socialdemokraterna höja skatterna med 30 miljarder, Miljöpartiet
              med 40 eller 45 miljarder och Västerpartiet med 50 eller 60 miljarder?
              När ska väljarna få en chans att ta ställning till det? Är det
              inte en rätt viktig frågställning i en valrörelse om vi ska höja
              skatterna med 1 procent av bnp eller med 2 procent av bnp? Ska
              varje hushåll få uppleva hur det blir dyrare att tanka bilen,
              hur kostnaderna för lastbilsskatter vältras över på konsumentpriserna,
              hur höjda arbetsgivaravgifter slår ut jobb för unga och hur höjd
              restaurangmoms gör att konsumtionen dämpas?
            </seg>
            <seg n="2c597fff">
              När får vi beskeden? Blir det 30, 40, 50, 60 eller 70 miljarder?
              Hur många blir det, Peter Persson?
            </seg>
          </u>
          <note type="speaker" n="10955f97">
            Anf. 102 PETER PERSSON (S):
          </note>
          <u who="Q6043655" xml:id="i-812c372a49a69870-12" n="3f94b5db">
            <seg n="dbf42b35">
              Herr talman! Det är väl uppenbart att de två moderata älsklingsföreteelserna
              skattesänkning och privatisering börjar få mindre tjusning.
            </seg>
            <seg n="faebda37">
              Jag diskuterade nyligen JB-gymnasiet med Anders Borg här i kammaren.
              Det var innan Uppdrag gransknings flinka kameror var där. Då gick
              han till full attack och försvarade vinsterna i välfärden. Sedan
              hörde jag honom närmast som en förskrämd liten tomte i Rapport
              säga att det här med riskkapital i skolor är inget bra. Och Reinfeldt
              sade inför arbetsstämman: Nej, skattesänkningar ska vi nog inte
              ha längre. Jag tänkte på Tomtarnas julnatt : Midnatt råder, tyst
              det är i husen, tyst i husen. Det blir nog inget nästa år. Men
              vad sade stämman? Jo, där inne var det dunder och glädje: ett
              sjätte jobbskatteavdrag, 10–15 miljarder, sänkt bolagsskatt, 12
              miljarder, höjd brytpunkt för statlig skatt, 3 miljarder, sänkt
              ägarskatt, 15 miljarder och slopad värnskatt. Notan landar på
              50–60 miljarder – när ekonomin tillåter.
            </seg>
            <seg n="b3b7672f">
              Genom löften om jobb driver den moderatledda regeringen igenom
              ett systemskifte men säger någonting annat. Jag hörde Anette Åkesson
              nyligen tala om satsningarna på välfärden med samma statistiska
              häxdoktor som har gjort Anders Borgs statistiska brygder. Hon
              glömmer en inflation på 10 procent. Hon glömmer en löneutveckling
              på 10–15 procent. Hon glömmer den äldre befolkningens behov.
            </seg>
            <seg n="86c8ffa9">
              Låt oss vara ärliga när vi gör redovisningen. Antalet anställda
              i offentligt finansierad verksamhet per 1 000 invånare är väl
              en rimlig måttstock. År 2006 var det 131,6 personer, år 2012 var
              det 125,9 – en minskning med 4,3 procent. Och jag kan lova er
              att de gamla på äldreboendena, barnen i förskolan och barnen i
              grundskolan vet om detta. Så mycket procenträkning har barnen
              lärt sig redan på dagis att de ser att antalet förskollärare och
              barnskötare är lägre.
            </seg>
            <seg n="a2cd5883">
              Så åker vi med Jörgen Anderssons tidsmaskin. Och visst landar
              vi någonstans i det förflutna när de arbetslösa ska betala högre
              skatt och det ska gå att sänka skatterna för dem med högst inkomster.
              De sjuka ska betala högre skatt, och det ska gå till att finansiera
              subventioner så att man ute i Djursholm kan ha hembiträden eller
              någon som kommer hem och läser läxorna med barnen.
            </seg>
            <seg n="d048519d">
              Utbildning, vård och omsorg blir åter en penningsak, inte ett
              behov. Det är den tidsresa du genomför, Jörgen Andersson, och
              då behöver sannerligen Danielsson komma tillbaka.
            </seg>
          </u>
          <note type="speaker" n="21431ec8">
            Anf. 103 HILLEVI LARSSON (S):
          </note>
          <u who="Q3375042" xml:id="i-f5f75ba626821e5d-1" n="8614452e" next="i-f4d685b52c7654ad-1">
            <seg n="235cf727">
              Herr talman! Det största problemet i Sverige i dag är att vi
              har massarbetslöshet. Arbetslösheten är väldigt hög, och den har
              ökat under de senaste sju åren med den förda politiken. Ungdomsarbetslösheten
              är alldeles för hög. Långtidsarbetslösheten har nästan tredubblats.
              Jag vet inte vad som avses med utanförskap, men jag tycker att
              det är ett mått på utanförskap att stå så långt ifrån arbetsmarknaden
              att man kallas långtidsarbetslös.
            </seg>
            <seg n="7d0b1c4c">
              Den naturliga reaktionen när man ser att resultaten uteblir och
              till och med försämras borde vara att man tänker: Vi kanske ska
              pröva någonting nytt. De här åtgärderna har inte fungerat hittills.
              Ändå är det hela tiden mer av samma recept. Det är dags att tänka
              om ifall det ska bli någon förändring av resultatet.
            </seg>
            <seg n="d9fd6fd6">
              Regeringen säger att vi måste öka drivkraften att utbilda sig
              och att det kräver ytterligare skattesänkningar, men huvudproblemet
              i dag är inte det. Huvudproblemet är att det inte finns tillräckligt
              många utbildningsplatser. Söktrycket är jättestort. Människor
              har redan en stark drivkraft att utbilda sig därför att det leder
              till jobb. Vi kan också se att människor som har utbildning har
              större chans att få jobb, har bättre hälsa och ökad livslängd.
              Det finns alltså redan en väldigt stark drivkraft att utbilda
              sig, men då skär man ned på högskoleplatserna och satsar på skattesänkningar
              i stället. Det är helt fel väg att gå.
            </seg>
            <seg n="07cc98bd">
              Till alla förklaringar som Peter Persson räknade upp till att
              det faktiskt inte är ett gott resultat i välfärden – vårdplatserna
              har ju minskat i förhållande till behovet – kan vi lägga skattehöjningar
              i kommuner och landsting. Det blir alltså ändå en skattehöjning
              för folk, men då blir det en platt skatt så att även de fattigaste
              får betala.
            </seg>
            <seg n="95d7a76e">
              Den här politiken är inte rättvis, och den leder inte till fler
              jobb.
            </seg>
          </u>
          <note n="961ea700">
            Anf. 104 GUNNAR ANDRÉN (FP):
          </note>
          <u who="Q3375042" xml:id="i-f4d685b52c7654ad-1" n="8614452e" prev="i-f5f75ba626821e5d-1">
            <seg n="dc1da411">
              Herr talman! Jag kan inte låta bli att börja med att notera att
              jag än en gång inte fått något svar på min viktiga Volvofråga,
              nämligen hur många fler Volvobilar det skulle ha sålts i det här
              landet utan jobbskatteavdraget. Det är en viktig fråga. Jag får
              aldrig något svar på den. Någon gång måste ni kunna svara på den.
            </seg>
            <seg n="db6eee55">
              Sedan tycker jag att det är lätt att hålla med Hillevi Larsson.
              Vi har alldeles för många arbetslösa, alldeles för många långtidsarbetslösa,
              alldeles för många unga som är arbetslösa och alldeles för många
              i utanförskap, utlandsfödda som har svårt att få jobb. Allt det
              är riktigt. Men mot detta måste man ställa en annan sak, nämligen
              att vi har en högre andel som är i arbetskraft och har sysselsättning
              än någonsin. Det är skillnad på en andel av någonting och absolut
              tal. Ni är själva inne på, när det gäller utbildningssituationen,
              att det är olika grupper som vi jämför. Andelen och absoluta tal
              är olika saker.
            </seg>
            <seg n="065e3449">
              Jag vill påstå, som svar till Leif Jakobsson, att är det några
              som ska vara glada över att vi hållit sysselsättningen uppe och
              att den är högre än någonsin är det våra pensionärer. Det är ju
              de som har dragit nytta av detta. Om vi hade haft lägre sysselsättning
              skulle pensionerna ha varit väldigt mycket lägre.
            </seg>
            <seg n="ca0341a3">
              Jag noterar att det visserligen finns en slagighet i det system
              som vi alla, Socialdemokraterna och de liberala partierna som
              jag kallar dem, står bakom och som vi ska slå vakt om. Men jämfört
              med det tidigare ATP-systemet har vi under 11 av de senaste 13
              eller 14 åren haft större pensionshöjningar än tidigare.
            </seg>
            <seg n="7ac55bf6">
              Jag tror att Socialdemokraterna gärna vill sänka skatterna för
              pensionärer, men under tiden 1994–2006 var det vad jag kan minnas
              inte en enda pensionsskattesänkning.
            </seg>
          </u>
          <note type="speaker" n="089d669d">
            Anf. 105 LEIF JAKOBSSON (S):
          </note>
          <u who="Q3373340" xml:id="i-69d147c1423cd773-4" n="29656ca8">
            <seg n="10a1c64d">
              Herr talman! Jag trodde inte att det fanns någon borgerlig politiker
              som i en ekonomisk debatt vågade ta upp perioden 1994–2006. Det
              handlade inte om något annat än att sanera ekonomin efter regeringen
              Bildt. Det var inte precis skattesänkningar som stod först på
              dagordningen när var tredje skattekrona lånades. Det var en helt
              exceptionell tid.
            </seg>
            <seg n="8ab776a0">
              Något som vi kanske gjorde fel var att vi trodde att en kommande
              majoritet skulle respektera att de stora överskott som vi byggde
              upp under slutet av den perioden – se bara på ekonomin 2006 och
              2007 – byggdes upp för att möta den kommande demografin. Vi planerade
              inte för att en ny regering skulle ta det utrymme som vi hade
              för att möta kriser och den demografiska utmaningen och att dessa
              pengar skulle bränna i fickan och användas till sänkta skatter.
              Ibland idkar vi lite självkritik, och där var vi väl lite för
              naiva.
            </seg>
            <seg n="29f14903">
              Finansministern talar inte om konsumtionsstimulanser, för han
              talar om andra teorier. Men om vi talar om konsumtionsstimulanser
              och uttrycker det i Volvobilar, säger jag så här: Min gamle far
              som slet på Kockums skulle vara värd att få köpa en ny Volvo,
              men han har inte fått en krona av era jobbskatteavdrag.
            </seg>
          </u>
          <note type="speaker" n="25077fb6">
            Anf. 106 ANETTE ÅKESSON (M):
          </note>
          <u who="Q4991052" xml:id="i-5dd0d95a08a79404-3" n="2166a28e">
            <seg n="486addc2">
              Herr talman! Alliansens politik med bland mycket annat jobbskatteavdrag
              har inneburit att hushållen har fått högre disponibla inkomster
              samtidigt som kommunerna och landstingen fått mer pengar till
              välfärden. Inflationssäkrade 67 miljarder kronor mer till vård,
              skola och omsorg är oerhört mycket pengar.
            </seg>
            <seg n="001a6108">
              När vi politiker svänger oss med miljoner och miljarder kan det
              vara svårt att få en känsla för hur mycket pengar det är. Låt
              oss därför visualisera skillnaden. En tusenlapp är ungefär 0,1
              millimeter tjock. Det betyder att 1 miljon kronor är ungefär 1
              decimeter med packade tusenlappar. En miljard är alltså 100 meter.
              Så stor är alltså skillnaden. 1 miljon är 1 decimeter; 1 miljard
              är 100 meter.
            </seg>
            <seg n="b223cadb">
              Det betyder att 67 miljarder mer till välfärden, som Alliansens
              politik och framför allt jobbskatteavdragen har medfört, är 6,7
              kilometer packade tusenlappar mer till välfärden. Jobbskatteavdraget
              är därmed ett led i att långsiktigt säkra den svenska välfärden.
            </seg>
            <seg n="13e62725">
              Jag vill också göra en kort historisk utblick. Vid valet 1991
              var jag inte alls politiskt aktiv och hade inget med politik att
              göra över huvud taget. Jag tyckte dock att det var helt fantastiskt
              att en borgerlig regering fick chansen men sörjde samtidigt att
              den kom till i ett läge då Sverige i princip var kört i botten.
              Regeringen Bildt hade alltså ett mycket tufft utgångsläge när
              den tillträdde.
            </seg>
          </u>
          <note type="speaker" n="ab425d21">
            Anf. 107 JÖRGEN ANDERSSON (M):
          </note>
          <u who="Q5555097" xml:id="i-34b8f40ae4e26898-3" n="f30ee475">
            <seg n="be7516bd">
              Herr talman! När jag lyssnar på Peter Persson blir jag något
              konfunderad. Det är ju inte så att Sverige ses som ett avskräckande
              exempel i världen. Det är faktiskt motsatsen som råder.
            </seg>
            <seg n="8ffb082c">
              För inte så länge sedan hade The Economist – en tidskrift som
              jag tror att även Peter Persson respekterar – en specialbilaga
              om det svenska undret. Vi har också sett olika tv-program, till
              exempel What in the World? , som beskriver det svenska ekonomiska
              undret.
            </seg>
            <seg n="8ed22926">
              I det sammanhanget blir det fullkomligt obegripligt för medborgarna
              att förstå vad Socialdemokraternas retorik går ut på när de målar
              allt i svart och menar att Sverige är ett stort misslyckande.
            </seg>
            <seg n="ee1ffec9">
              Det ska dessutom ses i ljuset av att den värsta krisen sedan
              30-talet pågår. Det blir fullständigt obegripligt för alla som
              har tagit sig utanför Sveriges gränser och som har sett finanskrisens
              härjningar bara i Europa. I detta ljus ska svensk politik och
              den konflikt som finns i svensk politik ses.
            </seg>
            <seg n="bbeb5634">
              Det finns inget som talar för att den politik som har förts skulle
              ha fungerat sämre om finanskrisen aldrig existerat. Motsatsen
              skulle troligen gälla även då.
            </seg>
            <seg n="943576dd">
              Svaret kan inte vara att ett kraftigt utbyggt transfererings-
              och bidragssystem skulle vara bättre för svensk ekonomi. Det finns
              inget som talar för det.
            </seg>
          </u>
          <note type="speaker" n="a4d6cedc">
            Anf. 108 ADNAN DIBRANI (S):
          </note>
          <u who="Q5621490" xml:id="i-bb53bb42c2794007-0" n="5dec792c">
            <seg n="2c398cd6">
              Herr talman! Jag vet inte var jag ska börja, för det är så mycket
              konstigheter som försiggår. Jag ska börja med att ta upp The Economist
              som Jörgen Andersson talade om. I samband med att den kom ut blev
              jag inbjuden till Bryssel för att tala med några yngre förmågor
              om vad Sverige har gjort bra och dåligt.
            </seg>
            <seg n="55e2548b">
              Även Carl Bildt var där, men han talade med de äldre förmågorna.
              De klappade inte Carl Bildt i ryggen och sade: Tack gode Gud för
              att Moderaterna har gjort Sverige till vad det är. Snarare undrade
              de: Hur tänker ni nu med de konstiga satsningar som ni gör? De
              rimmar inte väl med det som Sverige står för.
            </seg>
            <seg n="e3906381">
              Jag ska återkomma till det när jag vänder mig till vår käre finansminister
              som är något slags Messias när det gäller ekonomi. Det spelar
              ingen roll vad man säger; han har svar på allt.
            </seg>
            <seg n="8c94514a">
              Innan jag kommer till honom ska jag lite snabbt vända mig till
              Gunnar Andrén. Köpkraftsstimulans är helt rätt, men vill man verkligen
              stimulera köpkraften och på så sätt få i gång ekonomin är det
              inte speciellt bra att ge 100 kronor till mig eller Anders Borg.
            </seg>
            <seg n="3d41e641">
              Troligtvis skulle Anders Borg inte stanna upp om han tappade
              100 kronor, för det kostar honom mer att stanna än att fortsätta
              gå. Ger man dem däremot till min farbror som är sjukpensionär
              kommer han att stanna varje gång och utnyttja dessa pengar. Det
              är väl använda pengar, inte att ge dem till mig eller Anders Borg.
            </seg>
            <seg n="299e3108">
              Anders Borg slår sig för bröstet och tycker att Moderaterna har
              gjort många bra saker, och det finns säkert fler som tycker det.
              Men vi får inte glömma det som Leif Jakobsson var inne på tidigare,
              nämligen att när ni tog över 2006 fick ni en av Europas starkaste
              ekonomier till skänks. Statsskulden var mycket lägre än på många
              andra ställen.
            </seg>
            <seg n="04fe0c66">
              Vad har ni gjort sedan dess? Ni har satt sprätt på i stort sett
              alla pengar, vilket gör att vi lever på lånade pengar. Samtidigt
              har ni sålt av många statliga bolag.
            </seg>
            <seg n="c4c8156d">
              Tack gode Gud för att vi lämnade över en sådan stark ekonomi
              till er som ni har kunnat leva på. Men vad kommer att hända framöver?
              Det vore kul att veta. Vad tänker Anders Borg leva på under nästa
              kris? Blir det bara lånade pengar? Vi har ju knappt några pengar
              kvar, och redan i dag när Sverige mår bra har ni börjat låna pengar
              för att sänka skatter.
            </seg>
            <seg n="ddcdf10a">
              Sysselsättningen är en annan paradgren för Moderaterna. Jag vill
              bara påpeka att Tyskland, Polen, Belgien, Österrike och Norge
              har en högre andel sysselsatta än vad vi har. Vi har 200 000 fler
              i antal som jobbar, men tittar vi på andelen sysselsatta är vi
              färre. Jämför vi våra 200 000 fler med Norges 178 000 fler under
              samma period blir det nästan pinsamt, för Norge har ju hälften
              så stor befolkning.
            </seg>
            <seg n="27404aa7">
              Ni har fattat beslut på er stämma, och jag vet att det blir av
              när ekonomin tillåter, men med tanke på att jobbskatteavdrag 1,
              2, 3, 4 och 5 knappt gett några jobb har jag en fråga till dig,
              Anders Borg: Tror du på fullaste allvar att det sjätte jobbskatteavdraget
              verkligen kommer att ge de effekter du pratar om?
            </seg>
          </u>
          <note type="speaker" n="fb978afe">
            Anf. 109 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-33" n="56dc50ad">
            <seg n="9ee4f033">
              Herr talman! Angel Gurría, generalsekreterare för OECD, framhöll
              Sverige som ett exempel i samband med de internationella diskussioner
              vi hade i Washington, och han har framfört samma budskap här i
              Helsingfors. Vad menade han med detta? Det var tre saker som OECD
              bedömde var speciellt med den ekonomiska politiken.
            </seg>
            <seg n="5f22eee7">
              Det första är att vi har bland de starkaste offentliga finanserna.
              Vi väljer att stimulera ekonomin och gå med underskott utifrån
              en trovärdighetsposition där vi har minskat skulden, där vi har
              bättre långsiktig uthållighet och där våra strukturella underskott
              är mycket små eller i vissa mätningar till och med är överskott.
              Utgångspunkten är att vi är överskotts-keynesianer. Vi har trovärdigheten
              och kan stimulera.
            </seg>
            <seg n="0db225da">
              Det andra är att vi lägger en stimulanspolitik och att vi tillför
              energi och efterfrågan när andra länder stramar åt eller åtminstone
              tvingas vara passiva när den internationella krisen förlängs.
              Det är en modern politik: att stimulera men att göra det utifrån
              en styrkeposition.
            </seg>
            <seg n="c1a6db7b">
              Det tredje OECD framhöll var att det vi gör inte är kortsiktiga
              och tillfälliga efterfrågestimulanser, som sedan bara försvinner
              ut ur ekonomin, utan långsiktigt inriktade åtgärder som förbättrar
              arbetsmarknadens funktionssätt.
            </seg>
            <seg n="54e5fd55">
              Naturligtvis kan man också stimulera ekonomin med höjda bidrag,
              men då skadar man ekonomin långsiktigt. Arbetslösheten stiger
              och den långsiktiga tillväxten försämras. Det vet vi från alla
              internationella undersökningar.
            </seg>
            <seg n="35444f65">
              Det är den samlade politiken – bolagsskatt, infrastrukturinvesteringar,
              jobbskatteavdrag och skolsatsningar tillsammans – som blir en
              stöttning till ekonomin och en förbättring av den långsiktiga
              tillväxtpotentialen. Det är detta Sverige har haft, och det är
              detta som gör oss unika. Vi har alltså väldigt konsekvent fört
              en tillväxtpolitik.
            </seg>
            <seg n="068be32d">
              Det är så det ser ut: Tillväxtpolitik leder till fler arbeten.
              Tillväxtpolitik leder till att företagen vill anställa. Tillväxtpolitik
              leder därmed till stigande skatteintäkter, och då har vi större
              möjligheter att prioritera välfärden. Andra länder genomför nedskärningar,
              och Sverige bygger ut med fler anställda i den skattefinansierade
              välfärden.
            </seg>
            <seg n="296c53f8">
              Vi har bland de högsta offentliga utgifterna, vilka ligger på
              ungefär samma nivå som när vi tillträdde. Sverige har också bland
              de högsta sociala utgifterna, och vi har bland den högsta andelen
              av arbetskraften som jobbar i den skattefinansierade välfärden.
              Det här klarar vi av samtidigt som vi förbättrar företagsklimatet
              och låter sysselsättningen stiga.
            </seg>
            <seg n="2df0615b">
              Styråran för ekonomisk politik i Sverige är att vi, när vi blickar
              framåt och ekonomin normaliseras, ska tillbaka till överskott.
              Där är vi inte. Det är självklart att vi inte har överskott –
              det är ju en låg aktivitetsnivå i internationell lågkonjunktur
              – men när överskotten sedan kommer tillbaka i slutet av nästa
              mandatperiod ska de upp över 1 procent. Därför finns det inte
              stora utrymmen för vare sig utgiftsreformer eller stora skattelättnader.
            </seg>
            <seg n="efdf7582">
              Det här är den situation vi har inför de kommande fyra åren.
              Det är detta som gör valet i svensk politik så tydligt. Vi vill
              värna offentliga finanser, trygga jobben och värna välfärden.
            </seg>
            <seg n="0a975845">
              Mot detta står ett rödgrönt alternativ vars huvudinriktning är
              att höja skatterna. De frågor vi måste ställa är: Blir det 30
              miljarder, blir det 40 miljarder, blir det 50 miljarder, blir
              det 60 miljarder eller blir det 70 miljarder?
            </seg>
            <seg n="92e7505e">
              Det kommer naturligtvis att väcka berättigade frågor: Hur många
              jobb ska försvinna? Hur mycket lägre ska sysselsättningen bli?
              Hur många jobb ska trängas ut från Sverige? Hur mycket ska förtidspensioneringen
              stiga? Hur mycket högre ska arbetslösheten bli? Det är de relevanta
              frågor vi måste ställa i den svenska politiska debatten.
            </seg>
            <seg n="2cb666cc">
              Vi står för en politik för jobb, trygghet och välfärd. Mot detta
              står en politik som handlar om att trycka ut människor i utanförskap,
              föröda offentliga finanser, tappa greppet om transfereringssystemen
              och låta människor stanna kvar i fattigdomsfällan.
            </seg>
          </u>
          <note type="speaker" n="f73a7cd8">
            Anf. 110 PETER PERSSON (S):
          </note>
          <u who="Q6043655" xml:id="i-812c372a49a69870-13" n="3f94b5db">
            <seg n="bbdfbe07">
              Herr talman! Vi har nu haft en lång debatt om det så kallade
              jobbskatteavdraget. Alla som har fått i uppdrag att utvärdera
              dess effekter säger att det nästan är omöjligt att påvisa någon
              mätbar effekt.
            </seg>
            <seg n="4677136f">
              Det är bara Borgs finansdepartement som optimistiskt säger: 100
              000 nya jobb. Det är 1 miljon i kostnad för varje nytt jobb. Vi
              har också sett att arbetslösheten, som Moderaterna sade var katastrofal
              när de var i opposition, har ökat från 260 000 till över 400 000.
            </seg>
            <seg n="17cefe1d">
              Vi ser att vi inte har råd att utbilda människor som är arbetslösa.
              Vi har brist på arbetskraft – det är en flaskhals. Vi har inte
              råd att bygga bostäder för de unga och de som behöver flytta till
              tillväxtorter i Sverige. Vi blir fattigare när vi inte arbetar.
            </seg>
            <seg n="37b1ce77">
              Vi ser att den gemensamma välfärden urholkas. Det är färre lärare
              i skolan. Det är färre förskollärare och barnskötare på dagis.
              Och det kan väl inte ha undgått Anders Borg hur det ser ut i sjukvården
              i de moderatledda landstingen i Skåne och Helsingfors?
            </seg>
            <seg n="8899ce4c">
              Jag tror att Anders Borg är väldigt medveten om vad som sker.
              Han formulerade det själv så här 1992, då han i sin fortfarande
              varande ungdom var stark i idén: Politikens viktigaste uppgift
              under de närmaste tre fyra decennierna är att på ett rationellt
              och humant sätt nedmontera den generella välfärdspolitiken. Anders
              Borg är på väg att lyckas, herr talman, men han ska stoppas.
            </seg>
          </u>
          <note type="speaker" n="9da3dab8">
            Anf. 111 ADNAN DIBRANI (S):
          </note>
          <u who="Q5621490" xml:id="i-bb53bb42c2794007-1" n="5dec792c">
            <seg n="3eafa71e">
              Herr talman! Anders Borg säger att han värnar om ekonomin. Det
              får han gärna säga, men precis som många av de föregående talarna
              varit inne på har man har genomfört en massa skattesänkningar
              – ganska kraftiga sådana – på nästan 100 miljarder. De har knappt
              gett några jobb. I bästa fall kostar detta mer än 1 miljon per
              jobb. Det är inte att värna ekonomin.
            </seg>
            <seg n="88641859">
              Däremot tycker jag att det som socialdemokratin gjorde efter
              90-talskrisen, då den byggde upp ett kraftigt buffertsparande
              just för att kunna ha pengar den dagen vi drabbas av ytterligare
              en kris, var att värna ekonomin. När man gjorde detta var Moderaterna
              kraftigt emot, men i dag slår de sig för bröstet så att man nästan
              tror att det var de som gjorde det.
            </seg>
            <seg n="786afadd">
              Min fråga till Anders Borg blir: Vad är hans lösning nästa gång
              vi får en kraftig inbromsning av ekonomin? Vad kommer att ske?
              Det finns ju inget buffertsparande kvar. Vi har ju redan i dag
              när det är någorlunda bättre tider börjat gå minus och nalla av
              våra sista kvarvarande kronor.
            </seg>
            <seg n="408c718e">
              Anders Borg pratar om jobb: Vi har skapat fler jobb. Vi får inte
              glömma bort att vi har en högre arbetslöshet i dag än 2006. Vi
              har en högre ungdomsarbetslöshet i dag än 2006. Vi har en högre
              långtidsarbetslöshet i dag än 2006. Jag vet inte riktigt vilka
              jobb Anders Borg pratar om.
            </seg>
            <seg n="3fadf0e9">
              När det gäller trygghet, som var en av de viktigaste bitarna
              i det gamla Sverige och originalarbetarpartiet, var Moderaterna
              emot sjukförsäkringssystemet. Där har Moderaterna inte pratat
              så mycket om trygghet. Det man gör är att ha något slags piska
              som tvingar ut folk i fattigdom där de får böna och be om att
              få en check från Moderaterna för att kunna engagera sig i idrott.
            </seg>
            <seg n="7996b165">
              Min fråga blir ännu en gång: Var är jobben, var är tryggheten
              och – framför allt – var är pengarna vid nästa kris? Det ser inte
              så bra ut.
            </seg>
          </u>
          <note type="speaker" n="33c332e9">
            Anf. 112 Finansminister ANDERS BORG (M):
          </note>
          <u who="Q182050" xml:id="i-519b9387b1b9837d-34" n="56dc50ad">
            <seg n="3d705c69">
              Herr talman! Jag vill tacka för en bra debatt. Den har visat
              på skiljelinjerna i svensk politik på ett väldigt tydligt sätt.
              Alliansregeringen står för jobben, välfärden och tryggheten. Det
              är vi som har lagt grunden för de starkaste offentliga finanserna
              bland industriländerna. Vi har amorterat på skulder. Vi har säkrat
              att svenska offentliga finanser är i gott skick, att vi är rustade
              inför framtiden, med större långsiktig uthållighet och starkare
              skattebas än tidigare.
            </seg>
            <seg n="ca3c88e7">
              Det har vi gjort utifrån en politik som i grund och botten sätter
              arbete i centrum, en arbetslinje som nedmonterar Socialdemokraternas
              fattigdomsfällor, Socialdemokraternas inaktivitetsfällor och Socialdemokraternas
              arbetslöshetsfällor, som byggdes för att dölja människor, byggdes
              för att trycka ut människor från arbetsmarknaden och byggdes för
              att låsa fast människor utanför jobben.
            </seg>
            <seg n="39f21721">
              Det har vi öppnat – med jobbskatteavdrag, som gör att människor
              har mer pengar kvar i plånboken och som dämpar krisens svallvågor
              in över Sverige, med viktiga reformer med mer omfattande aktiv
              arbetsmarknadspolitik än nästan några andra jämförbara länder,
              med större resurser för välfärd och trygghet, med färre medborgare
              som lever under svåra materiella förhållanden och med återupprättande
              av en kunskapsnation genom betyg, prov och lärare som har kunskaper
              i sina ämnen.
            </seg>
            <seg n="d44cc215">
              Det är centralt att den politiken får fortsätta, så att vi inte
              vänder tillbaka och bygger ut bidragssystemen. Listorna blir långa,
              för det finns knappt något bidragssystem som Socialdemokraterna
              inte vill bygga ut: a-kassa, föräldraförsäkring, sjukförsäkring,
              förtidspension – det är där prioriteringarna ligger. Det ska finansieras
              med mycket stora skattehöjningar.
            </seg>
            <seg n="7479e4a9">
              Den politiken har skadat Sverige förr. Den skadar andra länder.
              Den skapar fattigdomsfällor. Den skapar arbetslöshetsfällor. Den
              skapar inaktivitetsfällor. Dit ska vi inte!
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="8b092ef9">
            16 § Svar på interpellation 2013/14:69 om förhandlingarna om
            handels- och investeringsavtal mellan EU och USA
          </note>
          <note type="speaker" n="4d493c83">
            Anf. 113 Statsrådet EWA BJÖRLING (M):
          </note>
          <u who="unknown" xml:id="i-519b9387b1b9837d-35" n="9b365215">
            <seg n="a4e1e3bc">
              Herr talman! Hans Linde har frågat mig om jag avser att verka
              för att hålla frågan om genmodifierade livsmedel utanför förhandlingarna
              om ett handels- och investeringsavtal mellan EU och USA, TTIP.
              Han har vidare frågat om jag avser att ta några initiativ för
              att förhindra att avtalets mekanism för att hantera tvister mellan
              stater och investerare inte ändrar styrkeförhållandet mellan stater
              och företag till de senares fördel. Hans Linde har slutligen frågat
              vilka initiativ jag avser att ta för att Sveriges riksdag inkluderas
              i förhandlingarna.
            </seg>
            <seg n="30670826">
              Vad avser frågan om genmodifierade livsmedel stöder Sverige EU:s
              regelverk, vilket ställer en rad krav för godkännande av genetiskt
              modifierade organismer (GMO) i livsmedel. En GMO måste ha ett
              marknadsgodkännande för att få förekomma i livsmedel, något som
              kräver en vetenskaplig granskning av eventuella risker för människa,
              djur och miljö. Därutöver tillkommer bland annat krav på märkning.
              EU-kommissionen, som förhandlar för samtliga EU:s medlemsländer
              i frågan om frihandelsavtal, har tydligt signalerat att EU:s grundläggande
              bestämmelser om GMO inte blir föremål för förhandlingarna om TTIP.
            </seg>
            <seg n="912135e8">
              Gällande den mekanism i avtalet som ska användas för att hantera
              tvister mellan stater och investerare är avsikten att garantera
              europeiska och amerikanska investerare en rättvis och icke-diskriminerande
              behandling. Tvistlösningsmekanismer ingår traditionellt i investeringsskyddsavtal.
              Sverige har redan ingått 67 bilaterala investeringsskyddsavtal,
              så varken investeringsskyddsavtal eller tvistlösningsmekanismer
              är något nytt för Sverige.
            </seg>
            <seg n="24f887a4">
              Jag är medveten om den viktiga diskussion som pågår om kopplingen
              mellan investeringsavtal och staters rätt att reglera på områden
              som rör till exempel miljö, hälsa och konsumentskydd. Både EU
              och USA har framhållit att TTIP inte ska betyda att standarder
              sänks på sådana områden utan att regleringsutrymmet ska bibehållas.
              I de fall som har rört staters rätt att reglera och där en investerare
              har vunnit över en stat har värdlandet i de flesta fall handlat
              i strid med grundläggande regler som gäller i de flesta rättsstater.
            </seg>
            <seg n="c75c6d0d">
              Slutligen vad gäller vilka initiativ jag avser att ta för att
              inkludera Sveriges riksdag i förhandlingarna kommer riksdagen
              att informeras inom ramen för regeringens EU-samråd inför de ministerrådsmöten
              där TTIP finns på agendan, vilket exempelvis skedde inför antagandet
              av förhandlingsmandatet till TTIP, då riksdagen också fick se
              utkast till mandattext. Jag kommer vidare att begära stöd av EU-nämnden
              för regeringens handlingslinje i enskilda sakfrågor när så är
              aktuellt. På motsvarande sätt kommer Sveriges riksdag att inkluderas
              när TTIP ska diskuteras i Europeiska rådet.
            </seg>
          </u>
          <note n="4d9551ac">
            Då Hans Linde, som framställt interpellationen, anmält att han
            var förhindrad att närvara vid sammanträdet medgav andre vice
            talmannen att Kent Persson i stället fick delta i överläggningen.
          </note>
          <note type="speaker" n="08ee365d">
            Anf. 114 KENT PERSSON (V):
          </note>
          <u who="Q6043221" xml:id="i-ec9844a5f7412d96-0" n="172c97e1">
            <seg n="4ff9ca69">
              Herr talman! Jag får tacka statsrådet för svaret på Hans Lindes
              interpellation. På grund av hans sjukdom har jag blivit ombedd
              att ta den här interpellationsdebatten, som rör de pågående förhandlingarna
              mellan EU och USA om ett frihandelsavtal som möjligtvis kan komma
              att bli ett av världens största frihandelsavtal, om förhandlingarna
              går i hamn.
            </seg>
            <seg n="fa5f4a55">
              Jag vill gärna börja med att referera vad handelsministern sade
              i samband med den handelspolitiska deklarationen i april 2010:
              Frihandel leder till större rörlighet och öppenhet och gör det
              enklare för alla som vill investera. Det leder till fred och frihet.
            </seg>
            <seg n="d592ff32">
              De orden är intressanta. Det står klart och tydligt att den borgerliga
              regeringen har gjort frihandel till det överordnade målet i handelspolitiken.
              Det är just den delen som är så bekymmersam utifrån Vänsterpartiets
              syn på frihandel och frihandelsavtal.
            </seg>
            <seg n="46d53cc5">
              För Vänsterpartiet är avregleringar inte ett självändamål i sig.
              För oss är målet att handeln ska bidra till minskade klyftor inom
              och mellan länder, med ökad jämställdhet och en hållbar utveckling.
              För oss är målet att handeln ska bli rättvis och inte ske till
              vilket pris som helst. Handel och investeringar måste också omfatta
              sociala frågor och miljöhänsyn.
            </seg>
            <seg n="52e5f095">
              Det är just mot bakgrund av våra farhågor, som finns i samband
              med att de här förhandlingarna pågår. De har ju startat nu igen
              efter några veckors uppehåll.
            </seg>
            <seg n="08147126">
              De frågor som Hans Linde har lyft upp i interpellationen rör
              just sociala frågor, arbetstagarens rättigheter, miljöfrågor och
              hur man löser tvister mellan företag och nationer.
            </seg>
            <seg n="4fe24241">
              Jag kan konstatera att svaren på de frågor som är ställda reser
              en del nya frågor. När det gäller tvistlösning och tvister mellan
              nationer och företag hänvisar statsrådet till att det är vanligt
              förekommande och att i de fall ett företag har vunnit mot någon
              stat har staten brutit mot gängse regler.
            </seg>
            <seg n="8237b51d">
              Då blir det intressant att se vilken tolkning som görs. När det
              gäller miljöhänsyn stämde svenska Vattenfall tyska staten år 2009
              för de hårda miljökrav som tyska staten hade fattat beslut om
              när det gällde kolkraften. Det är ett exempel där svenska staten
              genom styrning av Vattenfall inte reagerar och där man går in
              och påverkar en nations rättmätiga lagstiftning till skydd för
              människor och miljö.
            </seg>
            <seg n="5207ca79">
              Det finns andra exempel. Ett stort cigarettföretag här har stämt
              både Australien och även Uruguay, tror jag, därför att de anser
              att det i dessa fall blir för mycket text som talar om att det
              är farligt att röka.
            </seg>
            <seg n="95671c17">
              Då är min fråga: Är det rimligt att vi har den typen av avtal
              som reglerar tvister i fråga om investeringsavtal mellan olika
              länder?
            </seg>
          </u>
          <note type="speaker" n="2d74e58f">
            Anf. 115 JENS HOLM (V):
          </note>
          <u who="Q946708" xml:id="i-40a9af27f7a7f37a-0" n="1d40f1f1">
            <seg n="71dc6b88">
              Herr talman! Jag vill tacka handelsministern för svaret på den
              här viktiga interpellationen. Jag tycker att vi alltför sällan
              debatterar handelspolitik i den här kammaren. Det blir på något
              vis som om vi lägger över hela ansvaret att förhandla på EU-kommissionen
              och frånhänder oss möjligheten att påverka innehållet i ett framtida
              handelsavtal. Jag hoppas att det inte är handelsministerns avsikt
              utan hoppas verkligen att handelsministern kommer att vara aktiv
              i förhandlingarna med USA om det här frihandelsavtalet.
            </seg>
            <seg n="d0d05bf5">
              Jag har tre konkreta frågor till handelsministern. Den första
              frågan rör audiovisuella tjänster som tv och radio. Särskilt Frankrike
              har lyft fram det. De har varit oroliga för att stora amerikanska
              tv-bolag, filmproducenter och andra ska påverka utbudet i Frankrike.
              Även för Sveriges del kan jag se en del problem – vi har ju en
              stor public service – om det kommer amerikanska bolag som tycker
              att det blir otillbörlig konkurrens eftersom vi sponsrar public
              service med offentliga medel.
            </seg>
            <seg n="c69d9d9a">
              Jag skulle vilja höra från handelsministern om det är på det
              viset att audiovisuella tjänster inte är en del av ett framtida
              handelsavtal mellan EU och USA.
            </seg>
            <seg n="e5dd9b26">
              Min andra fråga rör hur ett framtida handelsavtal mellan EU och
              USA kan påverka miljön. I alla handelsavtal som EU sluter ska
              det ha gjorts en miljökonsekvensanalys där man ska se vad ett
              sådant avtal kan få för konsekvenser på utsläpp, skydd av biologisk
              mångfald och andra saker. Den brukar kallas för sustainable impact
              assessment. Jag tittade på EU-kommissionens hemsida i dag, och
              sådana analyser finns på de befintliga handelsavtalen som EU har,
              men jag kunde inte hitta någon miljökonsekvensanalys på ett framtida
              handelsavtal mellan EU och USA.
            </seg>
            <seg n="2c47b8c2">
              Jag skulle vilja veta ifall handelsministern kommer att verka
              för att en sådan tas fram. Jag skulle också vilja veta om den
              svenska regeringen har gjort någon egen miljökonsekvensanalys
              av ett sådant framtida handelsavtal.
            </seg>
            <seg n="1a82433a">
              Den sista frågan rör Ewa Björlings svar om GMO där hon säger
              att GMO inte ska bli föremål för förhandlingarna om TTIP, alltså
              avtalet. Det kan låta betryggande, men jag är ändå lite orolig.
              Betänk att USA har en stor och omfattande produktion av genmodifierade
              grödor. Hela vitsen med ett sådant här avtal är att man ska främja
              handeln och att USA till exempel ska kunna exportera sina livsmedelsprodukter
              helt fritt till Sverige och EU.
            </seg>
            <seg n="471eb867">
              Vad händer om USA vill exportera produkter som är genmodifierade?
              Innebär ett sådant framtida avtal, enligt Ewa Björlings bedömning,
              att USA inte kommer att kunna exportera någon genmodifierad produkt
              över huvud taget? Vad betyder annars utfästelsen om att GMO inte
              är föremål för förhandlingarna?
            </seg>
          </u>
          <note type="speaker" n="1432cb39">
            Anf. 116 Statsrådet EWA BJÖRLING (M):
          </note>
          <u who="unknown" xml:id="i-519b9387b1b9837d-36" n="9b365215">
            <seg n="c3db248d">
              Herr talman! Tack till både Kent Persson och Jens Holm för flera
              viktiga frågor! Jag håller med om att vi borde debattera mer handelspolitik
              i kammaren. Jag är alltså glad för den här interpellationen.
            </seg>
            <seg n="f0e60bd5">
              Det stämmer att jag har sagt att frihandel leder till fred och
              frihet och också välstånd. Det är ett överordnat mål för vår handelspolitik.
              Jag är också glad över att kunna säga att en majoritet av Sveriges
              riksdag håller med om detta. Det ger minskade klyftor mellan länder
              och gör också att miljontals människor reser sig ur fattigdom.
              Vi har sett det med flera tydliga exempel, och vi har sett det
              under många år. Gång på gång har det bevisats att ökad handel
              leder till ökat välstånd.
            </seg>
            <seg n="d4fa08ea">
              Vi kan ta Sverige som ett exempel och hur det såg ut här för
              drygt hundra år sedan. Vi var ett fattigt land som sedan öppnade
              upp och började handla med omvärlden. Se vilken skillnad det gjorde,
              och var vi står i dag! Det har vi inte minst hört i en tidigare
              interpellationsdebatt i dag.
            </seg>
            <seg n="4f6232e9">
              När det handlar om miljö, social hänsyn och arbetstagarens rättigheter
              pågår ett ständigt arbete där vi talar om corporate social responsibility,
              CSR. Vi har en heltidsanställd ambassadör som jobbar med dessa
              frågor, och min statssekreterare har regelbunden dialog med företagen
              om dessa frågor. Det har dessutom varit aktuellt i debatten den
              senaste tiden. Jag är glad för att man ständigt reser frågan.
            </seg>
            <seg n="0c686f9d">
              Många företag vittnar om att CSR i dag genomsyrar hela deras
              tänkande i företagen därför att de vet att det är nödvändigt för
              att kunna stärka sina varumärken.
            </seg>
            <seg n="e1ea8592">
              När det handlar om hur vi påverkar innehållet i avtalen och att
              vi verkligen är aktiva där kan jag försäkra att det är vi som,
              från svenskt håll, har drivit på att förhandlingarna över huvud
              taget skulle starta. Vi började redan 2007 och har verkat aktivt
              för det sedan dess genom att ha både en grupp på europeisk sida
              och en grupp på amerikansk sida som har jobbat för att se var
              vi ser såväl stora möjligheter som vilka delar som kommer att
              bli besvärliga för oss under förhandlingarna. Vi vet att de delarna
              finns, men jag är glad över att USA gick in och gav ett så pass
              öppet mandat, eller faktiskt ett helt öppet mandat, även när det
              gäller jordbrukspolitiken.
            </seg>
            <seg n="5fda21ec">
              Det bekymmer vi hade på europeisk sida gällde mycket riktigt
              audiovisuella tjänster där Frankrike var kraftigt emot. Kommissionen
              föreslog en, tyckte vi, god kompromiss där man sade att de länder
              eller medlemsstater som inte vill vara med i denna del inte heller
              ska behöva vara det. Det gav Frankrike en chans att säga nej.
              Inte heller denna kompromiss fungerade, och det slutade med att
              det i det mandat som kommissionen har inte finns någonting som
              handlar om audiovisuella tjänster. Det är helt enkelt inte med
              i mandatet.
            </seg>
            <seg n="76557d6f">
              I fråga om påverkan på miljön är det mycket riktigt som det sägs,
              men vi har inte gjort någon sustainable impact assessment ännu.
              Vi har bara haft den första förhandlingsrundan. Den andra började
              i går och pågår nu. Det kommer att vara flera sådana innan det
              är avslutat och därmed också när sustainable impact assessment
              görs. Det är ingenting som en svensk regering gör på egen hand.
            </seg>
          </u>
          <note type="speaker" n="f171c91f">
            Anf. 117 KENT PERSSON (V):
          </note>
          <u who="Q6043221" xml:id="i-ec9844a5f7412d96-1" n="172c97e1">
            <seg n="b38c0b4c">
              Herr talman! Jag tackar statsrådet för svaret.
            </seg>
            <seg n="d16bb60a">
              Jag noterade att statsrådet inte tog upp någonting om farhågorna
              när det gäller just mekanismerna som ska styra avtal mellan olika
              länder och vilka regler som ska gälla. Vi har i dag en rad tvister.
            </seg>
            <seg n="99acd5cb">
              Statsrådet svarade att vi jobbar utifrån CSR. Det är ju bra,
              men vi kanske skulle behöva städa lite på hemmaplan också, i de
              statliga företag vi har. Vi har Telia Sonera som har varit aktuella
              i många länder där de inte lever upp till kriterierna. Jag ifrågasätter
              också Vattenfalls stämning av tyska staten 2009 när det gällde
              just miljökonsekvenser. Det är en del av de mekanismer och frågor
              som ingår och som ska lösas upp i kommande avtal. Jag skulle vilja
              ha ett svar på det. Det är viktigt eftersom det ska reglera förhållandena
              mellan demokratiska stater kontra företag.
            </seg>
            <seg n="c5fcc645">
              Det finns en risk med den här typen av avtal. Vi kan se nu att
              WTO och hela Doharundan har gått i stå. Utifrån det perspektivet
              ska vi se till att försöka förhandla fram nya bilaterala avtal.
              Därför är det viktigt att vi har regler som reglerar företags
              möjlighet att agera i olika nationer och att de inte kan få påverka
              nationella krav på miljö, hänsyn och sociala frågor.
            </seg>
            <seg n="32a16e85">
              Vi har ett exempel när det gäller ILO:s kärnkonvention som Sverige
              skrivit under och ratificerat, men USA har inte skrivit under
              delar av den. Det gäller bland annat frågor som rör rätten att
              organisera sig fackligt och rätten att teckna kollektivavtal.
            </seg>
            <seg n="2e86754b">
              Det är oerhört viktigt att den typen av frågor finns med i sådana
              avtal. Det gick nästan att tolka det som att Vänsterpartiet är
              emot frihandelsavtal. Nej, det är vi inte, men de ska vara rättvisa.
              De måste ta hänsyn till sociala frågor. De måste ta hänsyn till
              jämställdhet. Det måste finnas ett vinna–vinna-koncept i den typen
              av avtal.
            </seg>
            <seg n="9809d412">
              Jag tror att statsrådet är väl medveten om att det pågår en diskussion
              om tredjeländers förhållanden, framför allt utvecklingsländernas.
              Hur kommer de att drabbas av ett frihandelsavtal som eventuellt
              stänger dem ute från möjligheten att ta del av den inre marknaden
              i Europa?
            </seg>
            <seg n="e2207d4c">
              En annan fråga som jag vill ta upp i det här sammanhanget gäller
              vikten av öppenhet. Öppenheten är otroligt viktig i den här typen
              av frågor. Vi måste komma ihåg de rykten som florerade på nätet
              när vi diskuterade ACTA-avtalet. Vi minns hur olyckligt det var.
              Mycket i de förhandlingarna var inte ens värt att ha sekretess
              på, för de hade inte ett sådant värde. Därför är det viktigt att
              så långt som möjligt ha en öppen diskussion om det.
            </seg>
          </u>
          <note type="speaker" n="2f9f6cd0">
            Anf. 118 JENS HOLM (V):
          </note>
          <u who="Q946708" xml:id="i-40a9af27f7a7f37a-1" n="1d40f1f1">
            <seg n="7086b082">
              Herr talman! Jag börjar med att ta upp tråden om att frihandel
              alltid är positivt. Jag är inte lika odelat positiv till det.
              Handel kan vara någonting mycket bra, absolut, men det finns mängder
              av fattiga länder i världen som i decennier idkat frihandel utan
              att ha blivit ett skvatt rikare. De är fast i ett råvaruberoende.
              De exporterar en mängd råvaror till Nordamerika och Europa och
              får dåligt betalt för det.
            </seg>
            <seg n="eef66698">
              Utvecklingsländerna måste se till att i stället gynna lokal förädling,
              bygga upp en lokal industri med lokala jobb, alltså skapa utveckling
              lokalt. Det är det som till exempel de så kallade tigrarna i Sydostasien
              har gjort. De har infört mängder med handelsrestriktioner, Ewa
              Björling, för att kunna få sin lokala utveckling. Det är måhända
              en annan diskussion, men det känns viktigt att nämna det.
            </seg>
            <seg n="de0f51f9">
              Vad beträffar miljökonsekvensanalysen är det bra att den nu är
              under lupp. Vi behöver den nu. Det är nu förhandlingarna drar
              i gång, och då vill vi se en prognos för hur de på olika sätt
              kan påverka miljön. Jag tog upp frågan om GMO, och jag vill återigen
              fråga: Är det så, Ewa Björling, att ifall USA har GMO-produkter
              som de vill exportera till Europa kan Sverige säga nej till de
              livsmedlen med hänvisning till att de är genmodifierade? Är det
              så jag ska tolka dig?
            </seg>
            <seg n="6c9f227d">
              Beträffande de audiovisuella tjänsterna vill jag säga att det
              är bra att de är utanför förhandlingarna. Jag skulle vilja veta
              vad Sverige egentligen spelade för roll när frågan kom upp. Sade
              Sverige, precis som Frankrike, att vi inte vill att de ska vara
              en del av avtalet? Det vore intressant att få veta.
            </seg>
          </u>
          <note type="speaker" n="1523e3d0">
            Anf. 119 Statsrådet EWA BJÖRLING (M):
          </note>
          <u who="unknown" xml:id="i-519b9387b1b9837d-37" n="9b365215">
            <seg n="f460e2ea">
              Herr talman! Jag tänkte börja med GMO som jag inte hann med i
              mitt förra inlägg och säga att den svenska regeringen inte är
              för eller emot GMO som teknik. Vi anser att GMO ska bedömas från
              fall till fall, efter dess särskilda egenskaper, vilket inkluderar
              påverkan på miljön. Ställningstagandet ska grundas på vetenskapliga
              och etiska bedömningar och utgå från försiktighetsprincipen. Då
              har vi sagt att Sverige bara godkänner GMO:er som är lika säkra
              som sina konventionella motsvarigheter, och alla GMO:er ska märkas
              så att konsumenterna vet vad det handlar om och själva kan ta
              ställning.
            </seg>
            <seg n="242fdc1b">
              Sedan vill jag framhålla att TTIP inte syftar till att sänka
              några nivåer när det gäller hälsa, miljö och säkerhet. På samma
              sätt som i dag ska konsumenter och medborgare på båda sidor av
              Atlanten kunna känna sig helt trygga när de väljer varor och tjänster.
              Dessutom har EU-kommissionen, som ju förhandlar för alla medlemsstater
              i frågan om frihandelsavtal, tydligt signalerat att EU:s grundläggande
              bestämmelser om GMO inte blir föremål för förhandlingarna om TTIP.
            </seg>
            <seg n="fe7c3dff">
              När det gäller investeringsmekanismen är investerarens rättigheter
              enligt investeringsskyddsavtal – vi har 67 sådana – i dag begränsade.
              De vanligaste är skydd mot diskriminering och skydd mot expropriation
              samt krav att behandla investerarna rättvist och skäligt. En investerare
              måste visa att de allmänt accepterade principerna i internationell
              rätt inte har respekterats. Tittar man lite på statistiken över
              tvistlösning under investeringsskyddsavtal ser man att den inte
              ger någon bild av att investerare gynnas särskilt. Av alla avslutade
              fall till och med 2012 vann staten 42 procent, investerarna 31
              procent och 27 procent gjordes upp genom förlikning mellan parterna.
            </seg>
            <seg n="92c11a1b">
              Reglerna för tvistlösningsmekanismer i avtalen har utvecklats
              med tiden. EU strävar bland annat efter regler om öppenhet i bilaterala
              investeringsskyddsavtal. Sverige och EU har också verkat för de
              transparensregler i tvistlösningsmekanismer mellan stat och investerare
              som antogs tidigare i år inom ramen för FN:s konvention om internationell
              handelsrätt.
            </seg>
            <seg n="4ecd862d">
              När vi ändå talar om transparens, vikten av öppenhet, vill jag
              säga att Sverige naturligtvis generellt är för så stor öppenhet
              som det bara är möjligt. Det gäller i alla de frågor som interpellanten
              tar upp. Men jag ska också säga att Sverige inte är ensamt i EU.
              I dag är vi 28 medlemsstater, och det finns de som inte är lika
              mycket för öppenhet som Sverige. Jag kan dock garantera att vi
              alltid hävdar vikten av öppenhet i dessa frågor. Man måste även
              komma ihåg att öppenheten ska tydligt deklareras redan när mandatet
              ges till kommissionen respektive att USA har sitt mandat. Men
              det handlar ju om en förhandling, och om det är helt öppet kanske
              den ena parten inte vill redovisa alla detaljer och därmed riskera
              att hamna i underläge i själva förhandlingen. Det måste man i
              så fall också vara medveten om ända från början.
            </seg>
            <seg n="d99f11d6">
              När det gäller Doharundan i förhållande till bilaterala avtal
              vet vi alla att Doharundan nu är djupfryst, och vi har helt enkelt
              inte råd att vänta på att ha en Doharunda innan vi kan förhandla
              om bilaterala avtal.
            </seg>
          </u>
          <note type="speaker" n="2bf27f79">
            Anf. 120 KENT PERSSON (V):
          </note>
          <u who="Q6043221" xml:id="i-ec9844a5f7412d96-2" n="172c97e1">
            <seg n="48bd6679">
              Herr talman! Jag vill tacka statsrådet för debatten om ett eventuellt
              kommande frihandelsavtal mellan EU och USA. Det är viktigt att
              vi även fortsättningsvis för den här debatten. Det räcker inte,
              som statsrådet säger i sitt svar, att hon kommer att begära stöd
              av EU-nämnden för regeringens handlingslinje i enskilda sakfrågor
              när så är aktuellt och att statsrådet utifrån eget omdöme kommer
              att avgöra när det är aktuellt. Det här är en fråga, kan jag tycka,
              som är större än någonting som statsrådet ska avgöra. Jag antar
              att vi kommer att ha fler diskussioner och interpellationsdebatter
              i frågan.
            </seg>
            <seg n="fcfe561e">
              När det gäller mekanismerna finns det farhågor. De har framförts
              inte bara av mig här och nu, utan statsrådet känner givetvis redan
              till dem. Vi har konflikterna som berör hälsa och tobak, och jag
              är övertygad om att statsrådet egentligen tycker att det är vansinnigt
              att ett tobaksbolag kan hindra en nation som försöker beivra tobaksrökningen.
            </seg>
            <seg n="1ecd0478">
              Likaså måste man ifrågasätta Vattenfalls agerande när det gäller
              att stämma den tyska staten. Nu var inte det här ett enskilt fall
              för Vattenfall. De fortsatte på den inslagna linjen och har stämt
              den tyska staten ännu en gång, 2012, då det gällde kärnkraften.
            </seg>
            <seg n="45d7f310">
              Det finns anledning att återkomma till den här diskussionen och
              debatten längre fram. Jag får tacka statsrådet så länge.
            </seg>
          </u>
          <note type="speaker" n="a96034dc">
            Anf. 121 Statsrådet EWA BJÖRLING (M):
          </note>
          <u who="unknown" xml:id="i-519b9387b1b9837d-38" n="9b365215">
            <seg n="f6c5cc5a">
              Herr talman! Jag tackar Kent Persson och Jens Holm för en bra
              debatt. Frihandel är väldigt positivt. Jag vet inga goda exempel
              där det fungerar med stängda gränser, bojkott och isolering. Tvärtom
              är det med mer frihandel som fattiga länder reser sig ur fattigdom.
            </seg>
            <seg n="5cc34241">
              Jag är den första att beklaga att Doharundan har gått i stå.
              Det handlade om en utvecklingsrunda som skulle gynna utvecklingsländerna.
              Där är vi inte i dag. Vi hoppas ändå på några lättnader under
              WTO:s ministermöte nu i december. Under tiden är det väldigt viktigt
              att vi också har ett handelsinriktat bistånd för att kunna öka
              kapaciteten för fattiga länder att ta del av de avtal som finns
              på bästa möjliga sätt, så att de även utvecklar egen industri
              och produktion och en starkare ekonomi.
            </seg>
            <seg n="e1452672">
              Tillsammans representerar EU och USA, som interpellationen handlar
              om, halva världens bnp och en tredjedel av världshandeln. Det
              är alltså ett otroligt viktigt avtal. Det finns flera olika uträkningar,
              men resultaten pekar på att ett handelsavtal mellan EU och USA
              skulle kunna öka Sveriges bnp med upp till 0,43 procent per år.
              Varje svensk skulle kunna få 1 700 kronor mer i plånboken om handeln
              liberaliserades helt och hållet. Därför är jag väldigt glad att
              det nu är ett högt förhandlingstempo och att vi hela tiden påminner
              om helheten när vi går in i ett mer intensivt skede. Vi vill inte
              att det kör fast i enskilda tekniska frågor. Det handlar både
              om att avskaffa tullar och om att jämka samman våra regelverk
              på båda sidor Atlanten. Jag ser fram emot den dag då vi har ett
              fullödigt och djupgående frihandelsavtal med USA.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="28e0daff">
            17 § Svar på interpellation 2013/14:31 om bostadsproblematiken
            i Helsingfors
          </note>
          <note type="speaker" n="929cd27d">
            Anf. 122 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-39" n="9b365215">
            <seg n="c761f352">
              Herr talman! Teres Lindberg har frågat mig vilka åtgärder jag
              och regeringen kommer att vidta för att komma till rätta med bostadsproblematiken
              i Helsingfors.
            </seg>
            <seg n="cebc80fc">
              Inledningsvis kan jag konstatera att jag och interpellanten är
              ense om Helsingforss betydelse som en tillväxtmotor för landet,
              liksom om att unga, kreativa människor inte ska behöva flytta
              utomlands för att kunna få ett bra boende. Vi är också överens
              om att det byggs för lite och att alltför få kommuner i Helsingforssregionen
              tar ansvar för bostadsförsörjningen. Det är bland annat i syfte
              att åtgärda den obalansen som regeringen beslutat att tillsätta
              den parlamentariska kommittén om regional planering och bostadsförsörjning.
              Målsättningen är att det inom ramen för denna utrednings arbete
              ska vara möjligt att få till stånd breda och långsiktiga överenskommelser
              som kan säkerställa att kommunerna inom regionen tar ett gemensamt
              ansvar för bostadsförsörjningen.
            </seg>
            <seg n="f1530ffa">
              Med detta sagt vill jag, som många gånger tidigare, framhålla
              att det inte finns någon quick fix på bostadsmarknadens problem.
              Det finns många orsaker till att bostadsmarknaden i Sverige, särskilt
              i storstadsregionerna, inte fungerar såsom vi önskar. Det handlar
              i mycket om ett alltför genomreglerat och stelbent plansystem,
              med många instanser och möjligheter till överklaganden, men också
              om hur till exempel kommunala särkrav hämmar utvecklingen. Detta
              är frågor som tar tid att lösa. Vi kan därför inte bygga bort
              bostadsbristen över en natt. Under tiden måste också ansträngningar
              göras för att nyttja de bostäder vi har på ett så effektivt sätt
              som möjligt. Det är därför vi har förbättrat förutsättningarna
              för att hyra ut privatbostäder. Jag arbetar dock intensivt med
              alla de olika frågor som är viktiga pusselbitar när det gäller
              att få en fungerande bostadsmarknad där utbudet bättre svarar
              mot hushållens efterfrågan.
            </seg>
          </u>
          <note type="speaker" n="1206de2a">
            Anf. 123 TERES LINDBERG (S):
          </note>
          <u who="Q4962466" xml:id="i-24758f6af56a48e2-0" n="4bf2704b">
            <seg n="27a234ea">
              Herr talman! Jag tackar bostadsministern för svaret. Det byggs
              för lite bostäder i Sverige och i Helsingfors. Varje dag växer
              Helsingforssregionen med ca 100 personer, men det byggs i snitt
              bara 20 bostäder per dag. Man behöver inte direkt vara någon Einstein
              för att räkna ut att de som flyttar hit inte i första hand är
              familjer med tre eller fler barn utan i allra högsta grad lever
              i singelhushåll.
            </seg>
            <seg n="46cf9466">
              Helsingforss Handelskammare presenterade för ganska precis en
              månad sedan rapporten Ha kul och leva livet . Den handlar om unga
              i Helsingforssregionen. Den visar hur positivt de unga ser på
              Helsingfors, och det är jätteroligt. De gillar Helsingfors kulturellt,
              kulinariskt och kommersiellt och hyllar sin stad. Man tycker att
              det är ett bra ställe att bilda familj och skaffa barn på. Men
              orosmolnen är stora, och allra störst är bostadsproblemen. För
              att citera Helsingforss Handelskammare: Helsingforss dysfunktionella
              bostadsmarknad utgör regionens verkliga akilleshäl.
            </seg>
            <seg n="92388e34">
              Bostadsmarknaden i Helsingfors är så pass dysfunktionell att
              mer än var tredje ung person överväger att flytta härifrån. Den
              är så pass dysfunktionell att företag uppger att bostadsmarknaden
              är det största hindret för rekrytering av rätt arbetskraft. Den
              är så pass dysfunktionell att unga bor kvar hos sina föräldrar
              mycket längre än vad som är bra för dem själva och deras föräldrar.
              Mindre än en tredjedel av dem mellan 18 och 35 år tror att de
              över huvud taget kan få ett bra boende i regionen, och ju yngre
              man är, desto mer pessimistisk är inställningen.
            </seg>
            <seg n="64961ad5">
              Det är naturligtvis bra att bostadsministern inser huvudstadens
              roll som tillväxtmotor i landet. I stora delar instämmer bostadsministern
              i problembeskrivningen. Men sedan kommer vi till det som är problemet:
              Det görs inte tillräckligt.
            </seg>
            <seg n="483dc49f">
              Helsingforss unga är en blandad kompott av människor från hela
              landet med olika bakgrund och olika ursprung. Hit dras de unga
              kreativa människor som Sverige så väl behöver för att kunna konkurrera
              med omvärlden. Mångfalden av människor är något som Helsingforss
              unga uppskattar.
            </seg>
            <seg n="5808d1ee">
              Stadens mångfald är dock under stark förändring. Mer än hälften
              med bostadsrätt har fått ekonomisk hjälp från sina föräldrar för
              att täcka bostadskostnader. Föräldrarna kan stå för kontantinsatsen,
              vara borgenärer till banklån eller helt enkelt hjälpa till att
              klara räntor och avgifter för lånen. Det är inte svårt att se
              hur Helsingfors glider isär och blir en stad enbart för dem med
              resurser eller resursstarka föräldrar. Andra göre sig icke besvär
              i regeringens Helsingfors.
            </seg>
            <seg n="86655158">
              De unga stockholmarna överväger på grund av bostadsproblematiken
              att lämna Helsingfors. Men då är det inte Umeå, Göteborg eller
              Blekinge som lockar, utan det är mot New York, London, Berlin
              och Barcelona flyttlassen går.
            </seg>
            <seg n="9661021b">
              Det behöver göras betydligt mer för att komma till rätta med
              bostadsproblematiken än det som bostadsministern här redovisar.
              Jag upprepar min fråga: Vilka åtgärder kommer ministern att vidta
              för att komma till rätta med problemen?
            </seg>
          </u>
          <note type="speaker" n="a40df8f2">
            Anf. 124 OSKAR ÖHOLM (M):
          </note>
          <u who="Q6256794" xml:id="i-348d2cda65023110-0" n="3f170142" next="i-373d60b30ecfa782-0">
            <seg n="912e410c">
              Herr talman! Jag hörde en klok person som sade att det här med
              politik inte bara handlar om hur påläst man är eller vilken talang
              man eventuellt besitter för det politiska hantverket. Rätt mycket
              handlar om tajmning också.
            </seg>
            <seg n="3f4b4f6a">
              På det temat kan man inte annat än känna en viss sympati för
              Teres Lindberg, som har skrivit en mycket relevant interpellation
              om ett faktiskt samhällsproblem där massor av saker behöver göras
              de kommande åren. Hon har fyllt interpellationen med siffror,
              statistik och goda argument. Visserligen företräder hon oppositionen,
              så hon missar alla de saker som regeringen gör, men det hör till
              spelets regler. Det är i alla fall en interpellation som i allra
              högsta grad är relevant. Sedan förstår jag att den politiska tanken
              är att frågeställningen ska tas upp med tillräckligt mycket indignation,
              så att de som lyssnar på debatten på något sätt ska tycka att
              det nog ändå är Attefalls fel att det byggs för lite.
            </seg>
            <seg n="ed702d15">
              Herr talman! Om det inte vore just för det där med tajmningen!
              Nu står vi ju här och diskuterar detta i dag, alltså ett dygn
              efter att alliansregeringen presenterat en historisk framtidssatsning
              just för trafik och bostäder just i Helsingfors.
            </seg>
            <seg n="203c0506">
              Det var det som Teres Lindberg och hennes parti aldrig mäktade
              med att göra under alla sina år när de hade makt och inflytande
              i denna kammare och i Helsingforss stadshus, där Teres Lindberg
              var aktiv tidigare, inte under vare sig 1970-, 1980-, 1990- eller
              2000-talet.
            </seg>
            <seg n="d8f4daba">
              Den satsning som presenterades i går innebär både en utbyggd
              tunnelbana, i en växande stad dit allt fler söker sig, och en
              möjlighet att få 78 000 nya bostäder. Ska man sätta de siffrorna
              i ett perspektiv pratar vi om ett helt nytt Uppsala som ska få
              plats i Helsingfors och en politik för hur det ska gå till.
            </seg>
            <seg n="f75459cf">
              Det finns säkert de som kommer att peka på att det ju är bra
              att perrongerna byggs i Helsingfors men att det inte är bara dit
              folk söker sig. Faktum är att Sverige är ett av de länder i Europa
              som urbaniseras allra snabbast, och dessa problem finns överallt.
              Växtvärken finns i Örebro, som jag kommer från, Västerås, Linköping,
              Helsingborg eller var det nu kan vara. Så är det på alla dessa
              ställen där man tycker att man måste komma till rätta med det
              som tidigare beskrevs som specifika storstadsproblem, med tröghet
              i besluten, planprocesser som tar för lång tid, studentbostäder
              som blir för dyra, bullerregler eller riksintressen och andra
              saker som gör det svårt att bygga i städer, där människor uppenbarligen
              vill bo.
            </seg>
            <seg n="3dd15768">
              Men det roliga även där, om jag ska återvända till tajmning,
              är att det händer hur mycket som helst på det området. Utredning
              efter utredning läggs fram som förvandlas till konkret politik
              och läggs på riksdagens bord. Det är nu, herr talman, ungefär
              14–15 timmar tills riksdagen ska fatta beslut om en förtydligad
              lag om kommunernas bostadsförsörjningsansvar. Det är oerhört relevant
              när det gäller precis de frågor som vi diskuterar här i kväll.
            </seg>
            <seg n="b068f4f1">
              Jag tycker att man måste ha med sig detta. Vi har visserligen
              en bostadsminister som kommer att skriva in sig i historieböckerna,
              men det är inte det som är det viktiga. Det viktiga är att vi
              har visat hur man adresserar samhällsproblem, både med den satsning
              som presenterades i går och med alla de saker som sker i bostadspolitiken.
            </seg>
            <seg n="21fded23">
              Just i dag när ordet tajmning vilar över debatten, herr talman,
              kan man tycka att Teres Lindberg skulle kunna komma upp ur skyttegraven
              och vara lite glad. Jag säger inte att hon ska fira att alliansregeringen
              levererar god politik som är bra för hela Sverige och för Helsingfors.
              Jag menar inte att hon ska applådera att bostadsministern kommer
              att skriva in sig i historieböckerna genom att påverka bostadspolitiken
              under åratal framöver. Men hon kanske kunde vara lite glad för
              de väljare i Helsingfors och i hela Sverige som kommer att tjäna
              på den politik som presenterades i går, som vi fattar beslut om
              i morgon och som vi fortsätter att satsa på.
            </seg>
          </u>
          <note n="283174a9">
            Anf. 125 GUNNAR ANDRÉN (FP):
          </note>
          <u who="Q6256794" xml:id="i-373d60b30ecfa782-0" n="3f170142" prev="i-348d2cda65023110-0">
            <seg n="f57d1bdc">
              Herr talman! Tidigare under denna långa interpellationsdebattkväll
              har vi diskuterat en interpellation av Peter Persson som handlade
              om flaskhals för ekonomisk utveckling och bostäder. Jag erinrade
              då, och gör det nu igen, om en företrädare till civil- och bostadsministern
              som också hade säte i Finansdepartementet, nämligen Lars-Erik
              Lövdén. Han gav dåvarande landshövdingen i Helsingforss län Mats
              Hellström, tidigare statsråd, i uppdrag att se vad man kunde göra
              för att knyta samman bostäder med en bättre kommunikationsplan
              i Helsingfors.
            </seg>
            <seg n="9b61f903">
              Det var ett mycket bra förslag, för restiden är oerhört viktig
              för var man ska kunna bo. Det spelar inte så jättestor roll om
              man bor i Uppsala, Strängnäs, Nacka och så vidare, utan det avgörande
              är restiden till jobbet och de färdmedel som finns. Problemet
              har under mycket lång tid varit att det inte har funnits några
              kollektiva färdmedel i Helsingforss län.
            </seg>
            <seg n="21353130">
              Nu slumpar det sig så att jag kan något om remissvaren på den
              Hellströmska utredningen. Det finns 26 kommuner i Helsingforss
              län, herr talman, och dessa 26 kommuner lovade att de skulle bygga
              mer bostäder under förutsättning att man ordnade med mer kollektiva
              färdmedel, tunnelbana, pendeltåg och vad det nu kunde vara. Då
              lovade man att bygga massor med bostäder.
            </seg>
            <seg n="1daf872b">
              Jag anklagar inte Socialdemokraterna för detta. Det är svårt
              att komma fram till stora överenskommelser – det vet vi som bor
              i regioner som är splittrade i många kommuner. Därför är det naturligtvis
              värdefullt att det nu föreligger en överenskommelse som möjliggör
              78 000 bostäder, som Oskar Öholm var inne på, eller hur många
              det nu blir.
            </seg>
            <seg n="4bf3ae62">
              Man ska också komma ihåg att förhandlingsuppdraget för H G Wessberg
              och Catharina Håkansson härmed inte är slut, utan man kan mycket
              väl tänka sig vidare överenskommelser när det gäller kollektiva
              färdmedel, till exempel till Täby i den region jag bor i. Det
              finns mycket mark att bygga på här, men det är få som vill bygga
              om det inte är säkert att det är ekonomisk lönsamhet i projekten.
            </seg>
            <seg n="b0314e06">
              Teres Lindberg har givit en väldigt bra problembeskrivning av
              det som finns i Helsingfors. Men det finns inte en antydan till
              lösning över huvud taget. Detta med kommunikationerna förstår
              jag att Teres Lindberg inte kan ha känt till i den utsträckning
              som vi nu känner till det. Det har jag full förståelse för – den
              exakta utformningen kände ingen här till för 24 timmar sedan.
            </seg>
            <seg n="8b0cd222">
              Men på den andra punkten, nämligen finansieringen av alla bostäder,
              är även Socialdemokraterna svaret skyldiga, för man får ingen
              antydan ens i deras förslag till budget om hur de ska finansiera
              nya bostäder. Därför har jag en fråga till Teres Lindberg: Vilka
              åtgärder vill ni sätta in utöver detta med kommunikationer på
              finansieringssidan? Jag kan nämna tre saker som ni tidigare har
              prövat. Är det räntebidrag som ska återinföras? Är det paritetslånesystemet?
              Eller är det statliga lånegarantier på upp till 100 procent i
              flerfamiljshus? Det är tre konkreta förslag som ni tidigare har
              prövat. Något av dem är det som ni är inne på, såvitt jag förstår.
              Jag har förståelse för att ni inte har pengar i budgeten för det
              just nu, men det kommer att kosta en slant om ni vill återinföra
              någon av dessa saker.
            </seg>
          </u>
          <note type="speaker" n="d9b70219">
            Anf. 126 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-40" n="9b365215">
            <seg n="9cdd9571">
              Herr talman! Tack för inläggen! Jag vill gärna understryka att
              Teres Lindberg liksom Handelskammaren, myndigheter, Hyresgästföreningen
              och många andra aktörer är duktiga på att måla problemen. De är
              ganska välkända. Vi har i 20 års tid byggt hälften av vad andra
              jämförbara länder har gjort per capita. Vi har stora ungdomskullar
              just nu, vi har en inflyttning till storstäderna och vi har en
              befolkningsökning i landet som skapar dessa problem, som på sina
              håll är rent ut sagt akuta. Vi har en enorm utmaning. Jag kan
              också hålla med om Handelskammarens beskrivning att det är en
              dysfunktionell bostadsmarknad i Helsingforssregionen inte minst.
            </seg>
            <seg n="fca23e9d">
              När jag kom till det här jobbet hösten 2010 föresatte jag mig
              en sak, och det var att inte bara prata om problemen utan också
              ge mig in på vad vi konkret gör åt dem. Det är precis det vi håller
              på med.
            </seg>
            <seg n="3417a73e">
              Oskar Öholm nämnde det beslut som ska fattas i kammaren i morgon
              om en skärpt bostadsförsörjningslagstiftning. Före jul kommer
              det propositioner om hur vi ska få fram fler ungdoms- och studentbostäder
              och lagändringar som vi ska göra i riksdagen. Boverket gör också
              en del jobb. På så sätt ska vi få fram fler studentbostäder, fler
              ungdomsbostäder, billigare och fler bostäder i centrala lägen
              samt bostäder som i större omfattning är byggda mer flexibelt
              och för olika plånböcker. Vi tar bort regelverk för att skapa
              bättre förutsättningar att bygga student- och ungdomsbostäder.
            </seg>
            <seg n="8fa0e336">
              Vi har ett intensivt arbete. Det kommer förslag i början på nästa
              år kring en kortare, snabbare och enklare planprocess. Vi tittar
              på bullerproblematiken, där statliga myndigheter tolkar riksdagsbeslut
              från 1997 på två olika sätt, vilket har blivit en hämsko inte
              minst när man bygger i tätortsnära och kollektivtrafiknära miljöer.
              Vi kommer med förslag på enhetliga byggregler, och jag hoppas
              att Socialdemokraterna ställer upp bakom det. Vi har en rad andra
              förslag, exempelvis på andrahandsuthyrningsområdet, för att få
              en bättre och smidigare process. Vi har ytterligare utredningar
              och uppdrag på gång som kommer att landa hos regeringen under
              den kommande halvårsperioden.
            </seg>
            <seg n="d9c88ebe">
              Allt detta sker för att göra processen från idé till spaden i
              backen kortare, snabbare och enklare, vilket kommer att både öka
              bostadsproduktionen och förbilliga och förbättra konkurrensen.
            </seg>
            <seg n="4a7e1481">
              Jag vill påstå att det är den största reformagendan på årtionden
              som pågår just nu i svensk bostadspolitik.
            </seg>
            <seg n="daf64222">
              Här har vi då ett parti som heter Socialdemokraterna som vill
              ta över regeringsmakten. Man läser era motioner. Vad vill ni?
              Vad föreslår ni? Det är tomt så det skriker om det. Det är oerhört
              magert med er egen politik.
            </seg>
            <seg n="7d708ad5">
              Frågan till Teres Lindberg blir: Vad vill Socialdemokraterna
              konkret göra som är annorlunda än det som alliansregeringen håller
              på med? Kan Teres Lindberg beskriva det? Och vad skulle de förslag
              som jag då misstänker att Teres Lindberg kommer att rada upp här
              specifikt råda bot på här i Helsingfors? Ni har väl ett batteri
              av åtgärder eftersom ni anser att ni är regeringsdugliga och att
              ni kan ta ansvar för Sverige. Visa då detta! Teres Lindberg blir
              kanske den första socialdemokratiska riksdagsledamot som kan beskriva
              det här för mig – var så god!
            </seg>
          </u>
          <note type="speaker" n="4dd3616e">
            Anf. 127 TERES LINDBERG (S):
          </note>
          <u who="Q4962466" xml:id="i-24758f6af56a48e2-1" n="4bf2704b">
            <seg n="f240b06c">
              Herr talman! Snälla herr minister – sluta fokusera på problemen
              och börja leverera! Jag har under fyra år varit vice ordförande
              i Helsingforss stadsbyggnadsnämnd. Jag var borgarråd i Helsingforss
              stadshus under perioden 2002–2006, då vi levererade 20 000 bostäder
              under en mandatperiod. Det går att bygga om man vill. Men det
              behövs politiskt ledarskap och vilja. Tyvärr är det detta som
              tycks saknas både hos regeringen och hos era kompisar i Stadshuset.
            </seg>
            <seg n="6a2d6c5e">
              Se till att det finns infrastruktur och kollektivtrafik! Jag
              är den första att gratulera – jag är jätteglad för det – till
              att moderaterna i alliansregeringen efter sju års idogt motstånd
              mot utbyggd t-bana har satt sig över sina partikolleger i Helsingforss
              stadshus och i landstinget. Man har kommit överens om att kovända
              i frågan om utbyggd tunnelbana. Grattis – verkligen grattis! Ingen
              är gladare än jag och stockholmarna.
            </seg>
            <seg n="59082553">
              Anmärkningsvärt är dock att det skulle ta sju år att komma fram
              till att man skulle riva upp stoppet för den planerade tunnelbaneutbyggnaden
              till Hagastaden. Stoppet har skapat stor osäkerhet bland bostadsmarknadens
              aktörer och därmed hämmat takten i bostadsbyggandet. Detta är
              helt makalöst.
            </seg>
            <seg n="0e58f928">
              Se till att snabba på handläggningstiderna i planprocessen! Det
              går inte att skylla allt på plan- och bygglagen. Den har reviderats
              åtskilliga gånger, och det är inte säkert att den blir så mycket
              bättre för att den revideras igen. Se i stället till att processerna
              blir snabbare och att saker inte hamnar mellan stolarna när de
              överklagas. Se till att processen blir så kort som möjligt.
            </seg>
            <seg n="a6b6ea53">
              Se till att samtliga kommuner tar ansvar för bostadsbyggandet!
              I dag bygger inte de högerstyrda glesbefolkade kommunerna i Helsingforssregionen.
              Det är oansvarigt. Jag talar inte bara om att det ska byggas utan
              också om för vem det byggs. Tillväxtmotorn Helsingfors behöver
              mångfald för att utvecklas och fortsätta blomma. Det behövs olika
              former av bostäder som passar olika människor när det gäller både
              pris och storlek. Vanligt folk har i dag inte råd att bo i Helsingfors.
            </seg>
            <seg n="146c8e6f">
              Sluta upp med att göra möjliga framtida stadsnära områden till
              naturreservat! Länsstyrelsen fattade för några veckor sedan beslut
              om att göra Bogesundslandet, som ägs av Statens fastighetsverk,
              i Vaxholms kommun till naturreservat. Området är stort som Helsingforss
              innerstad. Med en bro via Lidingö talar vi om tio kilometer till
              city. Här skulle en helt ny livsmiljö kunna förverkligas för både
              befintliga och framtida stockholmare. Men inte då – regeringen
              fixar svampskog i stället.
            </seg>
            <seg n="e1479bd4">
              Lägg ned Bromma flygplats! Det skulle ge minst 30 000 nya bostäder.
              På köpet kan Arlanda uppgraderas till en flygplats värdig Sveriges
              huvudstad med fler långflygslinjer.
            </seg>
            <seg n="b2eb5cd2">
              På regeringens hemsida kan man konstatera att nästan 70 utredningar
              pågår på bostadsområdet. Samtidigt kommer Helsingforss Handelskammare
              i dag med Helsingforssbarometern som visar att byggindustrin fortsätter
              att minska kraftigt och är den bransch som dämpar konjunkturen
              – detta samtidigt som bostadsbristen ökar.
            </seg>
            <seg n="0a19ff8b">
              Herr minister! Man kan inte bo i en utredning. Jag frågar igen:
              Vilka åtgärder kommer statsrådet och regeringen att vidta för
              att komma till rätta med bostadsproblematiken i Helsingfors?
            </seg>
          </u>
          <note type="speaker" n="10ed2d03">
            Anf. 128 OSKAR ÖHOLM (M):
          </note>
          <u who="Q6256794" xml:id="i-348d2cda65023110-1" n="3f170142" next="i-373d60b30ecfa782-1">
            <seg n="4dfdcd01">
              Herr talman! Vi hade en debatt i kammaren för några veckor sedan
              där det blev precis som det brukar bli när vi diskuterar dessa
              frågor – ganska högt tonläge och många hårda ord. Men någonstans
              i verkligheten blev det en fundering för dem som följer debatten:
              Var går konfliktlinjen, och vad är de stora skillnaderna?
            </seg>
            <seg n="38f27287">
              En sak som vi konstaterade och som var ganska uppenbar i debatten
              var just att här står Socialdemokraterna och för fram argument
              och tycker att det nu är dags att göra någonting. Sedan pekar
              de på punkt efter punkt. Jag tycker att vi svarade ganska tydligt
              när det gäller både utredningsförslag som ligger och propositioner
              som läggs på riksdagens bord. Det är som att de bara går förbi.
              Det är som att det inte räknas, på något sätt.
            </seg>
            <seg n="87e9772c">
              Jag har full förståelse för att om man skriver en interpellation
              som handlar om Helsingfors förbereder man sig och listar sina
              argument. Sedan kan tajmningen bli sådan att detta kommer dagen
              efter den stora framtidssatsningen i går. Om man då kommer till
              en interpellationsdebatt och utöver det som vi redan gör möts
              av 78 000 argument till är det lite svårt att förhålla sig till
              detta; det förstår jag.
            </seg>
            <seg n="8e1c66f0">
              Men det fanns tre stora saker som Teres Lindberg lyfte fram.
              Hon tog upp handläggningstider. Det är ytterligare ett område
              där det sker saker just nu. Man tittar på hur det ska fungera
              och hur det ska kunna gå snabbare. Hon lyfte också fram det här
              med att göra processen snabbare. Även det är precis sådant som
              vi nämnde och som bostadsministern nämnde som något som vi syftar
              till ska bli av. Se till att samtliga kommuner tar sitt ansvar!
              säger Teres Lindberg. Nu är vi nere på 14 ½ timme innan ett av
              dessa första beslut återigen ska fattas här i kammaren.
            </seg>
            <seg n="39f652ca">
              Det blir ganska obegripligt. Och när det väl blir konkret röstar
              man nej. När vi väl fattar beslut till exempel om hur fler av
              de unga som Teres Lindberg talar om och som kommer hit och inte
              hittar någonstans att bo ska lösa det hela kortsiktigt innan vi
              hinner bygga färdigt allt – då röstar man nej. Då försöker man
              stoppa till exempel den lag om privatuthyrning som just i den
              här staden ser ut att ha ökat utbudet med 50 procent. Den vill
              man stoppa bara för att Teres Lindberg tycker att dessa personer
              i stället ska bo med otrygga kontrakt och smyga i trapphusen.
              Det är oseriöst, och det är obegripligt.
            </seg>
          </u>
          <note n="93dafd89">
            Anf. 129 GUNNAR ANDRÉN (FP):
          </note>
          <u who="Q6256794" xml:id="i-373d60b30ecfa782-1" n="3f170142" prev="i-348d2cda65023110-1">
            <seg n="5ab2f4a7">
              Herr talman! Jag tycker att det var typiskt – eller inte sensationellt
              – att man inte fick svar på frågan om det när det gäller kostnaderna
              är paritetslönesystemet ni vill återinföra eller om det är räntebidragen,
              som avskaffades 1993 för 38 miljarder kronor om året. Eller är
              det de hundraprocentiga statliga lånegarantierna till flerbostadshus?
              Det är ganska intressant. Det finns ingenting i er motion om detta
              och om vad ni ska göra, utan det är bara en problembeskrivning.
            </seg>
            <seg n="a63b8486">
              Vi fick dock ett intressant besked i två delar av Teres Lindberg.
              För det första vill Socialdemokraterna lägga ned Bromma flygplats
              och bygga bostäder där. Var man ska ha en ersättningsflygplats
              går de förbi.
            </seg>
            <seg n="95f61716">
              För det andra – och det var närmast ännu mer intressant – vill
              de bygga på Bogesundslandet i Vaxholms kommun. Hur ska människorna
              där komma därifrån när man inte har tunnelbana eller någonting
              annat? Hur ska de åka? Det krävs en enorm infrastruktur om man
              ska åka till Bogesundslandet. Jag säger inte att det är omöjligt,
              men kostnaderna för att bygga där är nästan desamma som för att
              bygga en halv Öresundsbro, herr talman. Tio kilometer bro eller
              tunnelbana – det är en betydande investering.
            </seg>
            <seg n="3ba4aadb">
              Det mest intressanta är det som inte står i motionen, utan bara
              antyds i problembeskrivningen. Vad vill Socialdemokraterna göra
              för att det ska bli billigare att bo? Vill de återinföra paritetslånesystemet?
              Vill de återinföra hundraprocentiga garantier för flerbostadslån?
              Eller vill de införa räntebidragen? Varje sak av dessa kommer
              att kosta väldigt mycket pengar för skattebetalarna.
            </seg>
          </u>
          <note type="speaker" n="bf15516a">
            Anf. 130 OLA JOHANSSON (C):
          </note>
          <u who="Q5887280" xml:id="i-23c6406f083dba46-0" n="0c8c3fbb">
            <seg n="c7bc23b3">
              Herr talman! Jag satt på mitt arbetsrum och lyssnade och hörde
              Teres Lindberg nämna Helsingforss Handelskammare och en dysfunktionell
              bostadsmarknad i en och samma mening. Då var min tanke och reflexion
              att det här måste antingen vara oerhört lösryckt eller så har
              hon inte läst allt som Helsingforss Handelskammare skriver om
              denna dysfunktionella bostadsmarknad.
            </seg>
            <seg n="c38ec4a5">
              Jag satt och förberedde mig för i morgon då vi ska debattera
              kommunernas bostadsförsörjningsansvar och skärpningen av kommunernas
              bostadsförsörjningsansvar. Vi säger att kommunerna ska ta större
              hänsyn till den regionala planeringen. Det är ett av alla de förslag
              som har utretts och presenterats av den nuvarande regeringen.
              Socialdemokraterna har valt att skriva ett särskilt yttrande.
              Man är inte emot det här, utan man tycker tvärtom att det här
              är ganska bra. Men man bemödar sig inte om att gå upp och ta diskussionen
              och ge kredd åt den här frågan, utan det får jag och en sverigedemokrat
              göra i morgon. Jag gör det gärna. Jag talar gärna om vad det är
              för fördelar med regeringens politik.
            </seg>
            <seg n="ce3a5e0b">
              Teres glömde att nämna några saker, till exempel att Helsingforss
              Handelskammare gjorde den här undersökningen och kom fram till
              att det finns en potential på 40 000 frigjorda bostadstillfällen
              bara genom att förenkla och underlätta för dem som vill hyra ut
              sin bostad i andra hand i och med att man låter dem göra det utan
              att först behöva begära bostadsrättsföreningens godkännande. Hon
              glömde också att nämna rubriken på den här rapporten som säger
              att hyresregleringen är elefanten i rummet. Det är en fråga som
              är viktig att diskutera. Vi kan inte bara arbeta med plan- och
              bygglagen, som Teres säger, för det är inte där skon klämmer.
            </seg>
            <seg n="e45e2297">
              Det vi sedan hör och ser i riksdagen är att hennes partikamrater
              i civilutskottet ständigt talar om förändringar som ska göras
              i plan- och bygglagen. Man vill till och med tillsätta ytterligare
              en parlamentarisk kommitté som ska se över helheten i plan- och
              bygglagen och inte bara regionplaneringsinstrumentet som regeringen
              har tagit initiativ till att se över, utan alltihop. En värre
              byggbroms än ytterligare en utredning som ska utreda det som redan
              har utretts och under många år har tagits fram och bara sedan
              två år tillbaka har varit i bruk får man leta efter.
            </seg>
            <seg n="03d1c1c3">
              Skylla på plan- och bygglagen kan man alltså göra om man inte
              vågar ta tag i de stora och svåra frågorna, nämligen hur vi skapar
              ekonomiska drivkrafter för företag i byggbranschen och fastighetsägare
              att investera i nya bostäder. Där har vi fortfarande inte hört
              ett enda förslag från Teres Lindberg och Socialdemokraterna.
            </seg>
            <seg n="8058675f">
              Jag måste upprepa frågan som Stefan Attefall ställde. Vad är
              det egentligen som ni vill göra som regeringen inte redan gör?
            </seg>
            <seg n="22233854">
              Fortsätter man att läsa Helsingforss Handelskammares rapport
              ser man att det står att det är en sedan decennier missriktad
              och havererad bostadspolitik som ligger till grund för detta som
              man kallar för en dysfunktionell bostadsmarknad. Decennier! Nog
              för att alliansregeringen har suttit länge och gjort mycket nytta,
              men några decennier har vi inte suttit. Det var tidigare regeringar
              som Helsingforss Handelskammare menade i sin rapport om denna
              dysfunktionella bostadsmarknad.
            </seg>
          </u>
          <note type="speaker" n="068b02da">
            Anf. 131 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-41" n="9b365215">
            <seg n="806d2877">
              Herr talman! Det är intressant att lyssna när Teres Lindberg
              ska försöka beskriva en socialdemokratisk bostadspolitik, förutom
              trätan om att Socialdemokraterna under tolv års tid misslyckades
              med att få till stånd ett tunnelbanepaket och alliansregeringen
              höll på i sju år för att få ihop det komplicerade avtalet. Det
              kan man diskutera. Men beskedet att vi inte ska revidera PBL när
              Socialdemokraternas bostadspolitiska talesperson här i riksdagen
              har som huvudnummer att, som Ola Johansson påpekade, tillsätta
              en ny PBL-utredning och lägga ned Bromma flygplats uppfattas inte
              som socialdemokratisk politik. Det är möjligt att det är socialdemokratisk
              politik i Helsingforss stad, men i riksdagen är det inte det.
            </seg>
            <seg n="93c5f348">
              Men om det nu skulle vara så att vi skulle bygga både på Bromma
              flygplats och på Bogesundslandet är problemet hur lång tid det
              tar att få fram detaljplanerna. Det är det som är huvudproblemet.
              Det är därför kommun efter kommun säger: Vi har hög aktivitet
              på planarbetet. Ja, nu säger de det, men det tar flera år att
              få fram planerna därför att vi har en komplicerad planprocess,
              därför att kommuner har uppemot hundra nationella mål att ta hänsyn
              till, därför att vi har en övarklagandeordning som skapar möjligheter
              att driva det här hur långt som helst och därför att vi har en
              lång rad problem med handläggningstider på olika nivåer.
            </seg>
            <seg n="b5538508">
              Vi jobbar konkret och praktiskt nu med att förkorta planprocessen.
              Vi har redan gett mer pengar till länsstyrelserna och mark- och
              miljödomstolarna för att förkorta deras handläggningstider. Länsstyrelserna
              har vi stenkoll på. De har kraftigt minskat sina handläggningstider,
              och vi kommer att ligga på dem ännu mer i framtiden. Vi tittar
              över instansordningen för överklaganden för att under rättssäkra
              och demokratiska former också ha en effektiv överklagandeprocess
              i stället för som nu då man kan köra om samma argument i alltför
              många omgångar.
            </seg>
            <seg n="0d7d2b85">
              Vi kommer att gå till riksdagen och föreslå enhetliga byggregler.
              Varför? Jo, därför att vi ska kunna bygga billigare och kunna
              pressa byggkostnaderna. Ett bra exempel på detta är de kommunala
              bostadsföretagens gemensamt upphandlade typbostäder – kombohus,
              som de kallas – som innebär att man för ett fast pris kan avropa
              ett hus och sätta upp det i olika våningar och tre fyra företag
              har lagt sina anbud och fått dem godkända. Problemet är de inte
              får byggas i alla delar av Sverige, därför att det kommer kommunala
              och tekniska särregler som stoppar den möjligheten. Vi vill skapa
              enhetliga, tekniska regler i Sverige för att få till stånd bland
              annat industriell utveckling, utveckla billigt byggande, utveckla
              nya produktionsmetoder och inte minst främja det som ur klimatsynpunkt
              kanske är mest intressant, nämligen trähusbyggande.
            </seg>
            <seg n="b5613a16">
              Konkret handlar det om hur man jobbar med de praktiska problemen
              för att skapa en snabbare och bättre process, bygga enklare, bygga
              billigare och därmed också skapa bättre förutsättningar att lösa
              bostadsbristen. Allt tal om att vi måste göra någonting måste
              leda till hur vi ska göra det. Annars blir det bara pamfletter.
              Det är det som är problemet med bostadsdebatten. Det är mycket:
              Ni borde göra någonting och du borde göra någonting, i stället
              för att man talar om hur det ska göras. Här har vi en praktisk
              agenda som vi jobbar med konsekvent. Jag vill påstå att när man
              utvärderar de här åren när vi nu jobbar med det här kommer man
              se att det hände oerhört mycket under den här tiden och mycket
              som kommer att innebära en praktiskt mycket bättre verklighet
              för många människor. Tyvärr tar det tid innan det slår igenom
              fullt ut i praktiken, men vi är på rätt väg. Det är bara att fortsätta
              i ännu högre takt än hittills.
            </seg>
          </u>
          <note type="speaker" n="75a0d9a1">
            Anf. 132 TERES LINDBERG (S):
          </note>
          <u who="Q4962466" xml:id="i-24758f6af56a48e2-2" n="4bf2704b">
            <seg n="b9404a98">
              Herr talman! Jag vill börja med att vara tydlig. Jag tycker att
              vi ska bygga på Bromma flygplats och på Bogesundslandet. Tyvärr
              är detta inte möjligt, särskilt inte med tanke på den borgerliga
              politiken.
            </seg>
            <seg n="71246d59">
              Jag skulle vilja säga att jag faktiskt svarade på frågan. Det
              är bristen på vilja och politiskt ledarskap som gör att det inte
              byggs tillräckligt. Jag vet att det går, jag har gjort det själv.
              Jag har själv suttit med och sett till att leverera det omöjliga.
              Det är fortfarande effekter av det, inte av de 20 000, utan kringeffekter
              av att vi skyndade på och plockade fram byggplan på byggplan.
              Det är de som sätter spaden i jorden i dag, fortfarande.
            </seg>
            <seg n="c9068e01">
              Fila gärna på PBL. Jag har verkligen ingenting emot om man gör
              den bättre och lättare att hantera. Men det kan ju inte sätta
              stopp för att det kommer fram fler bostäder. Dagens Helsingforssbarometer
              är glasklar – byggindustrin minskar kraftigt. Byggindustrin minskar
              kraftigt i Helsingfors, och folk har ingenstans att bo.
            </seg>
            <seg n="f32ec9a7">
              Sedan hänvisar ministern i sitt svar till att uthyrning av privatbostäder
              skulle ge fler bostäder. Snälla bostadsministern, ett plus ett
              är två, inte tre, inte fyra, utan det är två.
            </seg>
            <seg n="88b53c4f">
              Vad som behövs är politisk vilja och politiskt ledarskap. Det
              är dags att visa det.
            </seg>
          </u>
          <note type="speaker" n="01dc9532">
            Anf. 133 OLA JOHANSSON (C):
          </note>
          <u who="Q5887280" xml:id="i-23c6406f083dba46-1" n="0c8c3fbb">
            <seg n="58285b25">
              Herr talman! Vi får höra att det behöver byggas bostäder på Bromma
              flygplats, att det är vad som krävs och att det ska finnas politisk
              vilja för att man ska kunna använda sig av plan- och bygglagen
              och de både ekonomiska och skattemässiga villkor som finns i bostadspolitiken
              i dag för att åstadkomma ökat bostadsbyggande. Den kritiken ska
              inte riktas mot Stefan Attefall eller mot Oskar Öholm eller mot
              mig som sitter i civilutskottet och sysslar med bostadspolitik
              för Alliansens räkning. Den ska ju riktas mot kommunpolitiker.
            </seg>
            <seg n="cfa0ddea">
              Jag förstår att udden är riktad mot Stadshuset i Helsingfors.
              Men den kan också vara riktad mot Börshuset i Göteborg där en
              rödgrön majoritet styr och inte levererar bostadsbyggande utan
              tvingar kranskommunerna, som ofta är borgerligt styrda, att ta
              hand om det bostadsbyggande som krävs för att utveckla Västsverige.
            </seg>
            <seg n="7cefea5a">
              Jag kommer själv från en kommun som heter Kungsbacka som har
              77 000 invånare och passerade Skellefteå häromåret i storlek.
              Vi planerar och bygger 500 bostäder om året därför att vi använder
              oss av den möjlighet som finns i plan- och bygglagen för att ligga
              tidigt ute i planskedet. Vi använder både de allmännyttiga bostadsföretagen
              och de privata bostadsföretagen och byggföretagens konkurrens
              för att få fram bostäder som någorlunda svarar mot det behov som
              finns i en kommun som växer med 1 500 invånare per år. Det är
              också verkstad.
            </seg>
            <seg n="56cd51e9">
              Rikta därför din uppmaning till Göteborgspolitikerna, kära Teres
              Lindberg, för där behövs det verkligen.
            </seg>
            <seg n="d78e1a93">
              När det sedan gäller Helsingforss Handelskammares analys konstaterar
              man i sin rapport att det är den svarta bostadsmarknaden som är
              det stora problemet. Den svarta bostadsmarknaden kommer man faktiskt
              till rätta med bland annat genom att ha en hyressättning som på
              ett bättre sätt motsvarar värdet på den bostad som man har byggt.
              Konsekvent motsätter sig socialdemokratiska debattörer en politik
              som syftar till detta, och konsekvent motsätter de sig andrahandsuthyrning
              som gör svarta kontrakt vita.
            </seg>
          </u>
          <note type="speaker" n="fceff896">
            Anf. 134 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-42" n="9b365215">
            <seg n="2c118052">
              Herr talman! Jag tycker att det är frejdigt av Teres Lindberg
              att föreslå att vi ska bygga bostäder både på Bromma flygplats
              och på Bogesundslandet. Det är möjligt att det finns en stark
              politisk vilja från henne att göra detta, och hon får kanske börja
              med att övertala sina partikamrater om det.
            </seg>
            <seg n="7677f688">
              Men jag håller med om att det krävs politiskt engagemang och
              ledarskap. Jag brukar faktiskt också lyfta fram Helsingfors som
              ett exempel på en kommun som relativt väl har klarat bostadsbyggandet.
              Jag skulle vilja påstå att det nog är en kombination av de olika
              majoriteterna som har funnits i Helsingfors. Men bostadspolitiken
              har varit ganska högt på agendan i Helsingfors under många år,
              till skillnad från hur det har varit i andra kommuner som har
              både blått och rött styre och som inte har haft denna prioritering.
              Det finns alltså möjlighet att göra mer inom befintliga ramar.
              På denna punkt delar jag helt Teres Lindbergs uppfattning. Min
              uppmaning är också att det går att göra mycket. Man bör också
              förenkla regelverket.
            </seg>
            <seg n="80168e80">
              Sedan vill jag också upplysa om att byggandet för närvarande
              faktiskt ökar i Sverige. Vad Handelskammarens undersökning indikerar
              är att sysselsättningen i byggindustrin minskar. Det är en eftersläpande
              effekt. Men vi har också sett att byggandet kommer att öka och
              minska beroende på konjunktureffekter, finanskris och liknande.
              Men jämfört med omvärlden ångar Sverige på bra. Och jämfört med
              hur det har varit under finanskrisen är vi på väg åt rätt håll
              nu. Nu gäller det att få denna utveckling att lägga sig på en
              trendmässigt och långsiktigt hög nivå, inte genom åtgärder som
              blåser upp siffrorna ett enskilt år utan som långsiktigt gör att
              Sveriges bostadsbyggande läggs på en betydligt högre nivå, på
              normaleuropeisk nivå historiskt sett. Dithän kommer vi om vi fortsätter
              att reformera regelverket.
            </seg>
            <seg n="543b3fc2">
              Det politiska ledarskap som Teres Lindberg efterlyser hoppas
              jag att hon kommer att visa här i kammaren när hon röstar och
              när hon jobbar för att genomföra alla de konkreta lagförslag som
              kommer att läggas på hennes bord. Då får vi se om ledarskapet
              finns där eller inte.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="d3146d44">
            18 § Svar på interpellation 2013/14:37 om arbetsmiljön
          </note>
          <note type="speaker" n="c7db979a">
            Anf. 135 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-43" n="9b365215">
            <seg n="1cc56c8c">
              Herr talman! Lars Mejern Larsson har frågat arbetsmarknadsministern
              om hon är beredd att snabbt agera för att lagen om offentlig upphandling
              ändras så att fackföreningar och myndigheter får större möjlighet
              i framtiden att agera så att de anställdas trygghet och villkor
              säkerställs.
            </seg>
            <seg n="8578e85b">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="6da893e1">
              Jag vill först framhålla att det naturligtvis är av största vikt
              med en säker och sund arbetsmiljö och att olycksfall i arbete
              förebyggs och undviks. I arbetsmiljölagen (1977:1160) finns de
              grundläggande reglerna om arbetsmiljö, som gäller i varje verksamhet
              i vilken en arbetstagare utför arbete för en arbetsgivares räkning.
              Arbetsmiljöverket utfärdar föreskrifter som preciserar lagens
              regler för att möta olika typer av risker i skilda branscher.
              Arbetsmiljöbestämmelserna gäller oavsett om det rör sig om en
              offentlig upphandling eller inte. Tillsyn över att arbetsmiljöreglerna
              följs utövas av Arbetsmiljöverket. Arbetsmarknadens parter är
              en viktig samrådspart för Arbetsmiljöverket i såväl föreskriftsarbetet
              som tillsynsverksamheten. Enligt utstationeringslagen (1999:678)
              är arbetsmiljölagen tillämplig även när en arbetsgivare som är
              etablerad i ett annat land än Sverige utstationerar arbetstagare
              här.
            </seg>
            <seg n="222fd62d">
              När det gäller frågan om offentlig upphandling framgår redan
              av den nu gällande lagen (2007:1091) om offentlig upphandling
              (LOU) att upphandlande myndigheter bör beakta sociala hänsyn om
              upphandlingens art motiverar detta. Det finns också möjlighet
              att utesluta en leverantör som försummat sina skyldigheter enligt
              arbetsmiljölagstiftningen. Ett nytt EU-direktiv om offentlig upphandling
              förväntas träda i kraft i början av nästa år. I det kommande direktivet
              har efterlevnaden av skyldigheter på bland annat det arbetsrättsliga
              området lyfts fram och betonats. Detta har skett genom en ny allmän
              bestämmelse om att medlemsstaterna ska vidta lämpliga åtgärder
              för att säkerställa att leverantörer vid fullgörande av offentliga
              kontrakt iakttar tillämpliga miljö-, social- och arbetsrättsliga
              skyldigheter som fastställts i unionslagstiftningen, nationell
              lagstiftning, kollektivavtal eller i vissa internationella miljö-,
              social- och arbetsrättsliga bestämmelser. En förutsättning är
              att dessa bestämmelser och tillämpningen överensstämmer med unionslagstiftningen.
              Om tillämpliga skyldigheter inte följs kan anbudet förkastas eller
              leverantören uteslutas från förfarandet.
            </seg>
            <seg n="b9811127">
              Att underleverantörer iakttar nämnda skyldigheter ska enligt
              direktivet garanteras genom lämpliga åtgärder från de behöriga
              nationella myndigheterna inom ramen för deras ansvar och befogenheter.
              Regeringen värnade i förhandlingarna av det nya direktivet att
              Sverige ska kunna behålla den svenska modellen där arbetsmarknadens
              parter ansvarar för kontrollen av kollektivavtalens efterlevnad.
              Det nya direktivet kommer även att innehålla en ny obligatorisk
              bestämmelse som bland annat anger att upphandlande myndigheter
              vid byggentreprenadkontakt och i fråga om tjänster som ska tillhandahållas
              vid en anläggning under direkt tillsyn av den upphandlande myndigheten
              ska kräva att huvudentreprenören lämnar uppgifter om sina underleverantörer.
            </seg>
            <seg n="71947d46">
              Arbetet med att genomföra det nya direktivet har påbörjats, och
              regeringen har gett en särskild utredare i uppdrag att ge förslag
              till hur bland annat de nämnda reglerna ska genomföras i svensk
              rätt. Utredaren, som ska redovisa sitt uppdrag i maj nästa år,
              ska beakta vad riksdagen har tillkännagett om sådan ändring i
              lagen om offentlig upphandling att arbetsmiljöhänsyn kan tas och
              krav på villkor enligt svenska kollektivavtal kan ställa vid all
              offentlig upphandling. Direktivet ska vara genomfört i svensk
              rätt inom två år från ikraftträdandet, vilket beräknas ske i början
              av nästa år.
            </seg>
            <seg n="97925fda">
              Avslutningsvis vill jag framhålla att det naturligtvis är viktigt
              att krav och villkor som ställs i upphandlingar också följs upp
              och kontrolleras. Det gäller också arbetsmiljövillkor. Det finns
              anledning att se allvarligt på de brister som finns när det gäller
              kontraktsuppföljning. För att råda bot på detta är det viktigt
              att höja kunskapen och kompetensen hos de upphandlande myndigheterna.
              Detta är också ett av skälen till att regeringen i höstens budgetproposition
              satsat 35 miljoner kronor extra på ett förstärkt och samordnat
              upphandlingsstöd från och med 2015.
            </seg>
          </u>
          <note type="speaker" n="b98042cf">
            Anf. 136 LARS MEJERN LARSSON (S):
          </note>
          <u who="Q3358494" xml:id="i-2052674e6619aeb4-0" n="8a5a1586">
            <seg n="b38c0b4c">
              Herr talman! Jag tackar statsrådet för svaret.
            </seg>
            <seg n="1fdaecc9">
              I går hade jag två möten hemma i Värmland. Det första var med
              lokala fackföreningsordförande då vi diskuterade arbetsmiljön
              och den senaste tidens dödsolyckor runt om i landet. De fackliga
              företrädarna var helt överens om att arbetsmiljöarbetet tydligt
              har prioriterats ned från statens sida under de gångna mandatperioderna.
              De pekade på det minskade antalet skyddsombud. De ser också att
              många unga som är nya på arbetsmarknaden inte heller våga säga
              ifrån om de inte har en trygg arbetsmiljö. Detta kan enkelt kopplas
              till alla de otrygga anställningsformer som lavinartat har ökat
              på arbetsmarknaden.
            </seg>
            <seg n="787de80b">
              Senare under dagen hade jag ytterligare ett möte och då med Arbetsmiljöverkets
              personal. De berättade om minskade resurser. Det innebär att de
              inte kommer att ha resurser för att inspektera i den omfattning
              som de tidigare har gjort.
            </seg>
            <seg n="7cc07541">
              Att i detta läge fortsätta nedrustningen av Arbetsmiljöverket
              kan enbart beskrivas som att regeringen inte har något större
              intresse av att satsa resurser i den omfattning som krävs. Regeringen
              visar tydligt med sin framlagda budget att man inte prioriterar
              arbetsmiljön eller Arbetsmiljöverkets arbete.
            </seg>
            <seg n="2814c0fc">
              Herr talman! De allra flesta av oss vet att lagen om offentlig
              upphandling inte fungerar till fullo, då de allra flesta tycks
              vara rörande överens om att de upphandlande myndigheterna inte
              i någon större omfattning beaktar eller ens har resurser att följa
              upp sina upphandlingar.
            </seg>
            <seg n="0cebc99b">
              Många rapporter finns om att villkor och arbetsmiljöarbete får
              stryka på foten när det handlar om lägst priser.
            </seg>
            <seg n="ad822e75">
              Precis som ministern säger i sitt svar finns det dock möjlighet
              att utesluta en leverantör som har försummat sina skyldigheter
              enligt arbetsmiljölagstiftningen. Jag har på olika sätt försökt
              att kontrollera hur många entreprenörer som har uteslutits av
              den anledningen, men jag har inte hittat några uppgifter.
            </seg>
            <seg n="265b5e13">
              Herr talman! Eftersom ett nytt EU-direktiv om offentlig upphandling
              förväntas träda i kraft i början av nästa år är det förvånande
              att regeringen inte har lagt fram en skarpare tidsplan för det
              arbetet. Om regeringen verkligen hade prioriterat arbetet med
              att skärpa villkoren för dem som arbetar på den svenska arbetsmarknaden
              är det svårt att förstå varför man inte har ett färdigt förslag
              redan vid årsskiftet, när direktivet ska träda i kraft. EU-direktivet
              tillsammans med regeringens påstått höga ambitioner när det gäller
              att bevara den svenska modellen gör att de allra flesta inte uppfattar
              att regeringen ens lever upp till sin retoriska ambition med sitt
              arbete i frågan.
            </seg>
            <seg n="c6366c22">
              Direktivet ska vara genomfört i svensk rätt inom två år från
              ikraftträdandet. Vore jag konspiratoriskt lagd kunde jag påstå
              att regeringen gör allt för att fördröja införandet av svenskt
              kollektivavtal vid offentlig upphandling, trots att ministern
              med emfas hävdar att regeringen i förhandlingarna värnar att Sverige
              ska kunna behålla den svenska modellen där arbetsmarknadens parter
              ansvarar för kontrollen av kollektivavtalens efterlevnad. Jag
              kan nog med stor säkerhet hävda att ingen facklig företrädare
              jag har kontaktat känner att regeringen är en garant för den modell
              den säger sig värna.
            </seg>
            <seg n="cd979c50">
              Avslutningsvis vill jag bara säga att ministern och jag inte
              skulle ha haft den här diskussionen om kontrollsystemen hade fungerat.
              Men eftersom regeringen under sina år vid makten konsekvent försämrat
              Arbetsmiljöverket och de fackliga organisationernas möjligheter
              till kontroll och uppföljning är det inte förvånande att vi står
              här i dag.
            </seg>
            <seg n="3e64cacb">
              Herr talman! Med anledning av detta blir min fråga till ministern
              hur många entreprenörer ministern känner till som har uteslutits
              vid olika upphandlingstillfällen.
            </seg>
          </u>
          <note type="speaker" n="cc92f9af">
            Anf. 137 GUNNAR SANDBERG (S):
          </note>
          <u who="Q3374587" xml:id="i-397dea88be568458-0" n="c4eb713a">
            <seg n="aa556f60">
              Herr talman! Jag får tro att statsrådet har bråttom. Det är ju
              en sen kväll, och senare ska den bli.
            </seg>
            <seg n="0223bc9d">
              Det var en intressant debatt om bostadsbyggandet. När byggandet
              nu kommer i gång, vilket jag hoppas att det gör, behöver vi friska
              byggnadsarbetare. Byggbranschen är känd för att ha en hög olycksstatistik.
              Både Mejern och jag är byggnadsarbetare, och vi fick väl lära
              oss ganska snabbt att det gäller att se sig för så att man inte
              drabbas av någon olycka. Vi såg på byggena att många skadade sig
              i arbetet, och vi såg många äldre byggnadsarbetare som hade förslitningsskador.
            </seg>
            <seg n="1126fb89">
              Vi själva har väl också drabbats av någon olycka när vi har fallit
              från någon stege eller bock vi har jobbat ifrån. Men att tidigt
              på morgonen gå till jobbet och aldrig få komma hem igen, på grund
              av att man har förolyckats, är helt oacceptabelt.
            </seg>
            <seg n="1fabd974">
              Citybanan har ju varit väldigt olycksdrabbad sedan starten den
              1 januari 2008. Det är 5 personer som har dött. 280 olyckor har
              skett, och till det kommer ca 480 tillbud. Sveriges Byggindustrier
              har enligt tidningen Byggnadsarbetaren inte tillräckligt med information
              för att korrekt kunna uttala sig om arbetsmiljöförhållandena på
              Citybanan, men de kan enligt den statistik man följer konstatera
              att olycksstatistiken är högre där än genomsnittet i byggbranschen.
            </seg>
            <seg n="993adba0">
              Byggbranschen ligger på femte plats när det gäller antalet arbetsplatsolyckor.
              Förra året, 2012, omkom 6 personer på byggarbetsplatser. Därför
              har företrädare för 17 organisationer tagit fram en avsiktsförklaring
              med det gemensamma målet att ingen ska förolyckas på sin arbetsplats
              på grund av säkerhetsbrister. Det här lämnade man till förra arbetsmarknadsministern
              Hillevi Engström i Visby i somras. Jag skulle vilja fråga statsrådet
              Attefall om han vet vad som har hänt med avsiktsförklaringen.
            </seg>
            <seg n="1ac4ed7f">
              Enligt tidigare statistik, för 2005–2010, lever unga farligt
              på landets byggen. 2 825 ungdomar i åldrarna 16–24 år skadades
              i olyckor på byggarbetsplatser, och av dem skadades 116 under
              sin utbildning. Totalt av alla som skadades var 84 under 18 år.
              Under samma period dog 78 personer på byggarbetsplatser. Det visar
              att det här har pågått under en lång tid.
            </seg>
            <seg n="1c0112f7">
              Att man då avlövar Arbetsmiljöverket så som man gjorde när man
              kom till makten 2006, och även lägger ned Arbetslivsinstitutet,
              gör säkert att i alla fall Byggnads medlemmar – och säkert många
              därtill – känner att en byggjobbares liv är mindre värt. Det tror
              jag inte att Stefan Attefall tycker, och ingen annan heller, men
              det är lätt att få den uppfattningen. Om det var lika många journalister,
              läkare eller till och med politiker som förolyckades på arbetsplatsen
              kanske man skulle komma med åtgärder mycket tidigare.
            </seg>
          </u>
          <note type="speaker" n="c97bdb58">
            Anf. 138 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-44" n="9b365215">
            <seg n="a6af766f">
              Herr talman! Det är två diskussioner här. Jag börjar med den
              mer allmänna diskussionen om arbetsmiljö, inte minst inom byggbranschen.
            </seg>
            <seg n="d98d49e5">
              Den kanske i första hand ligger på arbetsmarknadsministern, men
              vi kan ändå konstatera att vi har haft en långsiktigt nedåtgående
              trend när det gäller olycksfall i arbetslivet och arbetsolyckor
              av olika slag. Vi har haft en viss ökning av vissa typer av olyckor
              de senaste åren, men 2012 hade vi till exempel 45 dödsolyckor.
              Det har bara slagits en enda gång i historien, och det var 2009
              då vi hade 41 döda. Under tidigare år har det varit betydligt
              fler.
            </seg>
            <seg n="6388671f">
              Sammantaget har vi alltså haft en utveckling som har varit positiv.
              Vi ser dock en del tendenser, som delvis kan ha att göra med konjunktureffekter
              – 2009 var ett år då vi hade en hel del neddragningar på arbetsplatser,
              vilket gör att det kanske blev färre olyckor. Konjunkturuppgången
              som kom 2010 kan ha ökat det något. Sett över tid har vi dock
              en nedåtgående trend, och vi ska självklart följa utvecklingen
              för att trenden ska fortsätta. Det finns dock som sagt anledning
              att hålla ögonen på en del tendenser.
            </seg>
            <seg n="54509cd7">
              Jag vill ändå beskriva att det sker ett ganska omfattande arbete
              från Arbetsmiljöverkets sida gentemot exempelvis byggbranschen.
              År 2012 genomförde verket nästan 2 000 inspektioner i byggbranschen
              på närmare 1 400 arbetsställen och ställde drygt 2 700 krav på
              förbättringar av arbetsmiljön. De jobbar också mycket med information,
              inte minst för de utländska företag som finns i Sverige.
            </seg>
            <seg n="95944046">
              Förringa alltså inte det arbete Arbetsmiljöverket gör. Det görs
              omfattande insatser. Sedan kan man alltid diskutera om det ska
              göras ytterligare, men det görs stora insatser. Det har också
              skett en del nivåökningar av anslagen, inte minst på informationssidan,
              för att nå exempelvis utländska aktörer som kommer till Sverige.
              Sedan 2009 har vi förstärkt de resurserna.
            </seg>
            <seg n="df226347">
              Ytterligare diskussioner om de här frågorna ska man dock som
              sagt kanske rikta till arbetsmarknadsministern, som kan frågorna
              ännu bättre i detalj. Det gäller även vad som har hänt med avsiktsförklaringarna,
              som också togs upp.
            </seg>
            <seg n="0f8b7c1d">
              Får jag bara kommentera upphandlingslagstiftningen, som jag är
              mer direkt ansvarig för, vill jag påstå att det är välkommet med
              den skärpning av direktivet som nu gör att man i högre grad inte
              bara bör utan ska stänga ute anbudsgivare som inte är seriösa.
              Det sker en skärpning i de nya direktiven som ska omsättas i svensk
              lagstiftning. Om allt går enligt planerna kommer EU-parlamentet
              att rösta om det här i början av nästa år, och därmed har vi ett
              direktiv som sedan ska bli svensk lagstiftning.
            </seg>
            <seg n="66a12daf">
              Det tar dock tid att skriva om det till svensk lagstiftning.
              När det gäller anklagelsen om att Regeringskansliet skulle vara
              lat på den punkten kan jag försäkra att mina tjänstemän när jag
              frågar dem om de har för lite att göra säger: Tvärtom. Det är
              ett enormt högt tempo på allt det vi håller på med inom upphandlingsområdet.
              För att vara ute i god tid har vi börjat jobba med att omsätta
              direktiven i svensk lagstiftning innan de ens är antagna. Vi ser
              nämligen på ett antal punkter att vi vet ganska säkert hur det
              kommer att gå, och därför jobbar vi redan nu med detta både på
              Regeringskansliet och i ett särskilt utredningsarbete.
            </seg>
            <seg n="e0d96811">
              Vi jobbar med att samla och förstärka upphandlingsstödet, för
              mycket av det handlar just om hur staten kan bli bättre på att
              ge råd till myndigheter, kommuner och landsting vid offentliga
              upphandlingar och när det gäller att följa upp upphandlingarna.
              Där håller jag helt med om att vi har en jättestor brist. Vi följer
              inte upp de villkor som ställs i olika upphandlingar tillräckligt
              bra.
            </seg>
            <seg n="6e25f421">
              Här finns det mycket att göra, och som sagt förstärker vi det
              statliga stödet och ser över lagstiftningen i olika avseenden
              för att få till stånd en effektivare och bättre upphandlingslagstiftning.
            </seg>
            <seg n="716033a2">
              De nya direktiven kommer att skapa bättre möjligheter att väga
              in sociala, etiska och miljömässiga hänsyn och att utestänga oseriösa
              anbudsgivare, men sedan handlar det mycket om hur man tillämpar
              reglerna. Vi samlar ihop upphandlingsstödet och förstärker det
              för att få en effektivare och bättre upphandling för att både
              göra den goda affären med skattebetalarnas pengar och för att
              uppnå de rätta syftena med upphandlingen.
            </seg>
          </u>
          <note type="speaker" n="9b1c4705">
            Anf. 139 LARS MEJERN LARSSON (S):
          </note>
          <u who="Q3358494" xml:id="i-2052674e6619aeb4-1" n="8a5a1586">
            <seg n="6353420a">
              Herr talman! För mig hänger de här frågorna ihop. Jag hade väl
              inte förväntat mig något svar på hur många entreprenörer ministern
              känner till som har uteslutits.
            </seg>
            <seg n="4247115f">
              Arbete utgör en stor del av vår vakentid. En heltidsarbetande
              person tillbringar en tredjedel av sin vakentid på jobbet. Det
              innebär att det ligger ett stort ansvar på företag och samhälle
              att garantera att arbetstiden förenas med en rimlig arbetsmiljö
              och att det är en säker arbetsplats med sjysta villkor. Arbetsmiljön
              engagerar många men från olika perspektiv och även värderingsmässigt.
            </seg>
            <seg n="d0494353">
              Herr talman! För mig är det självklart att ingen ska dö på jobbet.
              Att någon dör på jobbet är något som bara inte får hända. Ändå
              dör och skadar sig alldeles för många på arbetet. Arbetsskadorna
              har nu ökat för tredje året i rad, och det har varit flera dödsolyckor
              den senaste tiden.
            </seg>
            <seg n="13880861">
              Jag är själv byggnadsarbetare, och många byggnadsarbetare ringer
              förtvivlade till mig och frågar vad som händer runt om på landets
              arbetsplatser. Uppenbarligen har man inte kontroll över vad som
              sker på arbetsplatserna, till exempel på Citybanan där fackförbunden
              inte kommer in på samma sätt. Hittills har fem byggnadsarbetare
              dött bara på den arbetsplatsen. Frågan är hur många fler som ska
              behöva mista livet innan något görs.
            </seg>
            <seg n="288775dc">
              Det känns som ointresset från regeringen bara ökar och att utvecklingen
              går åt fel håll. Regeringen försöker måla upp en bild av att de
              är på väg åt rätt håll med sin politik, men verkligheten visar
              någonting annat. När de skär ned på Arbetsmiljöverket vittnar
              det om ett totalt oförstånd i denna viktiga fråga. Det är ju tack
              vare ett målmedvetet och systematiskt arbetsmiljöarbete, forskning
              i världsklass och starka fackföreningar som vi har stått oss bra
              i Sverige och haft en positiv utveckling.
            </seg>
            <seg n="e9c0aeb9">
              Herr talman! Arbetsmiljöverket är statens viktigaste verktyg
              för en god arbetsmiljö och ett stöd för skyddsombuden. Skyddsombuden
              har tidigare haft möjligheten att vända sig dit för att få hjälp
              med arbetsmiljön. Arbetsmiljöverket har också haft möjligheten
              att på eget initiativ göra inspektioner på såväl offentliga som
              privata arbetsplatser. Problemet blir, om det saknas resurser,
              att Arbetsmiljöverket når allt färre av de dåliga arbetsplatserna
              som verkligen är i behov av besök.
            </seg>
            <seg n="5daf9762">
              Efter att ha läst svaret och lyssnat på ministern kan jag bara
              konstatera att regeringen inte tänker snabba upp processen kring
              lagen om offentlig upphandling.
            </seg>
            <seg n="419bf722">
              Min fråga, herr talman, till ministern blir: Varför har inte
              regeringens tidsplan synkats med EU-direktivets igångsättande?
            </seg>
          </u>
          <note type="speaker" n="59832944">
            Anf. 140 GUNNAR SANDBERG (S):
          </note>
          <u who="Q3374587" xml:id="i-397dea88be568458-1" n="c4eb713a">
            <seg n="88b8fbbd">
              Herr talman! Jag försöker en gång till, statsrådet, för när det
              gäller bostadsbyggandet, Attefall, är du oss socialdemokrater
              svaret skyldig.
            </seg>
            <seg n="2b7088e3">
              Visst har det blivit bättre på arbetsplatserna med arbetsmiljöinspektioner.
              Men jag såg en statistik på att det finns så få arbetsmiljöinspektörer
              i dag att varje företag kan räkna med ungefär ett besök vart tjugonde
              år, och det håller inte.
            </seg>
            <seg n="da047fec">
              Jag nämnde i mitt förra inlägg andra yrkesgrupper som poliser,
              läkare och politiker. Om dödstalen där skulle vara lika höga som
              i byggbranschen kanske man skulle komma med starkare och kraftfullare
              åtgärdsplaner.
            </seg>
            <seg n="6d1ae8ee">
              Jag hittade en norsk forskningsrapport, Därför är det så många
              olyckor på byggena , som försökte hitta orsaken till att det ser
              ut som det gör på byggarbetsplatser. En orsak är att det är många
              parter inblandade i byggprocessen. Ofta är det en huvudentreprenör
              som kopplar in underentreprenörer vilka i sin tur anlitar mindre
              företag, så detta med huvudentreprenörsansvar kan vara ett bra
              verktyg. Hela organisationen av arbetet blir krångligt och fragmenterat,
              och det är svårt att överblicka helheten. Det leder till att säkerhetsarbetet
              blir mer omfattande. Hela arbetssituationen blir oöversiktlig,
              ansvarsförhållandena blir oklara och hela arbetsmiljön blir sämre.
            </seg>
            <seg n="e66d50a2">
              Forskaren som skrivit rapporten heter Finn Ørstavik. Han skriver:
              En annan omständighet som försämrar säkerheten är inhyrd tillfällig
              arbetskraft, särskilt om man inte kan kommunicera med varandra.
              Den tillfälliga arbetskraften gör det svårt att bygga upp en säkerhetsorienterad
              kultur på byggarbetsplatsen, och det är en förutsättning för att
              få ned olyckorna. Det som krävs är stabilare relationer på arbetsplatsen,
              att man lär känna varandra och har en känsla av samhörighet i
              organisationen, avslutar han.
            </seg>
          </u>
          <note type="speaker" n="230615a1">
            Anf. 141 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-45" n="9b365215">
            <seg n="dff5d9d5">
              Herr talman! Självklart är varje dödsolycka på en svensk arbetsplats
              en för mycket. Det är nollvision som måste gälla, men vi måste
              se att utvecklingen går åt rätt håll sammantaget. Det går lite
              upp och ned olika år, och vi måste självklart följa utvecklingen.
            </seg>
            <seg n="d6a082ec">
              Det pågår ett intensivt arbete från Arbetsmiljöverkets sida.
              Gör inte till en jättegrej huruvida det skiljer 10 miljoner i
              anslag till Arbetsmiljöverket eller inte. Man kan självklart diskutera
              det, men att det skulle avgöra hela arbetsmiljötillståndet i Sverige
              tror jag är lite överdrivet.
            </seg>
            <seg n="49a4f24b">
              Vi har gått från en höjning under 90-talet tillbaka till mer
              normala nivåer. Jag tror att man många gånger också jobbar effektivare
              med arbetsmiljötillsynen.
            </seg>
            <seg n="a69d9cfa">
              Frågan ställdes hur många som har uteslutits av oseriösa anbudsgivare.
              Det finns ingen statistik på detta, eftersom det oftast sker i
              upphandlingsprocesser som aldrig rapporteras. Det är ofta så att
              de som har blivit uteslutna känner att det finns ett skäl till
              detta och därför inte driver någon rättsprocess. Det går alltså
              inte att fånga detta i statistisk mening.
            </seg>
            <seg n="1365a044">
              Det finns en sådan möjlighet till uteslutning som går att utnyttja.
              Det är inte så att vi måste vänta in direktiv och svensk lagstiftning
              för att få använda den möjligheten, men detta instrument skärps
              i det nya direktivet.
            </seg>
            <seg n="a60e83fe">
              Vi för inte in nya direktiv direkt i svensk lagstiftning, och
              det gjordes inte heller under socialdemokratisk tid. Vi har inte
              den rättstraditionen i Sverige, utan vi skriver om den svenska
              lagstiftningen. Fråga någon socialdemokrat som suttit i regeringsställning
              – det finns fortfarande kvar någon enstaka socialdemokrat i riksdagen
              som har regeringserfarenhet – hur sådana här processer går till
              så förstår ni att det är en oerhört hög ambitionstakt vi har.
            </seg>
            <seg n="5f0e5a0f">
              Som sagt tjuvstartar vi till och med innan direktiven är antagna
              av EU med att föra in dem i svensk lagtext. Samtidigt vässar vi
              och samlar upphandlingsstöd för att hjälpa kommuner, landsting
              och statliga myndigheter att bli bättre på att ställa rätt krav
              och genomföra vad jag skulle vilja kalla den goda affären, det
              vill säga uppnå de syften man har, men också, vilket är en försummelse
              i svensk upphandling, att kontrollera att man lever upp till det
              man har sagt. Där missas det mycket. Det ställs en del krav i
              upphandlingarna, men det följs inte alltid upp vad effekten blir
              i praktiken. Där finns det mer att göra.
            </seg>
            <seg n="ac750311">
              Jag är helt övertygad om att om ni ställer en interpellation
              om direkta arbetsmiljöfrågor kan ni få mer utförliga svar av arbetsmarknadsministern,
              som är ännu mer insatta i dem.
            </seg>
            <seg n="cbf70ada">
              Jag vill hävda att vi självklart behöver sunda och bra arbetsplatser,
              inte minst inom byggbranschen och särskilt när vi ska bygga de
              många nya bostäderna. Vi behöver inte bara friska arbetare, utan
              vi behöver också friska tjänstemän och framför allt många som
              kommer till byggbranschen.
            </seg>
            <seg n="019f44ff">
              Rätta mig gärna om ett antal år om jag har fel, men jag tror
              att nästa bransch som kommer att ha brist på arbetskraft är bostadsbranschen,
              för vi kommer att bygga mer i Sverige och har, tyvärr, en hel
              del pensionsavgångar och liknande som gör att inte minst nyckelpersoner
              inom byggsektorn kommer att bli en bristvara. Därför måste arbetsgivare,
              fackliga organisationer och självklart också statliga myndigheter
              se till att skapa en så bra arbetsmiljö som det bara är möjligt.
            </seg>
          </u>
          <note type="speaker" n="f033fb42">
            Anf. 142 LARS MEJERN LARSSON (S):
          </note>
          <u who="Q3358494" xml:id="i-2052674e6619aeb4-2" n="8a5a1586">
            <seg n="ffa7a2c5">
              Herr talman! Jag har i denna sena timme försökt ge en bild av
              den oro jag möter under mina besök i Värmland när det gäller arbetsmiljöfrågan.
            </seg>
            <seg n="e449baa7">
              Vi har en situation som är ohygglig. Det avlider ungefär en person
              i veckan på arbetsplatser runt om i Sverige. Det är något som
              är svårt att ta till sig.
            </seg>
            <seg n="f10704e4">
              Nästan ännu svårare att ta till sig är att den sittande regeringen
              samtidigt bantar och monterar ned Arbetsmiljöverket, som kanske
              är samhällets viktigaste verktyg i kampen för en bättre och säkrare
              arbetsmiljö.
            </seg>
            <seg n="626e8a30">
              Vi socialdemokrater tror på ett annat Sverige med en nollvision
              för arbetsolyckor, som Attefall var inne på, där alla har rätt
              till en bra arbetsmiljö. Därför föreslår vi i stället utökade
              resurser till Arbetsmiljöverket. Det handlar inte om 10 miljoner,
              utan för 2014 handlar det om över 100 miljoner kronor. Vi ökar
              även resurserna till företagshälsovården i vår budget för 2014,
              för vi prioriterar arbetsmiljöfrågan.
            </seg>
            <seg n="22bd5497">
              Frågan är om skiljelinjen är större än inom dessa områden.
            </seg>
            <seg n="b7e22f45">
              Herr talman! Jag ska ställa en fråga till ministern. Vilka andra
              åtgärder kommer ministern att vidta för att skynda på det akuta
              behovet för att minska risken för olycksfall på landets arbetsplatser?
            </seg>
          </u>
          <note type="speaker" n="07749208">
            Anf. 143 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-46" n="9b365215">
            <seg n="9d027835">
              Herr talman! Jag tror att Lars Mejern Larsson kan lugna många
              i Värmland och på andra ställen genom att redogöra för statistik
              och fakta. Då ser man att det sammantaget går åt rätt håll. Samtidigt
              måste vi självklart ha ögonen på där det sker förändringar och
              se om det är tillfälligheter eller om det är långsiktiga förändringar.
            </seg>
            <seg n="ab6fae66">
              Som jag sade var det 45 som avled på arbetsplatsen 2012. Det
              är det minsta antalet någonsin bortsett från 2009 då det var 41.
            </seg>
            <seg n="3812f409">
              Vill jag vara lika retorisk som Lars Mejern Larsson försöker
              vara när det gäller denna regering kan jag säga att det dog fler
              under socialdemokratisk tid under makten. Ska jag då anklaga Socialdemokraterna
              för att vara cyniska och strunta i arbetsmiljön? Nej, det skulle
              aldrig falla mig in att använda den typen av anklagelser. Jag
              tror att man jobbade seriöst med frågorna då, vilket man också
              gör nu.
            </seg>
            <seg n="61cb5673">
              Anslaget till Arbetsmiljöverket är på 505 miljoner kronor. Det
              har ökat ganska rejält de senaste åren. Det är på den nivån som
              det var i mitten av 00-talet, alltså lite lägre än den ganska
              tillfälliga höjningen som gjordes av Socialdemokraterna runt 2005.
              Innebär det att Sverige var ett u-land på arbetsmiljöområdet i
              början av 2000-talet när Socialdemokraterna styrde?
            </seg>
            <seg n="dd07709f">
              Gör inte frågan så enkel. Vi måste jobba seriöst med dessa frågor.
            </seg>
            <seg n="c5c14636">
              Låt oss återgå till lagen om offentlig upphandling, som jag ansvarar
              för. Nu vässar vi de lagliga instrumenten genom de förhandlingar
              vi drivit i EU och genom det vi gör på hemmaplan med upphandlingsstöd
              och svensk lagstiftning. Vi skapar bättre instrument för den som
              gör offentlig upphandling att se till att också arbetsmiljöfrågor
              vägs in på ett relevant och bra sätt. Det ska vi välkomna.
            </seg>
            <seg n="cca5b714">
              Det gäller att göra verkstad av denna lagstiftning. Vi får också
              hjälpas åt att se till att de som genomför offentlig upphandling
              och ställer olika typer av kvalitetskrav också följer upp dem.
              Här har vi en stor bristsituation i dag och tyvärr kanske även
              framgent om vi inte bättrar oss på alla punkter.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="215271b7">
            19 § Svar på interpellation 2013/14:52 om upphandling av Djurgårdstrafiken
          </note>
          <note type="speaker" n="1dffec8c">
            Anf. 144 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-47" n="9b365215">
            <seg n="7414b192">
              Herr talman! Jens Holm har frågat mig om jag avser att verka
              för att företag under den tid de är föremål för brottsutredningar
              ska kunna uteslutas i en upphandlingsprocess. Han har även ställt
              frågan om jag avser att ta initiativ för att se till att fackliga
              rättigheter, miljö, djurskydd och ekonomisk skötsamhet ska kunna
              väga tyngre i offentlig upphandling.
            </seg>
            <seg n="d6117c42">
              Inledningsvis ska jag klargöra att jag är förhindrad att uttala
              mig om enskilda fall, men mot bakgrund av de frågor som ställts
              vill jag framhålla följande.
            </seg>
            <seg n="74ca9305">
              Vad beträffar frågan om uteslutning när leverantören är föremål
              för brottsutredningar kan nämnas att det redan i den nu gällande
              lagen om offentlig upphandling, LOU, finns möjligheter och i vissa
              fall skyldigheter att utesluta en leverantör som har gjort sig
              skyldig till brott där det finns en lagakraftvunnen dom.
            </seg>
            <seg n="d785ca67">
              Om det inte finns särskilda skäl ska en upphandlande myndighet
              utesluta en leverantör om den får kännedom om att leverantören
              enligt en lagakraftvunnen dom är dömd för brott som innefattar
              bland annat bestickning, penningtvätt och vissa former av bedrägeri.
            </seg>
            <seg n="dea84278">
              Upphandlande myndigheter får dessutom utesluta en leverantör
              bland annat om leverantören genom en lagakraftvunnen dom är dömd
              för brott avseende yrkesutövningen.
            </seg>
            <seg n="8b238791">
              Det finns dessutom vissa möjligheter till uteslutning av en leverantör
              som är misstänkt för brott innan det finns en lagakraftvunnen
              dom.
            </seg>
            <seg n="e07730c0">
              En leverantör som har gjort sig skyldig till allvarligt fel i
              yrkesutövningen får uteslutas av den upphandlande myndigheten
              om myndigheten kan visa detta. Med allvarligt fel i yrkesutövningen
              avses felaktiga ageranden som inverkar på leverantörens yrkesmässiga
              trovärdighet, vilket bland annat kan innefatta viss brottslighet.
              I detta fall krävs att den upphandlande myndigheten gör sannolikt
              att ett fel har begåtts. Det är domstolarna som avgör om myndigheten
              har lyckats visa att ett fel har begåtts.
            </seg>
            <seg n="7cac609d">
              Det kan här tilläggas att möjligheten till uteslutning mot bakgrund
              av allvarligt fel i yrkesutövningen kvarstår i det kommande nya
              EU-direktivet om offentlig upphandling som förväntas träda i kraft
              i början av nästa år.
            </seg>
            <seg n="d910050e">
              Vad beträffar frågan om initiativ för att se till att fackliga
              rättigheter, miljö, djurskydd och ekonomisk skötsamhet ska kunna
              väga tyngre framgår det av LOU att upphandlande myndigheter bör
              beakta miljöhänsyn och sociala hänsyn om upphandlingens art motiverar
              detta.
            </seg>
            <seg n="05919718">
              Det nya EU-direktivet tydliggör utrymmet att ställa miljökrav
              och sociala krav. Dessutom har efterlevnad av skyldigheter på
              miljöområdet, det sociala området och det arbetsrättsliga området
              lyfts fram och betonats i direktivet genom en ny allmän bestämmelse
              om att medlemsstaterna ska vidta lämpliga åtgärder för att säkerställa
              att leverantörer vid fullgörande av offentliga kontrakt iakttar
              tillämpliga miljöskyldigheter, sociala skyldigheter och arbetsrättsliga
              skyldigheter som fastställts i unionslagstiftning, nationell lagstiftning,
              kollektivavtal eller i vissa internationella miljöbestämmelser,
              sociala bestämmelser och arbetsrättsliga bestämmelser.
            </seg>
            <seg n="12a9b73a">
              En förutsättning är att dessa bestämmelser och tillämpliga skyldigheter
              överensstämmer med unionslagstiftningen.
            </seg>
            <seg n="ef8bd4d3">
              Om tillämpliga skyldigheter inte följs kan anbud förkastas eller
              leverantör uteslutas från förfarandet.
            </seg>
            <seg n="58c9ce24">
              Det kan också nämnas att det enligt det kommande direktivet ska
              vara obligatoriskt att utesluta en anbudsgivare som dömts för
              att inte ha betalat skatter eller sociala avgifter. Detta innebär
              en skärpning på så sätt att det i nuvarande bestämmelser anges
              att myndigheten i dessa situationer får utesluta en leverantör.
            </seg>
            <seg n="4e5e8354">
              En annan nyhet är att det ska vara möjligt att utesluta en leverantör
              som visat allvarliga eller ihållande brister i fullgörandet av
              ett tidigare offentligt kontrakt.
            </seg>
            <seg n="65046b1f">
              Som jag tidigare nämnde kvarstår även möjligheten till uteslutning
              mot bakgrund av allvarligt fel i yrkesutövningen.
            </seg>
            <seg n="85639e21">
              Jag vill också poängtera att det enligt nuvarande lagstiftning
              är möjligt att beakta andra faktorer än lägsta pris vid tilldelningen
              av ett kontrakt. Den upphandlande myndigheten kan välja mellan
              kriterierna lägsta pris och det ekonomiskt mest fördelaktiga anbudet.
            </seg>
            <seg n="97abc95f">
              Det nya direktivet innehåller dessutom ökat fokus på möjligheten
              att beakta kvalitet. Det kommer även fortsättningsvis att vara
              möjligt att upphandla till lägsta pris men det ekonomiskt mest
              fördelaktiga anbudet sätts i första rummet. Till dessa två tilldelningskriterier
              kommer lägsta kostnad , som hör samman med att ett livscykelperspektiv
              anläggs på det som upphandlas.
            </seg>
            <seg n="2c3bf2af">
              Arbetet med att genomföra det nya direktivet har påbörjats. Direktivet
              ska vara genomfört i svensk rätt inom två år från ikraftträdandet,
              vilket beräknas ske i början av nästa år.
            </seg>
            <seg n="50b28436">
              Avslutningsvis vill jag betona att det är viktigt att höja kunskapen
              och kompetensen hos de upphandlande myndigheterna om vilka krav
              som kan ställas och hur de kan följas upp.
            </seg>
            <seg n="64746f40">
              Stöd, information och vägledning om offentlig upphandling, inklusive
              bland annat miljöhänsyn och sociala hänsyn, behöver koncentreras,
              förbättras och förstärkas. Detta är ett av skälen till att regeringen
              i höstens budgetproposition satsat 35 miljoner kronor extra på
              ett förstärkt och samordnat upphandlingsstöd från och med 2015.
            </seg>
          </u>
          <note type="speaker" n="963a0a23">
            Anf. 145 JENS HOLM (V):
          </note>
          <u who="Q946708" xml:id="i-40a9af27f7a7f37a-2" n="1d40f1f1">
            <seg n="71af73e5">
              Herr talman! I går avblåstes konflikten mellan Almega och fackförbundet
              Seko. Konflikten rörde olika villkor för de anställda, bland annat
              på företaget Strömmas fartyg i Helsingforss skärgård. Företaget
              Strömma gick till och med så långt under denna konflikt att man
              tog in strejkbrytare och lyckades ha några båtar i Helsingforss
              skärgård i trafik. Det var ett anmärkningsvärt och ytterst ovanligt
              grepp i svensk historia, måste jag säga.
            </seg>
            <seg n="6b38ef20">
              Nu vill företaget Strömma tillsammans med det brittiska tjänsteföretaget
              Serco Group bedriva en stor del av skärgårdstrafiken i Helsingfors.
              Strömma och Serco vann den offentliga upphandlingen av Djurgårdstrafiken.
              Djurgårdstrafiken är kanske det mest prestigefyllda av Sveriges
              båttrafikföretag – åtminstone det mest publika och det som alla
              människor kommer i kontakt med.
            </seg>
            <seg n="2d1052a2">
              Detta ledde till stora protester och en hel del oegentligheter,
              varför resten av upphandlingen av skärgårdstrafiken nu har lagts
              i malpåse. Ett av skälen till den stora uppståndelsen kring detta
              är att det har framkommit att det brittiska företaget Serco är
              anklagat för ekonomisk brottslighet i Storbritannien.
            </seg>
            <seg n="2c0bcb8f">
              Serco är annars känt som det företag i Storbritannien som ansvarar
              för dess kärnvapenarsenal. De driver bland annat ett laboratorium
              för plutoniumforskning, men är även känt för att driva flera av
              Storbritanniens fängelser.
            </seg>
            <seg n="75c790e3">
              Storbritanniens justitiedepartement har nu stoppat alla nya kontrakt
              med Serco Group så länge rättegången pågår. Serco har också gått
              med på att betala tillbaka ungefär 500 miljoner svenska kronor
              av de pengar de fått felaktigt. De har bland annat debiterat övervakning
              av interner som för länge sedan avlidit.
            </seg>
            <seg n="4353911b">
              Det förtjänar också att understrykas att Serco Group är svartlistat
              av svenska Sjunde AP-fonden. Jag tror att det har att göra med
              deras innehav av kärnvapen eller deras ansvar för kärnvapen.
            </seg>
            <seg n="cf6b0e5c">
              I ljuset av detta tycker jag att det är viktigt att vi har ordning
              och reda vad gäller svensk offentlig upphandling. Jag frågade
              Stefan Attefall om det går att utesluta ett företag som är föremål
              för brottsutredning. Av det svar jag har fått kan man konstatera
              att det är extremt svårt att göra detta. Man kan göra det ifall
              en dom har fallit, men annars ska det mycket till. Och skulle
              man göra det kan ett sådant beslut överklagas i domstol.
            </seg>
            <seg n="97561303">
              En annan framkomlig väg i det här fallet skulle vara att utesluta
              ett företag som Serco, som finns på Sjunde AP-fondens svarta lista.
              Jag vill fråga Stefan Attefall om detta är förenligt med svensk
              offentlig upphandling och om han tänker verka för det?
            </seg>
            <seg n="846b3c90">
              Då jag får många referenser till EU:s kommande upphandlingsdirektiv
              vill jag också fråga Attefall vad som kommer att gälla för den
              svenska lagen om offentlig upphandling avseende att stärka olika
              krav på djurskydd, miljö, fackliga rättigheter och så vidare.
            </seg>
          </u>
          <note type="speaker" n="8938bad2">
            Anf. 146 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-48" n="9b365215">
            <seg n="c1428e9f">
              Herr talman! Nu är detta en interpellationsdebatt i Sveriges
              riksdag och inte i Helsingforss läns landsting, som jag uppfattar
              är den ansvariga myndigheten för Djurgårdstrafiken. Vi kan heller
              inte uttala oss om enskilda fall.
            </seg>
            <seg n="3a59fa99">
              Vi kan som sagt inte per definition utesluta ett företag från
              offentlig upphandling för att det driver fängelser i ett annat
              land. Det måste vara allvarliga kriterier som handlar om sådant
              som påverkar den verksamhet som bedrivs. Har företaget misskött
              sig och inte fullgjort sina skyldigheter, exempelvis inte betalat
              skatter eller har domar emot sig, kan det uteslutas. Den möjligheten
              finns.
            </seg>
            <seg n="718eae1a">
              Det finns också möjlighet att utesluta en leverantör om man kan
              visa att det är sannolikt att leverantören har begått ett fel
              av aktuellt slag. Men man måste visa att det är sannolikt. Vi
              måste ha en rättsstat. Det är rimligt.
            </seg>
            <seg n="a6de63d4">
              Hur man ställer kraven i upphandlingen, vilken typ av kravspecifikationer
              man ställer upp och därmed också vilken typ av anbudsgivare som
              är intresserad av att lägga anbud, men också hur de lägger upp
              sitt anbud som ska vara så pass konkurrenskraftigt att det ger
              en god affär, är den upphandlande myndighetens ansvar.
            </seg>
            <seg n="e109ed3c">
              Det vi gör är att se till att vi blir bättre från statens sida
              på att ge råd och stöd att göra rätt utifrån vad man vill uppnå.
              Självklart har vi också genom de förhandlingar vi varit aktiva
              i på EU-nivå fått ett direktiv som skapar större möjligheter att
              ta sociala, etiska och miljömässiga hänsyn.
            </seg>
            <seg n="038294ce">
              Det innebär inte att vi kan göra hur som helst. Vi behöver ha
              en lagstiftning som säkerställer en god konkurrens och hushållning
              med skattebetalarnas pengar och att vi har rätt till likartade
              spelregler i hela Europa. Det gynnar också Sverige. Men det innebär
              också att vi självklart ska göra den goda affären.
            </seg>
            <seg n="f82855ee">
              Som jag har sagt i mina svar både i den förra interpellationsdebatten
              och i den här debatten kommer vi säkert, med hjälp av de nya direktiven,
              den svenska lagstiftningen och det upphandlingsstöd vi nu förstärker,
              att komma längre på vägen mot att göra rätt som upphandlande myndighet
              och uppnå de avsedda effekterna av den offentliga upphandlingen.
            </seg>
            <seg n="78233d53">
              Men vi får som sagt inte blanda ihop äpplen och päron. Bara för
              att man bedriver en viss verksamhet i ett annat land ska man inte
              uteslutas från svenska kontrakt, utan man måste ha misskött sig,
              inte levt upp till sina åtaganden eller begått kriminella handlingar.
              Då har vi instrumenten.
            </seg>
            <seg n="bc83b379">
              Enligt lagstiftningen har man rätt att utestänga leverantörerna
              om de har en lagakraftvunnen dom emot sig men också om man kan
              visa att de sannolikt har begått brotten. De instrumenten finns,
              men det handlar som sagt om att göra rätt från början så att man
              uppnår rätt effekt och inte bara jagar extrakostnader utan får
              den kvalitet man vill ha på tjänsten.
            </seg>
          </u>
          <note type="speaker" n="014b3001">
            Anf. 147 JENS HOLM (V):
          </note>
          <u who="Q946708" xml:id="i-40a9af27f7a7f37a-3" n="1d40f1f1">
            <seg n="0a9034c4">
              Herr talman! I det här fallet handlar det inte om att Serco driver
              fängelser utan om att de bland annat har debiterat för interner
              som är avlidna för länge sedan och har tillskansat sig inkomster
              på en del andra sätt. De har betalat tillbaka ungefär en halv
              miljard kronor.
            </seg>
            <seg n="b6619231">
              Det jag tycker är intressant är att Storbritanniens justitiedepartement
              stoppar alla kontrakt med ett sådant bolag med hänvisning till
              att det pågår en brottsutredning mot företaget.
            </seg>
            <seg n="7cdcac1f">
              Jag kan hålla med om att vi inte behöver gå in så mycket i detta
              enskilda fall, men jag lyfte upp detta som ett exempel. Jag tycker
              att det borde vara självklart för svenska upphandlare att en pågående
              brottsutredning mot ett företag ska vara ett relevant skäl för
              att utesluta ett sådant företag. Av ditt svar här att döma tycker
              jag inte att det är solklart i den svenska lagen om offentlig
              upphandling. Tvärtom är det något som med största sannolikhet
              kommer att bestridas i domstol.
            </seg>
            <seg n="4dfd1aed">
              Jag skulle därför vilja fråga Stefan Attefall: Kommer du, när
              vi får en ny lag om offentlig upphandling som jag utgår från att
              vi får när vi får ett nytt EU-direktiv på området, att verka för
              att det ska bli tydligare så att man ska kunna utesluta företag
              som är föremål för en brottsutredning?
            </seg>
            <seg n="342aa423">
              På samma sätt vill jag veta om du kommer att verka för att man
              ska kunna utesluta företag som finns upptagna på Sjunde AP-fondens
              svarta lista. Jag tycker att när Sjunde AP-fonden, som förvaltar
              delar av våra pensionspengar, gör en noggrann granskning av företag
              som de inte vill investera pengar i har de redan gjort arbetet
              åt våra upphandlare i kommuner och landsting.
            </seg>
            <seg n="59f780ff">
              Jag tycker att det borde vara ett relevant skäl att kunna hänvisa
              till Sjunde AP-fondens svarta lista. Anser Stefan Attefall att
              man ska kunna göra det i framtiden? På vilka sätt kommer du att
              verka för att vi får en sådan lagstiftning där man ska kunna hänvisa
              till den svarta listan?
            </seg>
            <seg n="d50aaa55">
              I ditt svar, Stefan Attefall, hänvisar du till EU:s kommande
              upphandlingsdirektiv. Jag kan hålla med om att det verkar bli
              en del förbättringar och steg i rätt riktning. Det är bra.
            </seg>
            <seg n="064524d4">
              Men det riktigt intressanta är ju hur vi implementerar det här
              direktivet i Sverige. Ett direktiv är som bekant ingen detaljlagstiftning,
              utan det är en lagstiftning som vi kan anpassa efter våra förhållanden.
              Då tycker jag att det är värt att komma ihåg att det finns en
              hel del exempel runt om i vårt land där upphandlare har ställt
              fullt rimliga krav på till exempel djurskydd, att de grundläggande
              kraven i svensk djurskyddslag ska uppfyllas. Det har överklagats
              av särskilt ett företag. I vissa fall har man som upphandlare
              vunnit och kunnat ställa de här kraven, men i andra fall har man
              förlorat.
            </seg>
            <seg n="0d4dfa10">
              Då tycker jag att vi har ett problem med vår lagstiftning. Då
              är inte vår lagstiftning tillräckligt tydlig om hur man kan ställa
              sådana kvalitetskrav. Här tog jag djurskydd bara som ett exempel.
              Det hade kunnat gälla även miljö exempelvis.
            </seg>
            <seg n="b8b0721b">
              Jag vill veta ifall ni kommer att verka för ett förtydligande
              i den framtida svenska lagen om offentlig upphandling.
            </seg>
          </u>
          <note type="speaker" n="5181f375">
            Anf. 148 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-49" n="9b365215">
            <seg n="0eca0840">
              Herr talman! Nu finns det en möjlighet i LOU att utesluta en
              leverantör som har begått allvarliga fel i yrkesutövningen eller
              har en lagakraftvunnen dom mot sig eller där man kan göra sannolikt
              att leverantören har begått ett fel av aktuellt slag.
            </seg>
            <seg n="2fd123e2">
              Enligt det kommande direktivet ska det vara obligatoriskt att
              utesluta en anbudsgivare som är dömd för att inte ha betalat skatter,
              sociala avgifter eller sådant. Det skärps, så att det blir ett
              skall-krav beträffande de olika ekonomiska misskötsamheterna hos
              leverantörerna.
            </seg>
            <seg n="879d39a5">
              Men återigen: Det är den upphandlande myndigheten som ska göra
              den bedömningen och har ansvar för detta. Vi ska som sagt bli
              bättre på stöd och råd. Hur man ska leva upp till lagstiftningen?
              Hur ska man tolka lagstiftningen? Hur ska man göra för att göra
              rätt?
            </seg>
            <seg n="382a5764">
              I det enskilda fallet är det den enskilda myndigheten som man
              ska fråga. Sedan får man överpröva i domstol om myndigheten gör
              rätt. Men det räcker alltså inte enbart med misstanke, och det
              är inte heller rimligt att någon bara därför att den är utsatt
              för misstanke ska utestängas. Det måste finnas sannolika skäl
              för att man har begått ett fel som är av den karaktären.
            </seg>
            <seg n="09dc2f1b">
              Vi har ett domslut där Högsta förvaltningsdomstolen har bedömt
              att ett deltagande i ett förfarande med osanna fakturor kan utgöra
              ett sådant allvarligt fel att man kan bli utesluten. Det finns
              en del sådana rättsfall.
            </seg>
            <seg n="234843b0">
              Direktivet kommer att implementeras i svensk lagstiftning. Vi
              kommer att bedriva ett intensivt arbete för att det ska träda
              i kraft senast två år efter att direktivet är antaget av EU-parlamentet.
              Vi kommer självklart att titta igenom hur lagstiftningen ska utformas
              exakt. I maj nästa år kommer vi att få ett utredningsförslag från
              utredaren och också en departementspromemoria som belyser en del
              saker som vi gör på Regeringskansliet. Detta kommer att ligga
              till grund för en rejäl remissomgång för att få in relevanta synpunkter,
              och sedan går vi in i själva lagstiftningsprocessen.
            </seg>
            <seg n="1cfda4f6">
              När det gäller just djurskydd och andra kvalitetskriterier kommer
              det i lagstiftningen att skapas större utrymme för att ta sådana
              hänsyn. Men vi måste också vara medvetna om att det måste vara
              förenligt med EU:s grundläggande principer på området. Det ska
              alltså vara likabehandling, proportionella krav och liknande saker.
              Man kan inte utforma kraven så att man lyfter fram krav som blir
              en otillåten diskriminering mot andra länder. Det måste vara relevanta
              krav, kvalitetskrav där man kan visa att kraven leder till bättre
              kvalitet som man vill uppnå, och man ska också ha en uppföljning
              som visar att man seriöst vill veta om den som har fått anbudet
              har levt upp till kravet ordentligt.
            </seg>
            <seg n="ac4b4dee">
              Man måste många gånger bli bättre i kommuner och landsting på
              att ställa rätt krav, att formulera dem på rätt sätt, så att de
              inte bryter mot de grundläggande principerna i EU-rätten på det
              offentliga upphandlingsområdet.
            </seg>
            <seg n="dc0667a2">
              Det är bland annat därför som vi har förstärkt upphandlingsstödet.
              Vi vill bli bättre på att stödja och hjälpa kommuner, landsting
              och offentliga myndigheter att göra den goda affär som innebär
              att hushålla med skattebetalarnas pengar men också få den kvalitet
              som man är ute efter när man gör upphandlingen.
            </seg>
            <seg n="8cf88381">
              Vi har tyvärr alltför många exempel på när man lite förvånat
              sprättar kuverten på anbudsdagen och upptäcker att den produkt
              som man fick var det som hade lägsta pris, vilket man kanske inte
              riktigt avsåg. Man hade helt enkelt gjort fel i anbudsunderlaget
              och fått svar på frågor som man egentligen inte hade tänkt sig.
            </seg>
            <seg n="68070a0c">
              Man hade gjort fel från början. Då är det för sent att gå in
              och försöka rätta till det genom att godtyckligt välja en annan
              leverantör, utan man måste göra rätt från början. Det är det vanligaste
              felet man gör. Men gör man rätt från början kan man göra mycket
              med nuvarande lagstiftning, och man kan göra mer med den kommande
              lagstiftningen – det är jag helt övertygad om.
            </seg>
          </u>
          <note type="speaker" n="32b196a3">
            Anf. 149 JENS HOLM (V):
          </note>
          <u who="Q946708" xml:id="i-40a9af27f7a7f37a-4" n="1d40f1f1">
            <seg n="ceb2a2d6">
              Herr talman! Det är, Stefan Attefall, lätt att säga att man ska
              göra rätt från början. Upphandling är ibland extremt snårigt,
              särskilt för mindre kommuner som inte besitter en massa juridisk
              kompetens och så vidare. I ljuset av det vill jag välkomna de
              extrapengar som ni har avsatt. Det tycker jag är bra.
            </seg>
            <seg n="b745ba9b">
              Men jag håller fast vid frågan: Om ett företag är föremål för
              en brottsutredning är det våra skattepengar som det handlar om,
              och det handlar om ett förtroende mellan företaget och de som
              är offentliga upphandlare. Ifall man anser att företaget inte
              är lämpligt ska man – med hänvisning till en sådan brottsutredning
              – kunna utesluta ett sådant företag. Det tycker jag borde vara
              ganska självklart.
            </seg>
            <seg n="7a25640a">
              Jag ställde en konkret fråga om Sjunde AP-fondens svarta lista,
              men den fick jag inte svar på. Ska det, Stefan Attefall, i framtiden
              vara så att företag som är upptagna på Sjunde AP-fondens svarta
              lista kan uteslutas? Ja eller nej! Vad anser ministern?
            </seg>
            <seg n="8b161d0d">
              Stefan Attefall säger att man ska kunna ställa krav på djurskydd
              och att det i framtiden sannolikt blir lättare att göra det –
              men att det måste vara förenligt med EU-kraven. Men det är ju
              precis det som är problemet, eftersom vi går längre på djurskyddsområdet
              än resten av EU. I dag råder det oklarheter. Jag tycker att det
              är väldigt viktigt att man ska kunna hänvisa till nationell lagstiftning
              på det här området och att det ska räcka. Om vi inte kan bena
              ut det i framtiden är jag väldigt orolig.
            </seg>
            <seg n="4a13898f">
              Jag vill tacka för den här debatten. Det känns som att det är
              en fråga som vi kommer att få debattera vidare i framtiden.
            </seg>
          </u>
          <note type="speaker" n="f2bd551e">
            Anf. 150 Statsrådet STEFAN ATTEFALL (KD):
          </note>
          <u who="unknown" xml:id="i-519b9387b1b9837d-50" n="9b365215">
            <seg n="2862d8c0">
              Herr talman! Sjunde AP-fondens listor av olika slag är ingen
              myndighetsutövning, och därför kan de inte ligga till grund för
              rättsfall. I så fall måste Sjunde AP-fonden bli en myndighetsutövare,
              och det kräver nog både lagstiftning och kanske ett annat sätt
              att jobba med frågan. Det är min spontana kommentar till detta.
              Jag tror inte att det räcker att Sjunde AP-fonden sätter upp en
              lista. Den listan är för deras eget arbete, och så kan varje företag
              och varje institution göra.
            </seg>
            <seg n="7bdf6433">
              När det gäller miljökrav och olika typer av kvalitetskriterier:
              Jag diskuterar ibland med människor som säger att de vill upphandla
              närproducerat och tycker att de ska kunna kräva det. Men vad är
              närproducerat för en tysk? Det är inte svensk mat, svenska produkter.
              Vad är närproducerat för Helsingborgs kommun? Det måste vara danskt
              fläskkött, misstänker jag – inte norrländska produkter.
            </seg>
            <seg n="f0d972c5">
              Begreppet närproducerat illustrerar lite grann att vi måste ha
              likartad konkurrens. Om Sverige börjar bli landet som säger att
              det ska vara det som vi gör i vårt land, då kommer ett frihandels-
              och exportberoende land som Sverige att vara den som åker på mest
              stryk, eftersom vi inte har de stora marknaderna utan de finns
              nere i Europa.
            </seg>
            <seg n="59279752">
              När det gäller djurskyddskriterierna ligger vi längre fram än
              många andra EU-länder på många områden. Men om vi ställer krav
              på ett sätt där vi inte kan påvisa att det ger högre kvalitet
              kan det vara svårt att ställa det kravet per definition. Man måste
              ställa kravet utifrån ett härlett kvalitetskriterium – då kan
              man göra det. Vi kan inte ha en ordning där vi säger ja till att
              ha en gemensam marknad men sedan säger: Bara när det passar oss.
              När fransmän, tyskar och andra gör likadant är den stora förloraren
              i alla avseenden Sverige.
            </seg>
            <seg n="5a6797fd">
              Det gäller att göra på rätt sätt och med förnuft men också inse
              att detta är en knepig materia. Det handlar också om att Sverige
              totalt sett alltid är en vinnare på ökad inre marknad och förbättrade
              villkor för svenska företag.
            </seg>
          </u>
          <note n="06cf7619">
            Överläggningen var härmed avslutad.
          </note>
          <note n="a718e43e">
            20 § Beslut om uppskjutna svar på interpellationer
          </note>
          <note n="1b31131b">
            På förslag av andre vice talmannen medgav kammaren att de på
            föredragningslistan återstående interpellationerna 2013/14:27
            Osäkerheten för tågtrafiken mellan Helsingforss central och Södra
            station av Mats Pertoft (MP) samt 2013/14:43 Västerdalsbanan och
            andra lågtrafikerade banor av Lena Olsson (V) och 2013/14:44 Lysekilsbanans
            framtid av Wiwi-Anne Johansson (V) skulle besvaras vid ett senare
            sammanträde.
          </note>
          <note n="6aea8608">
            21 § Bordläggning
          </note>
          <note n="3c8f6793">
            Följande dokument anmäldes och bordlades:
          </note>
          <note n="4d6e873e">
            22 § Anmälan om interpellationer
          </note>
          <note n="37206314">
            Följande interpellationer hade framställts:
          </note>
          <note n="10ad00d4">
            den 8 november
          </note>
          <note n="d5e25166">
            Teres Lindberg
          </note>
          <note n="84c5ba4b">
            den 11 november
          </note>
          <note n="19101c50">
            Eva-Lena Jansson
          </note>
          <note n="365c51b6">
            den 12 november
          </note>
          <note n="f67dfdad">
            Agneta Luttropp
          </note>
          <note n="79343fb4">
            Pia Nilsson
          </note>
          <note n="0fd1774a">
            Veronica Palm
          </note>
          <note n="8d870e04">
            Tomas Nilsson
          </note>
          <note n="c3146039">
            Monica Green
          </note>
          <note n="46ebcba0">
            Ingela Nylund Watz
          </note>
          <note n="2a8a370f">
            Marie Nordén
          </note>
          <note n="2a8a370f">
            Marie Nordén
          </note>
          <note n="9e136553">
            Adnan Dibrani
          </note>
          <note n="c1b0309e">
            Interpellationerna redovisas i bilaga som fogats till riksdagens
            snabbprotokoll tisdagen den 19 november.
          </note>
          <note n="1b474bc7">
            23 § Anmälan om frågor för skriftliga svar
          </note>
          <note n="ed3053f9">
            Följande frågor för skriftliga svar hade framställts:
          </note>
          <note n="10ad00d4">
            den 8 november
          </note>
          <note n="33b7b8f0">
            Amineh Kakabaveh
          </note>
          <note n="34fae934">
            Carina Hägg
          </note>
          <note n="143ffc7c">
            Frågorna redovisas i bilaga som fogats till riksdagens snabbprotokoll
            tisdagen den 19 november.
          </note>
          <note n="5a97de66">
            24 § Anmälan om skriftliga svar på frågor
          </note>
          <note n="254b2c96">
            Skriftliga svar på följande frågor hade kommit in:
          </note>
          <note n="84c5ba4b">
            den 11 november
          </note>
          <note n="1297fcda">
            Pyry Niemi
          </note>
          <note n="0ef51733">
            Olle Thorell
          </note>
          <note n="491ab6f4">
            Svaren redovisas i bilaga som fogats till riksdagens snabbprotokoll
            tisdagen den 19 november.
          </note>
          <note n="3f3276df">
            25 § Kammaren åtskildes kl. 22.49.
          </note>
          <note n="b2669cf8">
            Förhandlingarna leddes
          </note>
          <note n="46556d9b">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
