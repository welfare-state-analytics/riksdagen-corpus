<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201314</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201314</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--88</head>
          <docDate when="2014-03-21">2014-03-21</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2013/14:88
          </note>
          <note>
            Fredagen den 21 mars
          </note>
          <note>
            Kl. 09:00 - 09:25
          </note>
          <note>
            1 § Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2013/14:338
          </note>
          <note>
            Interpellation 2013/14:338 Den digitala industrin
          </note>
          <u>
            <seg>
              Interpellationen kommer inte att kunna besvaras inom föreskriven
              tid.
            </seg>
          </u>
          <u>
            <seg>
              Skälet till dröjsmålet är tjänsteresor och sedan tidigare inbokade
              engagemang.
            </seg>
          </u>
          <note>
            Rikard Jermsten
          </note>
          <note>
            Interpellation 2013/14:352
          </note>
          <note>
            Interpellation 2013/14:352 Scenkonstpensionerna
          </note>
          <note>
            Interpellationen kommer att besvaras tisdagen den 15 april 2014.
          </note>
          <u>
            <seg>
              Skälet till dröjsmålet är sedan länge inplanerade externa engagemang.
            </seg>
          </u>
          <note>
            Maria Eka
          </note>
          <note>
            Interpellation 2013/14:361
          </note>
          <note>
            Interpellation 2013/14:361 Regionalt investeringsstöd
          </note>
          <note>
            Interpellationen kommer att besvaras tisdagen den 15 april 2014.
          </note>
          <u>
            <seg>
              Skälet till dröjsmålet är tidigare inbokade resor och arrangemang.
            </seg>
          </u>
          <note>
            Fredrik Ahlén
          </note>
          <note>
            2 § Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            3 § Svar på interpellation 2013/14:351 om ryska industriintressen
            i svensk kärnkraft
          </note>
          <note type="speaker">
            Anf. 1 Statsrådet PETER NORMAN (M):
          </note>
          <u>
            <seg>
              Fru talman! Lars Eriksson har frågat mig hur jag avser att försäkra
              mig om att Vattenfall följer de etiska principerna, vilket ansvar
              regeringen har för de risker som den i interpellationen nämnda
              affären kan innebära ekonomiskt och säkerhetsmässigt och för teknikjobben
              i Västerås och, efter den senaste tidens händelseutveckling, hur
              jag ser på leveranssäkerheten av ryskt kärnbränsle till svensk
              kärnkraftsindustri.
            </seg>
          </u>
          <u>
            <seg>
              Leverantörsmarknaden för kärnbränsle har konsoliderats under
              de senaste åren, och det är viktigt att det finns en väl fungerande
              och konkurrensutsatt marknad. Vattenfall genomför sedan flera
              år ett projekt för att utvärdera och verifiera olika bränsleelement
              där flera leverantörer deltar. Först 2019 eller 2020, efter omfattande
              utvärdering, kan Vattenfall ta ställning till om man ska göra
              en upphandling av Rosatom Tvels bränsleelement.
            </seg>
          </u>
          <u>
            <seg>
              Som jag anfört i svaren på Lars Erikssons tidigare frågor är
              Vattenfalls upphandlingsprocess gällande bränsle till sina kraftverk
              en fråga för bolaget. Samtliga bolag med statligt ägande har dock
              krav på sig att agera föredömligt inom området hållbart företagande.
              Det innebär att Vattenfall ska agera transparent i frågor som
              rör väsentliga risker och möjligheter, föra en aktiv dialog med
              bolagets intressenter i samhället, samarbeta med andra bolag och
              relevanta organisationer och efterleva internationella riktlinjer
              på området. Jag förutsätter att Vattenfall agerar föredömligt
              och följer de relevanta riktlinjerna. Självklart är det så att
              handel med Ryssland rymmer ett antal svårigheter som bolaget måste
              ta på stort allvar, inte minst mot bakgrund av utvecklingen den
              senaste tiden.
            </seg>
          </u>
          <u>
            <seg>
              Vattenfall hanterar vidare alla sina kärnbränslerelaterade affärer
              inom ramen för EU:s regelverk med Euratom Supply Agency, Esa.
              Alla kontrakt som tecknas är under Esas tillsyn. Esa sorterar
              under EU-kommissionen, som har vetorätt avseende Esas beslut.
            </seg>
          </u>
          <u>
            <seg>
              Mot denna bakgrund avser jag inte att vidta några ytterligare
              åtgärder.
            </seg>
          </u>
          <note type="speaker">
            Anf. 2 LARS ERIKSSON (S):
          </note>
          <u>
            <seg>
              Fru talman! I går kväll satt EU:s ledare och diskuterade sanktioner
              mot Ryssland, men i det tysta förbereder Sverige ett ökat beroende
              av Ryssland när det gäller leveranser inom kärnkraftsindustrin.
              Låter det olämpligt? Ja, det är det också.
            </seg>
          </u>
          <u>
            <seg>
              Vad är det egentligen den här debatten handlar om? Jo, den handlar
              om ytterst kvalificerade teknikjobb i Västerås. Den handlar om
              etiska principer, och den handlar om vilka garantier den svenska
              regeringen har fått vad gäller leveranssäkerheten. Och allt detta
              är i en tid då Ryssland visar upp för en hel värld vad de är kapabla
              till om deras intressen hotas.
            </seg>
          </u>
          <u>
            <seg>
              Fru talman! Visst finns det anledning att ställa den här interpellationen.
              I Västerås finns Westinghouse. Det är en komplett leverantör av
              kärnkraftsteknologi. Det är gamla Asea-Atom eller, ännu längre
              tillbaka, det statliga Atomenergi. Där jobbar i dag mer än 1 000
              personer. Detta är nu jobb som ligger i vågskålen. Det är Sveriges
              automationscentrum vi pratar om, och automationstekniken i Västerås
              stavas Westinghouse.
            </seg>
          </u>
          <u>
            <seg>
              Westinghouse är leverantör till Vattenfall, som ansvarar för
              den svenska kärnkraftsproduktionen. Det helstatliga ryska energiföretaget
              Rosatom har länge försökt ta sig in på energimarknaden i väst.
              Man har försökt få tillstånd att prova sitt kärnbränsle i reaktorer
              i Spanien, Belgien, Frankrike med flera. De har alla sagt nej.
              Men det finns ett land som är på väg att öppna den här dörren,
              och det är Sverige.
            </seg>
          </u>
          <u>
            <seg>
              Inget land har velat ta på sig de ekonomiska och säkerhetsmässiga
              risker som utprovning och licensiering kan innebära. Sverige blir
              därmed det första västland som öppnar för att prova kärnbränsle
              från Rosatom.
            </seg>
          </u>
          <u>
            <seg>
              Västeråsföretaget har tidigare levererat till Ukraina. Ett nytt
              avtal om fortsatta leveranser var färdigförhandlat och skulle
              undertecknas i december men stoppades i samband med att Ukraina
              drog sig ur det planerade partnerskapsavtalet med EU.
            </seg>
          </u>
          <u>
            <seg>
              Det förekommer tidningsuppgifter om att Ryssland pressat Ukraina
              att köpa sitt kärnbränsle från Ryssland i stället för Westinghouse
              och Västerås.
            </seg>
          </u>
          <u>
            <seg>
              Rysslands vice premiärminister, Rogozin, meddelade förra veckan
              att Ryssland nu stoppar leveranser till Ukrainas kärnkraftverk
              på grund av, som det heter, det ostabila läget i landet. Reserverna
              i Ukraina räcker till och med april. Sedan börjar de ukrainska
              kärnkraftverken att slockna. Detta står att läsa i Kyiv Post.
              I artikeln uttalar Rogozin även att Ryssland har problem med att
              leverera genom Ukraina till andra östeuropeiska länder. Det handlar
              om EU-medlemmarna Tjeckien, Bulgarien, Slovakien och Ungern.
            </seg>
          </u>
          <u>
            <seg>
              Kärnbränsle är lika mycket en logistikövning. Får man inte bränsle
              i tid måste anläggningarna stängas, med påföljande brist på energi.
            </seg>
          </u>
          <u>
            <seg>
              Fru talman! Det är alltså inte orimligt att ställa den här frågan
              till ministern och den svenska regeringen: Vilka garantier har
              man fått vad gäller leveranssäkerheten i fråga om de svenska kraftverken?
            </seg>
          </u>
          <note type="speaker">
            Anf. 3 Statsrådet PETER NORMAN (M):
          </note>
          <u>
            <seg>
              Fru talman! Det är ett antal spridda skurar. Jag ska försöka
              svara.
            </seg>
          </u>
          <u>
            <seg>
              Först och främst är det inte korrekt att Sverige skulle vara
              det enda land som har ett kärnkraftverk som begär leveranser från
              Rosatom eller Tvel. Till exempel gör finska Fortum det i dag,
              och man har gjort det under en längre tid. Det är också andra
              kärnkraftsleverantörer än Vattenfall som gör det från Sverige.
            </seg>
          </u>
          <u>
            <seg>
              Man ska komma ihåg att Vattenfall i dag har två befintliga leverantörer.
              Vad man nu vill göra är att konkurrensutsätta marknaden ännu mer.
              Man gör ett försök att utvärdera det här materialet. Först 2019
              eller 2020 ska man fatta beslut om huruvida man ska gå vidare
              eller inte.
            </seg>
          </u>
          <u>
            <seg>
              Jag har den största förståelse för att interpellanten ställer
              den här frågan. Jag har också den största förståelse för att det
              är ett problem för Vattenfall i dagens säkerhetspolitiska situation
              att göra utvärderingar när det gäller hur man ska agera över huvud
              taget i fråga om handeln med Ryssland, med tanke på konflikten
              med Ukraina.
            </seg>
          </u>
          <u>
            <seg>
              Däremot tycker jag att man måste ha respekt för de roller vi
              har. Vi har en företagsledning i Vattenfall. Vi har en styrelse
              i Vattenfall, och vi har en ägare av Vattenfall, som är svenska
              staten.
            </seg>
          </u>
          <u>
            <seg>
              Det rimliga är förstås att Vattenfalls ledning fattar operativa
              beslut. Det rimliga är att Vattenfalls styrelse fattar strategiska
              beslut. Det rimliga är att styrelsen kontaktar ägaren när det
              är fråga om strategiska beslut av avgörande karaktär. Och ägaren
              levererar en ägarpolicy och riktlinjer till bolaget.
            </seg>
          </u>
          <u>
            <seg>
              Så har skett i det här fallet. Jag har ingen anledning att tro
              att Vattenfall på något sätt bryter mot riktlinjerna, och jag
              har ingen anledning att tro att Vattenfall på något sätt bryter
              mot några svenska utrikespolitiska deklarationer. Det här handlar
              om en testverksamhet där ett beslut ska fattas om fem sex år.
              Det enda rimliga är att styrelse och ledning får ansvar för frågan,
              och vi som ägare ska se till att bolaget följer de riktlinjer
              som vi har satt upp för bolaget.
            </seg>
          </u>
          <note type="speaker">
            Anf. 4 LARS ERIKSSON (S):
          </note>
          <u>
            <seg>
              Fru talman! Det är oroande att regeringen ser sig som åskådare
              i frågan och lämnar över hela ansvaret till någon annan. Det duger
              inte riktigt. Men vad är det för företag som Vattenfall börjar
              umgås med? Det tål att berätta lite om detta.
            </seg>
          </u>
          <u>
            <seg>
              Den ryska nyhetsbyrån Itar-Tass rapporterade 2011 att det ryska
              statliga kärnenergiföretaget Rosatoms dotterföretag Gidropress
              låtit studenter utföra arbetet i stället för kvalificerade ingenjörer.
              Itar-Tass rapporterar också att det inte är första gången företaget
              brister i sitt arbete. Tidningen Rossijskaja Gazeta rapporterar
              att detta farliga fusk hotar inte bara Rysslands ekonomi utan
              även säkerheten för vanligt folk.
            </seg>
          </u>
          <u>
            <seg>
              I juni 2011 arresteras Rosatoms vice vd för att ha stulit 50
              miljoner rubel som var avsedda för kärnkraftsforskning. Det är
              alltså inte bara Rosatoms dotterföretag som är inblandat i korruptionsaffärer
              utan även själva moderföretaget.
            </seg>
          </u>
          <u>
            <seg>
              Den norska miljöorganisationen Bellona avslöjade 2012 att ett
              annat av Rosatoms dotterföretag, Zio-Podolsk, genom sin upphandlingschef
              köpt billig utrustning av låg kvalitet, stoppat mellanskillnaden
              i fickan och sedan levererat undermåliga varor till bulgariska
              och ryska kärnkraftverk. För detta åkte han i fängelse. Ryska
              federationens inrikesministerium har också bekräftat detta.
            </seg>
          </u>
          <u>
            <seg>
              När allt detta har hänt skickar Vattenfall den 13 mars 2012 sina
              direktörer till Rosatoms dotterföretag Tvel för att sedan komma
              hem med den briljanta idén att det är Rosatom som de svenska skattebetalarnas
              Vattenfall ska göra affärer med. Om detta har Vattenfall talat
              tyst, men på Rosatoms hemsida finns det väl beskrivet.
            </seg>
          </u>
          <u>
            <seg>
              Rosatom är dessutom leverantör till det ryska kärnvapenprogrammet,
              och det är också med och bygger upp det iranska kärnkraftsprogrammet.
              Det är alltså detta företag som Vattenfall vill släppa in som
              leverantör av kärnbränsle till de svenska kärnkraftverken. Allt
              detta sker med den svenska regeringens goda minne.
            </seg>
          </u>
          <u>
            <seg>
              Varför gör regeringen detta? Fungerar bränslet som Västeråsföretaget
              levererar dåligt? Vilka sänkningar av elkostnaden kan konsumenterna
              räkna med som en följd av en sådan affär? Är det i linje med etiska
              principer för svenska bolag som framhåller att svenska bolag ska
              motverka korruption? Varför är regeringen beredd att riskera teknikjobb
              i Västeråsföretaget för att få göra affärer med ryssarna? Är det
              lämpligt att ge sig in i detta?
            </seg>
          </u>
          <u>
            <seg>
              Finansmarknadsministern sade i sitt svar att Vattenfall hanterar
              alla sina kärnbränslerelaterade affärer inom EU:s regelverk Esa.
              Låt mig korrigera ministern.
            </seg>
          </u>
          <u>
            <seg>
              När man köper uran ska detta godkännas av Esa. När man köper
              kärnbränsle ska detta notifieras till Esa. Men Esa har ingen möjlighet
              att avstyra ett sådant beslut. Det är en väsentlig skillnad mot
              den version som ministern framhåller i kammaren.
            </seg>
          </u>
          <note type="speaker">
            Anf. 5 GUNNAR ANDRÉN (FP):
          </note>
          <u>
            <seg>
              Fru talman! Jag tycker två saker i huvudfrågan.
            </seg>
          </u>
          <u>
            <seg>
              För det första är det bra att Lars Eriksson har ställt interpellationen.
              Det är bra och viktigt att denna fråga och andra frågor om handel
              med Ryssland kommer upp i Sveriges riksdag.
            </seg>
          </u>
          <u>
            <seg>
              För det andra har statsrådet Norman avgivit ett riktigt svar
              att man nu inte ska förhasta sig.
            </seg>
          </u>
          <u>
            <seg>
              Frågan sönderfaller i flera delar. Man brukar säga att teknik
              slår politik. I det här fallet är vi inne på den andra linjen,
              nämligen att politik möjligen slår teknik. Det viktiga i statsrådets
              svar är att handel med Ryssland självklart rymmer ett antal svårigheter
              som bolaget måste ta på stort allvar, inte minst mot bakgrund
              av utvecklingen den senaste tiden.
            </seg>
          </u>
          <u>
            <seg>
              Detta är nyckelfrågan, inte bara i fråga om kärnbränsle utan
              även i många andra frågor. Detta har också blivit en utrikespolitisk
              fråga. Få länder är i dag i så stort behov av demokrati och inte
              minst rättssäkerhet som Ryssland, som Lars Eriksson också var
              inne på. Rättssäkerhet innehåller också avtalsfrågor. Här är det
              alldeles uppenbart att demokratin i Ryssland inte kan hantera
              alla dessa rättssäkerhetsfrågor och avtalsfrågor.
            </seg>
          </u>
          <u>
            <seg>
              Ryssland har gjort sig känt som en framgångsrik nation i ett
              avseende, nämligen att sälja råvaror. Kärnbränsle är inte en råvara,
              men det baseras på en råvara. En av de saker som vi har kunnat
              konstatera under senare år är att Västeuropa blivit mer beroende
              än önskvärt vore av rysk teknik eller ryska leveranser av olja
              och gas. Förekomsten av Nord Stream – som jag personligen och
              många andra har varit skeptiska till – har gjort att stora delar
              av Europa har blivit beroende av rysk naturgas. Dessutom bygger
              hela Rysslands ekonomi mycket på försäljning av olja, som under
              den senaste tiden har haft ett högt värde.
            </seg>
          </u>
          <u>
            <seg>
              Att politik slår teknik nu blir så uppenbart när man ser till
              de metoder som Ryssland använder för att annektera delar av ett
              annat land. Fru talman! Några av oss träffade häromdagen Moldaviens
              talman Igor Corman. Han uttrycker exakt samma oro som många känner,
              nämligen att den osäkerhet som det oförutsedda agerandet från
              Rysslands sida leder till är ett stort hot inte bara mot Krim
              utan också mot många andra handelsförbindelser i Europa. Det tillhör
              det som kommer in här.
            </seg>
          </u>
          <u>
            <seg>
              Även om Vattenfall ingår ett avtal som träder i kraft 2019–2020,
              går det att lita på avtalet? Jag skulle vilja be statsrådet kommentera
              om det går att lita på att ett avtal Vattenfall ingår håller när
              det sker med en så osäker part som Ryska federationens statliga
              företag.
            </seg>
          </u>
          <note type="speaker">
            Anf. 6 Statsrådet PETER NORMAN (M):
          </note>
          <u>
            <seg>
              Fru talman! Låt oss gå tillbaka i historien med Vattenfall. Under
              åren 2000–2006, då ett parti närstående Lars Eriksson innehade
              regeringsmakten och även ansvaret för de statliga bolagen, ökade
              Vattenfalls utsläpp av koldioxid från 0 miljoner ton per år till
              100 miljoner ton per år. Detta berodde i huvudsak på inbrytningar
              i Mellaneuropa, framför allt Tyskland, i stora kolkraftverk, vilket
              nu alliansregeringen har att hantera.
            </seg>
          </u>
          <u>
            <seg>
              Nu har vi satt upp mål för Vattenfall att sänka utsläppen från
              dessa 100 miljoner ton per år till 65 miljoner ton per år till
              2020. Ett annat mål är att Vattenfall ska investera mer i förnybar
              energiproduktion än sina konkurrenter. De är två mycket skarpa
              mål som Vattenfall har att hantera.
            </seg>
          </u>
          <u>
            <seg>
              Till detta hör att alliansregeringen, till skillnad från den
              socialdemokratiska regeringen, sätter hållbarhetsfrågorna för
              de statliga bolagen högt. Vi genomförde ett arbete som påbörjades
              av Maud Olofsson under den förra mandatperioden, en så kallad
              GRI-rapportering. Den har följts upp under den nuvarande regeringen
              från 2012 med uttryckliga mål för hållbarheten för de statliga
              bolagen. Detta arbete innefattar även antikorruption, som Lars
              Eriksson tar upp, vilket naturligtvis är en naturlig del i ett
              hållbarhetsarbete.
            </seg>
          </u>
          <u>
            <seg>
              Jag vet att Vattenfalls ordförande Lars G Nordström har varit
              ute och kommenterat denna affär, och jag tycker att han har gjort
              det på ett bra sätt. Han har tydligt sagt att Vattenfall har nolltolerans
              mot korruption, och det är alldeles utmärkt. Jag har ingen anledning
              att misstro honom eller bolaget på den punkten.
            </seg>
          </u>
          <u>
            <seg>
              Låt mig dock upprepa det jag sade tidigare: Om det nu blir affär
              med detta bolag blir det tidigast 2019 eller 2020, i och med att
              man nu är i en utvärderingsfas.
            </seg>
          </u>
          <u>
            <seg>
              Sedan kan jag kommentera Gunnar Andréns inlägg med att jag helt
              håller med om att det naturligtvis är förenat med betydande osäkerheter
              att göra affärer med Ryssland, åtminstone i det läge som vi har
              i dag. Hur läget ser ut om fem sex år är ganska svårt att utvärdera
              i dag, och jag tycker nog inte att man ska gå händelserna i förväg.
            </seg>
          </u>
          <u>
            <seg>
              Vad Vattenfall försöker göra är att skapa en större konkurrens
              på denna marknad. Man har i dag två leverantörer, och man skulle
              gärna vilja ha fler leverantörer för att förbättra såväl kvalitet
              som pris och säkerhet. Jag tycker att det är ett behjärtansvärt
              arbete, som jag stöder.
            </seg>
          </u>
          <note type="speaker">
            Anf. 7 LARS ERIKSSON (S):
          </note>
          <u>
            <seg>
              Fru talman! Till att börja med vill jag ta upp den fråga som
              Norman tog upp kring Fortum. Jag tror att det är viktigt att ha
              koll på att Fortum köper till ryskbyggda reaktorer, inte till
              finska. Det är en väsentlig skillnad.
            </seg>
          </u>
          <u>
            <seg>
              Det är inte bara jag som tar upp tveksamheter kring detta. Statsrådet
              behöver inte gå så långt – han kan gå till sin egen regering.
            </seg>
          </u>
          <u>
            <seg>
              I Svenska Dagbladet den 6 mars skriver Centerpartiets EU-parlamentariker
              Kent Johansson, deras miljöpolitiska talesperson Roger Tiefensee
              och deras chefsekonom Martin Ådahl: Det finns inget scenario efter
              Krimockupationen under vilket svenska reaktorer, rent etiskt,
              borde köpa sitt kärnbränsle av Vladimir Putins statsföretag.
            </seg>
          </u>
          <u>
            <seg>
              Jag tolkar detta som att en del av regeringen vill att finansmarknadsministern
              använder sin mobiltelefon och ringer upp Vattenfalls ledning och
              ber dem sluta upp med den här typen av olämpliga affärer.
            </seg>
          </u>
          <u>
            <seg>
              Jag har tidigare lämnat in en skriftlig fråga till näringsminister
              Annie Lööf om den här affärens betydelse för teknikjobben just
              i Västerås. När jag läser centerartikeln i Svenska Dagbladet förstår
              jag faktiskt att hon valde att lämna över hela denna fråga till
              finansmarknadsministern.
            </seg>
          </u>
          <u>
            <seg>
              Ministern har inte i denna debatt lämnat ett enda svar på varför
              den här affären är bra för teknikjobben i Västerås eller varför
              den skulle vara bra för att få ned energipriserna i Sverige. Det
              handlar ju inte ens om detta. Vi har inte heller fått något besked
              om regeringen har fått några leveransgarantier.
            </seg>
          </u>
          <u>
            <seg>
              Hela denna affär ger en väldigt dålig eftersmak i munnen. Det
              finns egentligen bara ett enda råd till ministern, och det är
              att se till att Vattenfall gör om och gör rätt.
            </seg>
          </u>
          <note type="speaker">
            Anf. 8 Statsrådet PETER NORMAN (M):
          </note>
          <u>
            <seg>
              Fru talman! Det som genomsyrar Lars Erikssons interpellation
              är omsorgen om industrijobben i Västerås. Jag har stor respekt
              för detta. Vad jag förstår är Lars Eriksson bosatt i Västerås
              och ordförande för Socialdemokraterna i Västerås. Då är det väl
              rimligt att han tar denna väg.
            </seg>
          </u>
          <u>
            <seg>
              Dock har riksdagen beslutat att Vattenfall ska generera en marknadsmässig
              avkastning genom att affärsmässigt bedriva energiverksamhet så
              att bolaget är ett av de bolag som leder utvecklingen mot en miljömässigt
              hållbar energiproduktion.
            </seg>
          </u>
          <u>
            <seg>
              Det finns därför inte utrymme, givet den formulering som riksdagen
              har antagit, att ta andra typer av hänsyn, till exempel arbetsmarknadspolitiska
              hänsyn.
            </seg>
          </u>
          <u>
            <seg>
              Land skall med lag byggas, var Karl XV:s valspråk. Det tycker
              jag gäller även här. Vill man ha en annan arbetsordning, vill
              man ha en annan riktlinje för Vattenfall, går det bra att väcka
              motioner i riksdagen och försöka få riksdagens stöd för detta.
              Men så länge vi har en ordning där Vattenfall ska genomföra en
              verksamhet som innebär en marknadsmässig avkastning ska inte Vattenfall
              ta arbetsmarknadspolitiska eller regionalpolitiska hänsyn. Enligt
              min uppfattning är detta en rimlig ordning.
            </seg>
          </u>
          <u>
            <seg>
              Till slut, Lars Eriksson, handlar det inte om några garantier
              till regeringen eller staten, i och med att det inte är staten
              eller regeringen som gör affärer med Ryssland, eller eventuella
              affärer med ryska Rosatom. Detta är en affär som bolaget Vattenfall
              eventuellt ska göra med ett ryskt företag, och därför ankommer
              det på bolaget att ansvara för sådana frågor, vad gäller garantier
              eller i övrigt.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Beslut om förlängd motionstid
          </note>
          <note>
            Kammaren biföll talmannens förslag att motionstiden för prop.
            2013/14:126, 134, 141, 184 och 191 skulle förlängas en vecka till
            och med onsdagen den 9 april .
          </note>
          <note>
            Kammaren biföll talmannens förslag att motionstiden för prop.
            2013/14:186 skulle förlängas två dagar till och med fredagen den
            4 april .
          </note>
          <note>
            5 § Bordläggning
          </note>
          <note>
            Följande dokument anmäldes och bordlades:
          </note>
          <note>
            6 § Anmälan om skriftligt svar på fråga
          </note>
          <u>
            <seg>
              Skriftligt svar på följande fråga hade kommit in:
            </seg>
          </u>
          <note>
            den 21 mars
          </note>
          <note>
            Ali Esbati
          </note>
          <note>
            7 § Kammaren åtskildes kl. 9.25.
          </note>
          <note>
            Förhandlingarna leddes av förste vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
