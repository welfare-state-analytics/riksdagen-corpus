<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--31</head>
          <docDate when="2005-11-16">2005-11-16</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2005/06:31
          </note>
          <note>
            Onsdagen den 16 november
          </note>
          <note>
            Kl. 09:00 - 16:30
          </note>
          <note>
            1 § Val av ställföreträdande justitieombudsman
          </note>
          <note>
            Följande skrivelse hade inkommit:
          </note>
          <note>
            Konstitutionsutskottet har berett frågan om val av ställföreträdande
            justitieombudsman.
          </note>
          <note>
            Konstitutionsutskottet föreslår enhälligt att riksdagen för en
            tid av två år från valet till ställföreträdande justitieombudsman
            väljer f.d. regeringsrådet Hans Ragnemalm.
          </note>
          <note>
            Göran Lennmarker
          </note>
          <note>
            Konstitutionsutskottet hade enhälligt föreslagit att före detta
            regeringsrådet Hans Ragnemalm skulle utses till ställföreträdande
            justitieombudsman för tiden den 16 november 200515 november 2007.
          </note>
          <note>
            Kammaren biföll konstitutionsutskottets förslag och utsåg därmed
            för tiden den 16 november 200515 november 2007 till
          </note>
          <note>
            ställföreträdande justitieombudsman
          </note>
          <note>
            2 § Allmän debattimme
          </note>
          <u xml:id="i-60a7698b21ebb5be-0" who="unknown">
            <seg>
              Jämställdhet
            </seg>
          </u>
          <note type="speaker">
            Anf. 1 VERONICA PALM (s):
          </note>
          <u xml:id="i-60a7698b21ebb5be-1" next="i-60a7698b21ebb5be-7" who="Q4971741">
            <seg>
              Herr talman! Diskussionen om skattesubventionering av hushållsnära
              tjänster är ständigt aktuell på den politiska dagordningen. Många
              menar att det inte bara skulle göra våra hem renare, utan att
              det också skulle vara bra för jämställdheten och för sysselsättningen.
              Själv anser jag att diskussionen är helt befängd och bakåtsträvande.
            </seg>
          </u>
          <u xml:id="i-60a7698b21ebb5be-2" prev="i-60a7698b21ebb5be-1" who="Q4971741">
            <seg>
              I dag kostar det runt 2 000 kr i månaden att få sitt hem städat.
              Skulle man helt slopa de sociala avgifterna landar man på en månadskostnad
              på runt 1 300 kr. De som skulle ha möjlighet att utnyttja tjänsten
              är de som redan i dag kan betala för den, det vill säga företrädesvis
              högavlönade medelklassfamiljer i storstäderna.
            </seg>
          </u>
          <u xml:id="i-60a7698b21ebb5be-3" prev="i-60a7698b21ebb5be-1" who="Q4971741">
            <seg>
              Om hushållsnära tjänster blir skattesubventionerat blir det i
              själva verket så att de med sämre ekonomi som inte har råd att
              utnyttja tjänsten, även om de har behov, ska vara med och betala
              genom skattepeng för att de välbetalda ska få städhjälp.
            </seg>
          </u>
          <u xml:id="i-60a7698b21ebb5be-4" prev="i-60a7698b21ebb5be-1" who="Q4971741">
            <seg>
              Jag menar att det finns betydligt viktigare områden att använda
              våra gemensamma resurser till, exempelvis att öka resurserna till
              hemtjänsten och äldreomsorgen, att förbättra personaltätheten
              på förskolan och fler vuxna som möter våra barn och ungdomar i
              skolan.
            </seg>
          </u>
          <u xml:id="i-60a7698b21ebb5be-5" prev="i-60a7698b21ebb5be-1" who="Q4971741">
            <seg>
              Men om det ger fler jobb det borde väl en sosse vara för? Ja,
              socialdemokratins absolut viktigaste politiska arbete är kampen
              mot arbetslösheten. Om en sådan här subvention ger fler jobb vet
              vi naturligtvis inte. I debatten hänvisar man ofta till erfarenheter
              från Finland. En utvärdering visar på en marginell sysselsättningsökning
              i Finland, nämligen mellan 550 och 750 årsarbetstillfällen i den
              sektor som kallas hushållsnära tjänster.
            </seg>
          </u>
          <u xml:id="i-60a7698b21ebb5be-6" prev="i-60a7698b21ebb5be-1" who="Q4971741">
            <seg>
              Kostnaderna för det finska exemplet beräknas vara ungefär 10
              miljarder kronor omräknat till svenska förhållanden. Det motsvarar
              30 000 anställda i offentlig basverksamhet. Man riskerar alltså
              ett sysselsättningsbortfall på mer än 29 000 personer.
            </seg>
          </u>
          <u xml:id="i-60a7698b21ebb5be-7" prev="i-60a7698b21ebb5be-1" who="Q4971741">
            <seg>
              För mig är det inte bara ekonomiskt och sysselsättningspolitiskt
              riktigt att inte skattesubventionera hushållsnära tjänster. Det
              är också djupt ideologiskt riktigt. Jag är inte beredd att använda
              våra gemensamma skattepengar till att välbeställda kvinnor ska
              slippa ta diskussionen om jämställdhet med sin man och slippa
              ta diskussionen om att dela på hushållsarbetet och i stället få
              en skatterabatt när hon köper en annan kvinnas tjänst.
            </seg>
          </u>
          <note type="speaker">
            Anf. 2 LINNÉA DARELL (fp) replik:
          </note>
          <u xml:id="i-60a7698b21ebb5be-8" next="i-60a7698b21ebb5be-9" who="Q4944235">
            <seg>
              Herr talman! Jag vill fråga hur Veronica Palm ser på det förhållandet
              att väldigt många människor i dag anlitar städhjälp svart. Vad
              betyder det för dig som socialdemokrat att så många kvinnor jobbar
              utan något som helst skydd på arbetsmarknaden? Jag trodde att
              det var viktigt för socialdemokrater.
            </seg>
          </u>
          <u xml:id="i-60a7698b21ebb5be-9" prev="i-60a7698b21ebb5be-8" who="Q4944235">
            <seg>
              Min andra fråga gäller de fyra fackförbundsordförande som tyckte
              att Socialdemokraterna borde ändra inställning. Är de helt ute
              och seglar, enligt din uppfattning?
            </seg>
          </u>
          <note type="speaker">
            Anf. 3 VERONICA PALM (s) replik:
          </note>
          <u xml:id="i-60a7698b21ebb5be-10" next="i-60a7698b21ebb5be-11" who="Q4971741">
            <seg>
              Herr talman! Det är ju ett konstigt resonemang att något som
              är olagligt, till exempel att knarka som folk faktiskt gör, ska
              legaliseras för att det inte ska vara olagligt. Det är ett resonemang
              som jag inte förstår.
            </seg>
          </u>
          <u xml:id="i-60a7698b21ebb5be-11" prev="i-60a7698b21ebb5be-10" who="Q4971741">
            <seg>
              När det gäller de människor som köper svart städtjänst är jag
              tveksam till att man med en subvention som minskar från 300 kr
              i timmen till 200 kr i timmen väljer att betala vitt. I dag betalar
              man 60 kr i timmen för en kvinna som inte har socialt skydd. Man
              har ju redan valt att gå utanför lagen och att förnedra och ställa
              en annan människa utanför socialt skydd. Skattesubventionen skulle
              ju vara så låg. För att komma ned till 60 kr i timmen, som det
              i dag går att köpa tjänster för, skulle man inte bara behöva subventionera
              utan också gå in och betala för dem som väljer att anställa någon.
            </seg>
          </u>
          <note type="speaker">
            Anf. 4 LINNÉA DARELL (fp) replik:
          </note>
          <u xml:id="i-60a7698b21ebb5be-12" who="Q4944235">
            <seg>
              Herr talman! Du svarade inte på min andra fråga angående de fyra
              fackförbundsordförandena. Har de helt fel uppfattning, enligt
              ditt sätt att se?
            </seg>
          </u>
          <note type="speaker">
            Anf. 5 VERONICA PALM (s) replik:
          </note>
          <u xml:id="i-60a7698b21ebb5be-13" who="Q4971741">
            <seg>
              Herr talman! Ja, det tycker jag. Det var tydligt vad det socialdemokratiska
              partiet tycker. De fyra fackförbundsordförandena var ute och cyklade.
              De har viljan att skapa fler jobb, men vi vet inte om det ger
              det. Vi riskerar snarare det motsatta, som jag sade i mitt inledningsanförande.
            </seg>
          </u>
          <note type="speaker">
            Anf. 6 HILLEVI ENGSTRÖM (m) replik:
          </note>
          <u xml:id="i-60a7698b21ebb5be-14" next="i-60a7698b21ebb5be-15" who="Q772089">
            <seg>
              Herr talman! Det har visat sig att det i Finland är mest barnfamiljer
              och pensionärer som har utnyttjat de hushållsnära tjänsterna.
              Jag tror att det är mycket som behövs för att barnfamiljerna ska
              få det bättre och för att man ska underlätta deras vardag. Jag
              tror att det är absolut nödvändigt med skattesubvention.
            </seg>
          </u>
          <u xml:id="i-60a7698b21ebb5be-15" prev="i-60a7698b21ebb5be-14" who="Q772089">
            <seg>
              Jag vill fråga Veronica Palm: Varför ska man subventionera de
              arbeten som normalt utförs av män genom så kallade ROT-avdrag
              för renovering, ombyggnad och tillbyggnad och inte skattesubventionera
              de här sysslorna?
            </seg>
          </u>
          <note type="speaker">
            Anf. 7 VERONICA PALM (s) replik:
          </note>
          <u xml:id="i-60a7698b21ebb5be-16" next="i-60a7698b21ebb5be-18" who="Q4971741">
            <seg>
              Herr talman! Nu gör vi ju inte det längre. ROT-avdraget var en
              tillfällig insats för att stimulera arbeten i en sektor som finns.
              Det är skillnad. Det var en tillfällig lösning för att stimulera
              byggarbeten. Det ger dessutom spin-off-effekter.
            </seg>
          </u>
          <u xml:id="i-60a7698b21ebb5be-17" prev="i-60a7698b21ebb5be-16" who="Q4971741">
            <seg>
              Det går inte att jämföra.
            </seg>
          </u>
          <u xml:id="i-60a7698b21ebb5be-18" prev="i-60a7698b21ebb5be-16" who="Q4971741">
            <seg>
              När det gäller barnfamiljer är jag helt övertygad om att Hillevi
              har rätt. Barnfamiljer har svårt att få det att gå ihop. Lösningen
              är inte att de barnfamiljer som har det tuffast ska vara med och
              pröjsa för dem som faktiskt kan betala dessa tjänster ändå. Lösningarna
              är andra bra barnomsorg, kortare arbetstid, möjlighet att ha flexibel
              arbetstid under tiden man är småbarnsförälder. Det finns en uppsjö
              av möjligheter. Lösningen är inte att låta de barnfamiljer som
              har det tuffast vara med och betala med sin skattsedel för att
              de som har det välbeställt ska kunna köpa en annan kvinnas tjänst.
            </seg>
          </u>
          <note type="speaker">
            Anf. 8 HILLEVI ENGSTRÖM (m) replik:
          </note>
          <u xml:id="i-60a7698b21ebb5be-19" next="i-60a7698b21ebb5be-20" who="Q772089">
            <seg>
              Herr talman! Veronica Palm är inte inne i verkligheten. Hon kallar
              de här förslagen för befängda och bakåtsträvande när vi vet att
              detta förekommer i stora delar av Europa och är väldigt uppskattat
              och positivt.
            </seg>
          </u>
          <u xml:id="i-60a7698b21ebb5be-20" prev="i-60a7698b21ebb5be-19" who="Q772089">
            <seg>
              Det är också märkligt, tycker jag, att man ser de här arbetena
              som mindre värda än andra arbeten. Jag har själv arbetat med hushållsnära
              tjänster i viss mån som extraarbete, och för mig var det ett utmärkt
              sätt att förstärka studiemedel eller jobba mellan olika arbeten.
              Tycker Veronica Palm att det är någonting dåligt att sköta denna
              typ av sysslor städning, fönsterputsning, gräsklippning och annat?
            </seg>
          </u>
          <note type="speaker">
            Anf. 9 VERONICA PALM (s) replik:
          </note>
          <u xml:id="i-60a7698b21ebb5be-21" who="Q4971741">
            <seg>
              Herr talman! Jag väntade på den. Naturligtvis ser jag inget dåligt
              eller mindre värdefullt i vare sig att utföra hushållsnära tjänster
              eller att jobba på McDonalds, i barnomsorgen eller i andra lågbetalda
              arbeten. Det handlar inte om arbetet. Arbetet utförs, och den
              som är beredd att betala för det får gärna göra det. Det jag vänder
              mig emot är att vi ska använda våra gemensamma resurser, som vi
              alla betalar in, till att subventionera någonting som bara några
              få kan utnyttja. Dessa få är rika och kan betala i dag.
            </seg>
          </u>
          <note type="speaker">
            Anf. 10 MARGARETA PÅLSSON (m) replik:
          </note>
          <u xml:id="i-60a7698b21ebb5be-22" who="Q4973713">
            <seg>
              Herr talman! Jag tänkte fråga hur talaren ser på detta: När vi
              införde daghem i Sverige, starkt subventionerade, var det huvudsakligen
              höginkomsttagare som nyttjade de tjänsterna. Vi vet alla att detta
              har förändrats under årens lopp. Hur kunde ni tycka att den reformen
              var bra då? Tror du att detsamma skulle kunna inträffa om vi införde
              subvention för hushållsnära tjänster?
            </seg>
          </u>
          <note type="speaker">
            Anf. 11 VERONICA PALM (s) replik:
          </note>
          <u xml:id="i-60a7698b21ebb5be-23" who="Q4971741">
            <seg>
              Herr talman! Nej, det tror jag inte. Det är svårt att jämföra.
              Det är två helt olika sektorer. Det ena kräver att en människa
              går hem till någon och utför en tjänst som tar en viss tid. Det
              andra är att vi tillsammans har barnomsorg som är bra för både
              kvinnan och mannen, men framför allt för barnen. Det är ju för
              barnen vi har barnomsorgen, för att de tillsammans i grupp med
              vuxna och andra barn ska kunna utvecklas. Vi har gjort ett politiskt
              ställningstagande i Sverige där vi säger att vi är beredda att
              betala ganska mycket för att våra barn ska ha en bra tillvaro
              tillsammans med andra barn. Det går inte att jämföra med det här
              systemet.
            </seg>
          </u>
          <note type="speaker">
            Anf. 12 MARGARETA PÅLSSON (m) replik:
          </note>
          <u xml:id="i-60a7698b21ebb5be-24" who="Q4973713">
            <seg>
              Herr talman! Vi är verkligen överens om att det finns många barnfamiljer
              som har ett pressat läge. Jag hör att Veronica Palm då tycker
              att lösningen vore kortare arbetstid. Samtidigt som Veronica Palm
              tycker att vi inte har råd att subventionera hushållstjänster
              tycker hon alltså att vi har råd att ha kortare arbetstid i Sverige.
              Hur ska vi finansiera det?
            </seg>
          </u>
          <note type="speaker">
            Anf. 13 VERONICA PALM (s) replik:
          </note>
          <u xml:id="i-60a7698b21ebb5be-25" next="i-60a7698b21ebb5be-26" who="Q4971741">
            <seg>
              Herr talman! Margareta Pålsson slår verkligen huvudet på spiken.
              Det är precis det jag menar: Vi har gemensamma resurser, och dem
              ska vi använda för det bästa. I stället för att använda de gemensamma
              resurserna till att ge pengar till dem som redan är välbeställda
              för att dessa kvinnor det är min poäng ur ett feministiskt perspektiv
              inte klarar av att ta jämställdhetsdiskussionen hemma utan väljer
              att köpa tjänster av någon annan kvinna tycker jag att det är
              bättre att använda de gemensamma resurserna till gemensamma behov.
            </seg>
          </u>
          <u xml:id="i-60a7698b21ebb5be-26" prev="i-60a7698b21ebb5be-25" who="Q4971741">
            <seg>
              Förskolan
            </seg>
          </u>
          <note type="speaker">
            Anf. 14 MARGARETA PÅLSSON (m):
          </note>
          <u xml:id="i-60a7698b21ebb5be-27" next="i-60a7698b21ebb5be-32" who="Q4973713">
            <seg>
              Herr talman! 25 % av Sveriges elever slutar grundskolan utan
              att ha godkända betyg i ett eller flera ämnen. 17 % av svenskfödda
              pojkar får inte godkänt i läsförståelse efter nian. För många
              av dem väntar ett liv i arbetslöshet fyllt av besvikelser.
            </seg>
          </u>
          <u xml:id="i-60a7698b21ebb5be-28" prev="i-60a7698b21ebb5be-27" who="Q4973713">
            <seg>
              Vi moderater accepterar inte att den svenska skolan lämnar så
              många bakom sig. Vi har flera förslag för att förhindra detta.
              Ett sätt är att bättre ta till vara den tid som de flesta barn
              tillbringar i förskolan.
            </seg>
          </u>
          <u xml:id="i-60a7698b21ebb5be-29" prev="i-60a7698b21ebb5be-27" who="Q4973713">
            <seg>
              Förskolan har det viktiga uppdraget att visa barnen vägen in
              i ett lustfyllt livslångt lärande. På många håll fungerar det
              bra redan i dag, men på andra håll behövs en rejäl förstärkning
              av förskolans pedagogiska uppdrag. Uppdraget handlar inte om att
              sätta små barn i skolbänken utan om nya former för lärande utifrån
              barns lust, lek och nyfikenhet.
            </seg>
          </u>
          <u xml:id="i-60a7698b21ebb5be-30" prev="i-60a7698b21ebb5be-27" who="Q4973713">
            <seg>
              Vi moderater vill utvidga den allmänna förskolan, som i dag omfattar
              fyrafemåringar, till att omfatta även treåringar. Vår reformerade
              förskola ska vara tillgänglig för alla över tre år och blir i
              den meningen en integrerad del av utbildningssystemet. De flesta
              treåringar är otroligt nyfikna och vetgiriga och mår bra av att
              delta i en organiserad pedagogisk verksamhet några timmar om dagen.
              Liksom övriga delar av skolan ska utbildningen erbjudas kostnadsfritt.
              Vår kunskapssatsning är fullt ut finansierad och innebär alltså
              ingen extra kostnad för kommunerna.
            </seg>
          </u>
          <u xml:id="i-60a7698b21ebb5be-31" prev="i-60a7698b21ebb5be-27" who="Q4973713">
            <seg>
              Vi vill ha en förtydligad läroplan för den allmänna förskolan
              där det pedagogiska uppdraget ska preciseras på ett sätt som ger
              förskollärarna tydligt stöd i sitt arbete och som möjliggör utvärdering
              av förskolans kvalitet.
            </seg>
          </u>
          <u xml:id="i-60a7698b21ebb5be-32" prev="i-60a7698b21ebb5be-27" who="Q4973713">
            <seg>
              Alla barn inom den allmänna förskolan får rätt till en individuell
              utvecklingsplan. Barn som har kommit olika långt i språkutvecklingen
              behöver stimuleras på olika sätt. Utgångspunkt måste vara det
              enskilda barnets förutsättningar och behov. Språksvårigheter,
              motoriska problem och sociala bekymmer kan upptäckas och åtgärdas
              tidigare än i dag. Skolstarten sker sedan normalt vid sex års
              ålder då skolplikten inträder.
            </seg>
          </u>
          <note type="speaker">
            Anf. 15 INGER LUNDBERG (s) replik:
          </note>
          <u xml:id="i-60a7698b21ebb5be-33" who="Q4963957">
            <seg>
              Herr talman! Jag tycker att det är alldeles utmärkt att Moderaterna
              nu ser förskolans styrka. Vi har ju sett Moderata samlingspartiet
              motarbeta förskolan under hela den tid som den svenska förskolan
              har byggts ut. Barn till arbetslösa skulle inte ens få plats i
              förskolan när Moderaterna tog ställning till det stora förskolepaket
              Socialdemokraterna presenterade. Nu vänder ni på klacken rakt
              av. Är det så att Moderata samlingspartiet nu tar avstånd från
              tidigare moderat politik på förskoleområdet?
            </seg>
          </u>
          <note type="speaker">
            Anf. 16 MARGARETA PÅLSSON (m) replik:
          </note>
          <u xml:id="i-60a7698b21ebb5be-34" next="i-60a7698b21ebb5be-35" who="Q4973713">
            <seg>
              Herr talman! Jag vill inför talmannen och alla övriga i kammaren
              säga att jag tar fullt ansvar för den pedagogiska inriktning på
              utbildningspolitiken som jag är med och utformar. Jag tar dock
              inte ansvar för vad Moderaterna sade för tre år sedan eller för
              30 år sedan.
            </seg>
          </u>
          <u xml:id="i-60a7698b21ebb5be-35" prev="i-60a7698b21ebb5be-34" who="Q4973713">
            <seg>
              Vi har inte motarbetat förskolan. Jag vet att det har funnits
              en annan inriktning, men eftersom samhället förändras och förutsättningarna
              förändras måste ju också den moderata politiken förändras. Kanske
              hade även den socialdemokratiska politiken mått bra av en och
              annan förändring, till exempel när det gäller hushållsnära tjänster.
            </seg>
          </u>
          <note type="speaker">
            Anf. 17 INGER LUNDBERG (s) replik:
          </note>
          <u xml:id="i-60a7698b21ebb5be-36" who="Q4963957">
            <seg>
              Herr talman! Jag tror att det är viktigt att medborgarna kan
              lita på att ett parti ändå stabilt står för någon sorts grundläggande
              samhällssyn. Om man nu vänder på klacken så totalt som Moderaterna
              gör uppstår en oro hos många barnfamiljer för att barnfamiljerna
              på något annat sätt ska behöva betala denna form av reform. Det
              är bra med en allmän förskola också för treåringar, men det kräver
              resurser. Varifrån tar ni de resurserna?
            </seg>
          </u>
          <note type="speaker">
            Anf. 18 MARGARETA PÅLSSON (m) replik:
          </note>
          <u xml:id="i-60a7698b21ebb5be-37" next="i-60a7698b21ebb5be-38" who="Q4973713">
            <seg>
              Herr talman! Vi har 7 miljarder mer än Socialdemokraterna i vår
              budget för skolan. Att utvidga den allmänna förskolan till att
              omfatta även treåringar kostar ungefär ½ miljard, så vi har gott
              om pengar kvar till andra reformer.
            </seg>
          </u>
          <u xml:id="i-60a7698b21ebb5be-38" prev="i-60a7698b21ebb5be-37" who="Q4973713">
            <seg>
              Akademiker och arbetslösheten
            </seg>
          </u>
          <note type="speaker">
            Anf. 19 ULF NILSSON (fp):
          </note>
          <u xml:id="i-60a7698b21ebb5be-39" next="i-60a7698b21ebb5be-45" who="Q6012166">
            <seg>
              Herr talman! Vi träffar dem allt oftare, ungdomarna med hög utbildning
              som är arbetslösa eller försörjer sig på tillfälliga jobb. Vi
              kunde i ett tv-program häromveckan se intervjuer med dem, marinbiologen
              som kör varubil, civilingenjören som kör taxi och fysikern som
              står i jourbutiken. Det är vanligtvis inte fasta anställningar
              utan tillfälliga jobb.
            </seg>
          </u>
          <u xml:id="i-60a7698b21ebb5be-40" prev="i-60a7698b21ebb5be-39" who="Q6012166">
            <seg>
              66 000 människor med minst två års akademiska studier var arbetslösa
              i oktober. På tio år har arbetslösheten ökat med 100 %. En kvarts
              miljon i studieskulder, arbetslöshet, tillfälliga jobb, låg sjukkassa
              och låg föräldrapeng, var universitetsstudierna värda detta?
            </seg>
          </u>
          <u xml:id="i-60a7698b21ebb5be-41" prev="i-60a7698b21ebb5be-39" who="Q6012166">
            <seg>
              Det är en viktig fråga som inte vi politiker kan svara på utan
              som den enskilde individen själv får svara på. En del studerar
              med öppna ögon för något de brinner för, och de är fullt medvetna
              om att de riskerar arbetslöshet. Men andra har lockats att tro
              att en akademisk examen automatiskt ger en direktbiljett till
              välavlönade jobb.
            </seg>
          </u>
          <u xml:id="i-60a7698b21ebb5be-42" prev="i-60a7698b21ebb5be-39" who="Q6012166">
            <seg>
              En stor del av ansvaret för det här ligger faktiskt hos den socialdemokratiska
              regeringens utbildningspolitik. Länge har man haft ett mål att
              minst 50 % av en årskull ska studera vid högskolan, oavsett hur
              arbetsmarknad och utbildningsläge ser ut. För att klara det har
              man minskat undervisningstimmarna i högskolan, ökat grupperna
              och frestat på kvaliteten i undervisningen. Alltfler studenter
              får ägna mycket stor del av tiden åt självstudier. Kraven på ämnesfördjupning
              i examen har minskat, så arbetsgivarna är inte alltid så intresserade
              av en examen med blandade ämnen. Samtidigt saknar vi en riktig
              yrkesutbildning i gymnasieskolan.
            </seg>
          </u>
          <u xml:id="i-60a7698b21ebb5be-43" prev="i-60a7698b21ebb5be-39" who="Q6012166">
            <seg>
              På det här sättet riskerar alltså högskolan att bli som en arbetslöshetsåtgärd.
              Men, herr talman, arbetslöshet är inte den bästa orsaken att börja
              högskolestudier. De ska bygga på ett personligt val, att en människa
              är beredd att satsa tid och kraft på akademisk utbildning.
            </seg>
          </u>
          <u xml:id="i-60a7698b21ebb5be-44" prev="i-60a7698b21ebb5be-39" who="Q6012166">
            <seg>
              Som helhet behöver vi naturligtvis en politik som gör det lättare
              att starta företag, anställa människor och skapa fler jobb. Socialdemokraterna
              har hittills inte varit så intresserade av företagarpolitik. Men
              när det gäller själva utbildningsområdet har jag i folkpartimotioner
              fört fram ett antal konkreta förslag för att vända utvecklingen.
              Men jag har inte fått några tydliga svar av Socialdemokraterna
              hittills.
            </seg>
          </u>
          <u xml:id="i-60a7698b21ebb5be-45" prev="i-60a7698b21ebb5be-39" who="Q6012166">
            <seg>
              I riksdagen säger vi från Folkpartiet nej till fler högskoleplatser
              i dag. Satsa i stället minst 1 miljard om året på att höja kvaliteten
              i utbildningen och på att få fler fast anställda högskolelärare.
              Satsa på en yrkesutbildning i gymnasieskolan och lärlingsutbildning
              och satsa på en utbyggd kvalificerad yrkesutbildning efter gymnasieskolan.
              Alla vill faktiskt inte plugga vid högskolan.
            </seg>
          </u>
          <note type="speaker">
            Anf. 20 INGER LUNDBERG (s) replik:
          </note>
          <u xml:id="i-60a7698b21ebb5be-46" next="i-60a7698b21ebb5be-47" who="Q4963957">
            <seg>
              Herr talman! Först vill jag erinra Ulf Nilsson om att det regeringen
              nu föreslår är både en kvalitetssatsning på högskolan och nya
              platser. Den faktiska innebörden av det förslag som de borgerliga
              partierna lägger fram är en neddragning av antalet platser på
              högskolan. Och det sker samtidigt som ungdomskullarna ökar, som
              vi står inför ett stort generationsskifte och som vi måste konkurrera
              med andra länder som har en allt högre andel högskoleutbildade.
            </seg>
          </u>
          <u xml:id="i-60a7698b21ebb5be-47" prev="i-60a7698b21ebb5be-46" who="Q4963957">
            <seg>
              Jag tycker att det är ett märkligt sätt att möta företagens behov,
              när man som Ulf Nilsson säger att vi till exempel ska skära ned
              utbildningen av civilingenjörer och fysiker.
            </seg>
          </u>
          <note type="speaker">
            Anf. 21 ULF NILSSON (fp) replik:
          </note>
          <u xml:id="i-60a7698b21ebb5be-48" next="i-60a7698b21ebb5be-49" who="Q6012166">
            <seg>
              Herr talman! Det handlar om kvalitet, Inger Lundberg. När det
              gäller civilingenjörerna uttrycker de själva på Chalmers i Göteborg,
              Tekniska högskolan i Lund och KTH i Stockholm att de vill förlänga
              sin utbildning så att den blir jämförbar med en internationell
              masterutbildning. De är själva beredda att göra det till priset
              av färre antagna för att kunna finansiera den här förlängningen.
              Det handlar, Inger Lundberg, om att vi äntligen skulle kunna börja
              att inte bara tala om kvantitet i utbildningen utan om kvalitet
              i utbildningen.
            </seg>
          </u>
          <u xml:id="i-60a7698b21ebb5be-49" prev="i-60a7698b21ebb5be-48" who="Q6012166">
            <seg>
              Som jag har sagt förut till Inger Lundberg och andra socialdemokrater,
              partiet som har ordet arbetareparti i sitt namn, glömmer ni yrkesutbildningarna.
              Det finns ett stort antal människor som vill satsa på riktiga
              yrkesutbildningar med inriktning på hantverk, industri och verkstad.
              De har få möjligheter. Alla vill inte plugga vid högskolan.
            </seg>
          </u>
          <note type="speaker">
            Anf. 22 INGER LUNDBERG (s) replik:
          </note>
          <u xml:id="i-60a7698b21ebb5be-50" next="i-60a7698b21ebb5be-51" who="Q4963957">
            <seg>
              Herr talman! Det görs samtidigt en stor satsning på de yrkesinriktade
              programmen i gymnasieskolan, den kvalificerade yrkesutbildningen
              byggs ut och det sker en utbyggnad av yrkeshögskoleplatserna ute
              på lärosätena. Men det Ulf Nilsson talar om är att skära ned resurserna
              för till exempel civilingenjörsutbildningen.
            </seg>
          </u>
          <u xml:id="i-60a7698b21ebb5be-51" prev="i-60a7698b21ebb5be-50" who="Q4963957">
            <seg>
              Sedan är det inte så, Ulf Nilsson, att ni har några pengar för
              förlängning av civilingenjörsutbildningarna eller andra utbildningar.
              Det här är bara någon sorts allmänt resonemang som förs från Folkpartiets
              sida just nu.
            </seg>
          </u>
          <note type="speaker">
            Anf. 23 ULF NILSSON (fp) replik:
          </note>
          <u xml:id="i-60a7698b21ebb5be-52" next="i-60a7698b21ebb5be-53" who="Q6012166">
            <seg>
              Herr talman! Det jag nämnde var att civilingenjörerna själva,
              både studenter och lärare, har sagt att de vill förlänga sin utbildning
              utan att få mer pengar men genom att ta in lite färre studenter.
              Men de vill ge de som kommer in en mycket mer kvalificerad akademisk
              utbildning exempelvis motsvarande en internationell masterexamen.
            </seg>
          </u>
          <u xml:id="i-60a7698b21ebb5be-53" prev="i-60a7698b21ebb5be-52" who="Q6012166">
            <seg>
              Sedan behöver vi till exempel gymnasieingenjörer, vilket jag
              tycker att vi borde återinföra i skolan. Vi behöver olika nivåer
              i utbildningen. Alla behöver inte ta akademisk examen.
            </seg>
          </u>
          <note type="speaker">
            Anf. 24 CHRISTINA AXELSSON (s) replik:
          </note>
          <u xml:id="i-60a7698b21ebb5be-54" next="i-60a7698b21ebb5be-55" who="Q4937060">
            <seg>
              Herr talman! Det är intressant att höra på den här debatten.
              Först kommer Moderaterna och säger att de som har låg utbildning
              riskerar att hamna i arbetslöshet. Sedan kommer Folkpartiet, som
              är en del i högerpakten, och säger att vi ska ha färre som har
              en hög utbildning. Man blir inte riktigt klok på var ni egentligen
              står tillsammans.
            </seg>
          </u>
          <u xml:id="i-60a7698b21ebb5be-55" prev="i-60a7698b21ebb5be-54" who="Q4937060">
            <seg>
              Men jag skulle vilja fråga Ulf Nilsson: Är det inte så att den
              satsning som vi nu gör på soloföretag bland annat kommer att ge
              fler ungdomar med hög utbildning en yrkeskarriär?
            </seg>
          </u>
          <note type="speaker">
            Anf. 25 ULF NILSSON (fp) replik:
          </note>
          <u xml:id="i-60a7698b21ebb5be-56" next="i-60a7698b21ebb5be-59" who="Q6012166">
            <seg>
              Herr talman! Den sista frågan kan jag inte svara på. Det återstår
              att se om det kommer att ge fler arbeten.
            </seg>
          </u>
          <u xml:id="i-60a7698b21ebb5be-57" prev="i-60a7698b21ebb5be-56" who="Q6012166">
            <seg>
              Men när det gäller fixeringen vid antalet utbildningsplatser
              har Socialdemokraterna varit väldigt hoppiga. Förra året drog
              ni ned antalet utbildningsplatser i högre utbildning med flera
              tusen. Det som var rätt förra året är helt fel i år.
            </seg>
          </u>
          <u xml:id="i-60a7698b21ebb5be-58" prev="i-60a7698b21ebb5be-56" who="Q6012166">
            <seg>
              Min fråga blir fortfarande: Funderar ni inte på den här situationen
              med alla dessa arbetslösa akademiker, ofta med korta kurser och
              kurser med dåligt profilerad inriktning, som har börjat läsa just
              för att de är arbetslösa? Borde det inte för många av dem vara
              mycket bättre att ha en bra yrkesinriktad utbildning?
            </seg>
          </u>
          <u xml:id="i-60a7698b21ebb5be-59" prev="i-60a7698b21ebb5be-56" who="Q6012166">
            <seg>
              Vi i utbildningsutskottet var på studiebesök i Norge i går och
              i förrgår. Där har man i samarbete med näringslivet väldigt väl
              fungerande lärlingsutbildningar. Vore inte det någonting att tänka
              på för många av våra ungdomar?
            </seg>
          </u>
          <note type="speaker">
            Anf. 26 CHRISTINA AXELSSON (s) replik:
          </note>
          <u xml:id="i-60a7698b21ebb5be-60" who="Q4937060">
            <seg>
              Herr talman! Vi kan tydligt se i den statistik som Statistiska
              centralbyrån hela tiden levererar att de som är långtidsarbetslösa
              i dag är de personer som har låg utbildning. Därför vill vi socialdemokrater
              satsa på att fler ska ha en hög utbildning, för framtidens skull.
            </seg>
          </u>
          <note type="speaker">
            Anf. 27 ULF NILSSON (fp) replik:
          </note>
          <u xml:id="i-60a7698b21ebb5be-61" next="i-60a7698b21ebb5be-63" who="Q6012166">
            <seg>
              Herr talman! Det är alldeles riktigt att en mycket stor del av
              dem som är arbetslösa är lågt utbildade, även om tyvärr 20 % av
              de långtidsarbetslösa är akademiker.
            </seg>
          </u>
          <u xml:id="i-60a7698b21ebb5be-62" prev="i-60a7698b21ebb5be-61" who="Q6012166">
            <seg>
              Men svaret för alla dem som är arbetslösa med låg utbildning
              är väl inte att de ska ta en filosofie kandidatexamen. Svaret
              är väl snarare att de ska få relevant yrkesutbildning. Det är
              väldigt många människor som har behov av det. Och det har ni i
              Socialdemokraterna glömt bort.
            </seg>
          </u>
          <u xml:id="i-60a7698b21ebb5be-63" prev="i-60a7698b21ebb5be-61" who="Q6012166">
            <seg>
              Jobb för alla
            </seg>
          </u>
          <note type="speaker">
            Anf. 28 CHRISTINA AXELSSON (s):
          </note>
          <u xml:id="i-60a7698b21ebb5be-64" next="i-60a7698b21ebb5be-68" who="Q4937060">
            <seg>
              Herr talman! Stockholmsregionen är tillbaka som tillväxtmotor
              för Sverige. Rikskonjunkturen är positiv just nu, men uppgången
              är än starkare i min hembygd Stockholms län. Det här framgår av
              Handelskammarens Stockholmsbarometer som presenterades i måndags.
              Konjunkturbarometern bygger på uppgifter från 1 051 företag i
              vår region. Samtidigt med dessa glädjande nyheter från Handelskammaren
              kommer länsarbetsnämnden med sin rapport för oktober. 8 200 personer
              fick jobb förra månaden i Stockholms län. Det är 5 000 fler än
              i oktober i fjol. Totalt under året har 80 000 personer fått jobb
              i länet. Samtidigt anmäls fler och fler nya jobb till länets arbetsförmedlingar.
            </seg>
          </u>
          <u xml:id="i-60a7698b21ebb5be-65" prev="i-60a7698b21ebb5be-64" who="Q4937060">
            <seg>
              De starka sektorerna är handeln vad gäller sällanköpsvaror, industrin
              även om de inte nyanställer och den för vår region så viktiga
              uppdragsverksamheten. Hela 75 % av byggföretagen rapporterar ett
              ökat byggande under tredje kvartalet, men samtidigt varnar de
              för brist på arbetskraft i regionen. Jag tog därför kontakt med
              Byggettan och frågade. De har samtidigt 705 arbetslösa byggnadsarbetare
              som är villiga att börja jobba. De har ännu inte märkt något av
              den ökade efterfrågan på arbetskraft. Då kan man undra var byggarna
              hämtar sin arbetskraft från.
            </seg>
          </u>
          <u xml:id="i-60a7698b21ebb5be-66" prev="i-60a7698b21ebb5be-64" who="Q4937060">
            <seg>
              Herr talman! Det finns tydligen både en brist och ett överskott.
              Vi riskerar att få ett tillstånd där arbetstagare står mot arbetstagare
              med lönedumpning som följd. Då är det viktigt att fortsätta att
              kämpa för lika villkor, lika arbete och kräva kollektivavtal.
            </seg>
          </u>
          <u xml:id="i-60a7698b21ebb5be-67" prev="i-60a7698b21ebb5be-64" who="Q4937060">
            <seg>
              Vi socialdemokrater driver denna fråga runtom i vårt län genom
              att få kommunerna att ställa krav på kollektivavtal vid sina upphandlingar.
              I morgon klockan fem samlas fackliga och politiskt aktiva i Täby
              kommunalhus för att höra hur den moderatledda fullmäktigegruppen
              där ställer sig.
            </seg>
          </u>
          <u xml:id="i-60a7698b21ebb5be-68" prev="i-60a7698b21ebb5be-64" who="Q4937060">
            <seg>
              Herr talman! Det börjar i Stockholm, sade alltid min pappa. Det
              är bra att regionen går på högvarv. Det kommer att föra med sig
              följdverkningar också till resten av landet. Det är min förhoppning
              att följsamhet med kollektivavtal vid upphandling också ska göra
              det. Det ska vara lika villkor för alla som arbetar. Så enkelt
              är det.
            </seg>
          </u>
          <note type="speaker">
            Anf. 29 ANA MARIA NARTI (fp) replik:
          </note>
          <u xml:id="i-60a7698b21ebb5be-69" next="i-60a7698b21ebb5be-70" who="Q4750415">
            <seg>
              Herr talman! Det hörs och känns att valkampanjen börjar närma
              sig. Då ska allt målas i oerhört ljusa färger. Men samtidigt har
              vissa rapporter kommit fram. En av dem kom nyligen från Almi.
              Där talas om de mycket stora svårigheter som företagarna upplever
              när det gäller att nyanställa. Då var just kostnaden för sjuklönen
              en av de stora frågorna.
            </seg>
          </u>
          <u xml:id="i-60a7698b21ebb5be-70" prev="i-60a7698b21ebb5be-69" who="Q4750415">
            <seg>
              Tänker Socialdemokraterna förändra detta katastrofala beslut
              som de tvingade fram för inte så länge sedan?
            </seg>
          </u>
          <note type="speaker">
            Anf. 30 CHRISTINA AXELSSON (s) replik:
          </note>
          <u xml:id="i-60a7698b21ebb5be-71" who="Q4937060">
            <seg>
              Herr talman! Vi kommer inte att förändra detta beslut. Enligt
              de rapporter jag har sett framgår det att om man räknar på de
              lägre avgifter som småföretagarna har fått har de tjänat på reformen.
            </seg>
          </u>
          <note type="speaker">
            Anf. 31 ANA MARIA NARTI (fp) replik:
          </note>
          <u xml:id="i-60a7698b21ebb5be-72" next="i-60a7698b21ebb5be-73" who="Q4750415">
            <seg>
              Herr talman! Då betyder det att Almi går ut och talar osanning.
            </seg>
          </u>
          <u xml:id="i-60a7698b21ebb5be-73" prev="i-60a7698b21ebb5be-72" who="Q4750415">
            <seg>
              Christina Axelsson talade om byggare som inte hämtar sin arbetskraft
              på rätt ställe. Vad gör arbetsförmedlingen i sammanhanget?
            </seg>
          </u>
          <note type="speaker">
            Anf. 32 CHRISTINA AXELSSON (s) replik:
          </note>
          <u xml:id="i-60a7698b21ebb5be-74" who="Q4937060">
            <seg>
              Herr talman! Arbetsförmedlingen har en grannlaga arbetsuppgift
              att matcha arbetssökande med de lediga jobb som finns. Det gör
              arbetsförmedlingen med den äran. Det kan jag lova.
            </seg>
          </u>
          <note type="speaker">
            Anf. 33 ERLING WÄLIVAARA (kd) replik:
          </note>
          <u xml:id="i-60a7698b21ebb5be-75" next="i-60a7698b21ebb5be-76" who="Q4605902">
            <seg>
              Herr talman! Christina Axelsson talar ur ett Stockholmsperspektiv.
              Men med elva år av socialdemokratiskt styre har vi inte haft så
              hög arbetslöshet i landet som nu. Jag tänker på framför allt Norrbotten.
            </seg>
          </u>
          <u xml:id="i-60a7698b21ebb5be-76" prev="i-60a7698b21ebb5be-75" who="Q4605902">
            <seg>
              Många kommuner i Norrbottens län ligger på arbetslöshetssiffror
              närmare 15 %. Hur anser Christina Axelsson att ni i framtiden
              ska lösa de problemen? Ni upprepar som ett mantra att hela landet
              ska leva. Om hela landet ska leva måste vi ha jobb också på landsbygden
              och i Norrbotten.
            </seg>
          </u>
          <note type="speaker">
            Anf. 34 CHRISTINA AXELSSON (s) replik:
          </note>
          <u xml:id="i-60a7698b21ebb5be-77" who="Q4937060">
            <seg>
              Herr talman! Det är glädjande att jag får frågan eftersom vi
              i vår budget satsar så stort på arbete åt alla inför nästa år.
              55 000 personer runtomkring i hela landet ska få möjlighet till
              jobb, utbildning, praktikplatser med mera. Då är det väl glädjande
              att det går bra i den här regionen. På så sätt kommer de positiva
              spiralerna att snurra i gång. Som pappa sade: Det börjar i Stockholm.
            </seg>
          </u>
          <note type="speaker">
            Anf. 35 ERLING WÄLIVAARA (kd) replik:
          </note>
          <u xml:id="i-60a7698b21ebb5be-78" who="Q4605902">
            <seg>
              Herr talman! Christina Axelsson talar om plusjobben. Det man
              efterlyser i Norrbotten är riktiga jobb. Jag tror inte på den
              positiva spiralen som Christina Axelsson talar om. Ge förutsättningar
              till företag. Ta bort de krångliga reglerna. Avveckla företagaransvaret
              vid sjukskrivningar och så vidare. Då får vi riktiga nya jobb.
            </seg>
          </u>
          <note type="speaker">
            Anf. 36 CHRISTINA AXELSSON (s) replik:
          </note>
          <u xml:id="i-60a7698b21ebb5be-79" who="Q4937060">
            <seg>
              Herr talman! Jag blir förvånad när Kristdemokraterna inte tycker
              att kvalitetshöjningar i vår gemensamma välfärd är riktiga jobb.
              Det är de faktiskt. Jag kommer själv från barnomsorgen. Jag lovar:
              Hade vi haft fler som hade hjälpt till hade vi kunnat jobba än
              bättre. Det kommer man också att göra i vården och omsorgen.
            </seg>
          </u>
          <note type="speaker">
            Anf. 37 HILLEVI ENGSTRÖM (m) replik:
          </note>
          <u xml:id="i-60a7698b21ebb5be-80" next="i-60a7698b21ebb5be-82" who="Q772089">
            <seg>
              Herr talman! Det är glädjande att det går bra i Stockholms län.
              Där är de flesta kommuner företagsvänliga och ledda av allianspartierna.
            </seg>
          </u>
          <u xml:id="i-60a7698b21ebb5be-81" prev="i-60a7698b21ebb5be-80" who="Q772089">
            <seg>
              Däremot går det inte lika bra i Sverige. En och en halv miljoner
              människor går inte till jobbet en vanlig dag utan försörjs av
              allt färre.
            </seg>
          </u>
          <u xml:id="i-60a7698b21ebb5be-82" prev="i-60a7698b21ebb5be-80" who="Q772089">
            <seg>
              Min fråga gäller förhållandet att det lönar sig dåligt för kvinnor
              inom vården att över huvud taget arbeta. Det finns studier från
              KI som visar att det är till och med negativt att arbeta. Kvinnor
              inom vården tjänar mer på att inte arbeta. Hur ser Christina Axelsson
              på det problemet? Vilka förslag till lösningar har Socialdemokraterna
              för att det ska löna sig bättre att arbeta?
            </seg>
          </u>
          <note type="speaker">
            Anf. 38 CHRISTINA AXELSSON (s) replik:
          </note>
          <u xml:id="i-60a7698b21ebb5be-83" next="i-60a7698b21ebb5be-84" who="Q4937060">
            <seg>
              Herr talman! Jag har också sett att en del har räknat på att
              det inte ska löna sig att arbeta. Men jag kan inte förstå hur
              de kommer fram till det. När jag lärde mig att räkna fick jag
              veta att 100 % var mer än 80 %, som man kan få i sjukersättning
              eller i a-kasseersättning om man använder den försäkringen.
            </seg>
          </u>
          <u xml:id="i-60a7698b21ebb5be-84" prev="i-60a7698b21ebb5be-83" who="Q4937060">
            <seg>
              Det lönar sig mycket väl att arbeta. Det lönar sig på flera plan.
              Det handlar inte bara om pengar i fickan. Det handlar också om
              en tillfredsställelse av att ha ett arbete att gå till, få arbetskamrater
              och finnas i ett sammanhang. Det tycker jag är nog så viktigt.
            </seg>
          </u>
          <note type="speaker">
            Anf. 39 HILLEVI ENGSTRÖM (m) replik:
          </note>
          <u xml:id="i-60a7698b21ebb5be-85" who="Q772089">
            <seg>
              Herr talman! Vi moderater tycker att det måste löna sig ännu
              mer att arbeta. Skillnaden mellan att arbeta och inte arbeta måste
              finnas. För många är det ändå plånboken som styr. Många som är
              sjukskrivna i dag skulle vilja jobba, men kanske inte heltid.
              Många som lever på sjukbidrag en låg ersättning skulle vilja komma
              tillbaka till arbetsmarknaden, men det är stora hinder för det.
              Många som jobbar deltid vet att när de jobbar lite mer tappar
              de sina bidrag. Hur ska Socialdemokraterna få den ekvationen att
              gå ihop?
            </seg>
          </u>
          <note type="speaker">
            Anf. 40 CHRISTINA AXELSSON (s) replik:
          </note>
          <u xml:id="i-60a7698b21ebb5be-86" who="Q4937060">
            <seg>
              Herr talman! Jag vet inte riktigt vilka bidrag Hillevi åsyftar.
              Hillevi vet också att bostadsbidraget räknas på hela inkomsten
              under året. Nu ska vi kämpa för att fler kvinnor ska få heltid.
              Heltid ska vara en rättighet och deltid en möjlighet. Det ser
              jag som en framkomlig väg för fler kvinnor att tjäna mer.
            </seg>
          </u>
          <note type="speaker">
            Anf. 41 LINNÉA DARELL (fp) replik:
          </note>
          <u xml:id="i-60a7698b21ebb5be-87" next="i-60a7698b21ebb5be-89" who="Q4944235">
            <seg>
              Herr talman! Christina Axelsson talar under rubriken Jobb för
              alla, och jag hade väntat mig att det också skulle komma något
              om vad ni vill göra för alla de människor som står utanför arbetsmarknaden.
              Jag tänker till exempel på funktionshindrade. Jag hörde dig inte
              nämna dem vid ett enda tillfälle.
            </seg>
          </u>
          <u xml:id="i-60a7698b21ebb5be-88" prev="i-60a7698b21ebb5be-87" who="Q4944235">
            <seg>
              När jag hör vad du säger förstår jag att det handlar om att göra
              reklam för socialdemokratisk politik, och då finns inte jobb för
              funktionshindrade med. Jag vet att du nu kommer att säga någonting
              om att ni ökar lönebidragen, men det är inte tillnärmelsevis vad
              som skulle behöva göras. Levnadsnivåundersökningen nyligen visade
              att 75 % av alla funktionshindrade står utanför arbetsmarknaden.
            </seg>
          </u>
          <u xml:id="i-60a7698b21ebb5be-89" prev="i-60a7698b21ebb5be-87" who="Q4944235">
            <seg>
              Jag skulle vilja fråga: Vad tänker du göra för att fler funktionshindrade
              ska få ett jobb?
            </seg>
          </u>
          <note type="speaker">
            Anf. 42 CHRISTINA AXELSSON (s) replik:
          </note>
          <u xml:id="i-60a7698b21ebb5be-90" who="Q4937060">
            <seg>
              Herr talman! Ett steg är just att öka lönebidragen. Ett annat
              steg är att se till att fler arbetsgivare är beredda att anställa
              personer med olika funktionshinder. Vi kommer nu att anställa,
              om jag minns rätt, 200 personer som ska jobba riktat mot arbetsgivare
              just för att man ska få ut fler i arbete. Det är alltså personer
              som kommer att jobba inom Arbetsmarknadsverket med de uppgifterna.
            </seg>
          </u>
          <note type="speaker">
            Anf. 43 LINNÉA DARELL (fp) replik:
          </note>
          <u xml:id="i-60a7698b21ebb5be-91" next="i-60a7698b21ebb5be-92" who="Q4944235">
            <seg>
              Herr talman! Det är intressant att höra att du säger att ni vill
              ha fler arbetsgivare som ska anställa människor med arbetshinder.
              Men ni har redan tagit ett beslut som kraftigt motverkar det,
              nämligen medfinansieringen. Du sade tidigare att småföretagare
              tjänar på medfinansieringen, och det är i kollektivet som det
              hittills har fallit ut så.
            </seg>
          </u>
          <u xml:id="i-60a7698b21ebb5be-92" prev="i-60a7698b21ebb5be-91" who="Q4944235">
            <seg>
              Jag förstår att det gäller kollektivet när socialdemokrater talar,
              men om man tittar på hur enskilda företagare resonerar ser man
              att de inte stimuleras att anställa människor som kan riskera
              att ha en hög sjukfrånvaro.
            </seg>
          </u>
          <note type="speaker">
            Anf. 44 CHRISTINA AXELSSON (s) replik:
          </note>
          <u xml:id="i-60a7698b21ebb5be-93" who="Q4937060">
            <seg>
              Herr talman! Men både Linnéa Darell och jag vet att det finns
              andra regler för dem som riskerar att vara borta från arbetet
              mycket på grund av en sjukdom. Då har man möjligheter att få extra
              hjälp från Försäkringskassan. Det tror jag inte är något hinder
              för någon att anställa.
            </seg>
          </u>
          <note type="speaker">
            Anf. 45 MARGARETA PÅLSSON (m) replik:
          </note>
          <u xml:id="i-60a7698b21ebb5be-94" next="i-60a7698b21ebb5be-95" who="Q4973713">
            <seg>
              Herr talman! Christina Axelsson pratade i sitt anförande om lika
              villkor för lika arbete, och då fick jag en obehaglig känsla av
              att ni socialdemokrater gör skillnad på folk och folk.
            </seg>
          </u>
          <u xml:id="i-60a7698b21ebb5be-95" prev="i-60a7698b21ebb5be-94" who="Q4973713">
            <seg>
              Jag har undrat varför det är så att socialdemokratiska ministrar
              tycker att det är okej att polska tandläkare jobbar i Sverige
              för en lägre lön än svenska tandläkare har, medan det inte är
              okej att polska byggnadsarbetare jobbar i Sverige för en lägre
              lön än svenska byggnadsarbetare har. Hur kan det komma sig?
            </seg>
          </u>
          <note type="speaker">
            Anf. 46 CHRISTINA AXELSSON (s) replik:
          </note>
          <u xml:id="i-60a7698b21ebb5be-96" who="Q4937060">
            <seg>
              Herr talman! Nu är det så att de här tandläkarna, som Margareta
              Pålsson talade om, inte är anställda enligt vad jag har förstått,
              utan de är på något sätt egna företagare. Jag läste en tidningsuppgift
              i morse om att de var provanställda, och är de det måste naturligtvis
              det fack som organiserar tandläkarna gå in och se till att de
              har sjysta avtal, precis som andra fack går in på sina områden
              och ser till det. Jag tycker inte att det ska vara någon skillnad.
            </seg>
          </u>
          <note type="speaker">
            Anf. 47 MARGARETA PÅLSSON (m) replik:
          </note>
          <u xml:id="i-60a7698b21ebb5be-97" who="Q4973713">
            <seg>
              Herr talman! Det var inte riktigt det jag frågade efter, utan
              jag undrade hur det kunde vara bra att en viss grupp, i detta
              fall tandläkare, kommer hit och jobbar för lägre löner så att
              vi får billigare tandvård. Men det är inte okej att en annan grupp
              bygger billigare hus till skolbarnen i Vaxholm, så att de tack
              vare det kunde få lägre skatt, bättre välfärd eller fler inom
              barnomsorgen i Vaxholm.
            </seg>
          </u>
          <note type="speaker">
            Anf. 48 CHRISTINA AXELSSON (s) replik:
          </note>
          <u xml:id="i-60a7698b21ebb5be-98" next="i-60a7698b21ebb5be-99" who="Q4937060">
            <seg>
              Herr talman! Jag tyckte att det var precis den frågan jag svarade
              på. De som är anställda här i Sverige ska gå enligt de lagar och
              avtal som vi har i Sverige.
            </seg>
          </u>
          <u xml:id="i-60a7698b21ebb5be-99" prev="i-60a7698b21ebb5be-98" who="Q4937060">
            <seg>
              Polisen
            </seg>
          </u>
          <note type="speaker">
            Anf. 49 HILLEVI ENGSTRÖM (m):
          </note>
          <u xml:id="i-60a7698b21ebb5be-100" next="i-60a7698b21ebb5be-106" who="Q772089">
            <seg>
              Herr talman! Att skylla sig själv kännetecknar just nu debatten
              om brott i Sverige, särskilt debatten om grova väpnade angrepp
              på väktare och bankpersonal som arbetar med att säkerställa kontanthanteringen
              i Sverige. Helt plötsligt är det okej för landets justitieminister
              och för ledande polischefer att skylla på brottsoffren själva,
              att säga att det på något sätt skulle vara deras fel. Det strider
              för mig och Moderaterna mot allt vett och sans. Det kan aldrig
              vara värdeföretagens fel när de blir beskjutna och hotade av grovt
              kriminella personer.
            </seg>
          </u>
          <u xml:id="i-60a7698b21ebb5be-101" prev="i-60a7698b21ebb5be-100" who="Q772089">
            <seg>
              Nej, lägg skulden där den rätteligen hör hemma! Det är brottslingarnas,
              och ingen annan än brottslingarnas, eget ansvar för sina egna
              handlingar. Låt oss, herr talman, aldrig någonsin glömma bort
              det! Det är till och med olagligt att ta någonting på gatan som
              någon annan har tappat.
            </seg>
          </u>
          <u xml:id="i-60a7698b21ebb5be-102" prev="i-60a7698b21ebb5be-100" who="Q772089">
            <seg>
              Nej, regeringens politik inom brottsbekämpningen har nått vägs
              ände. Samma resonemang om att det är brottsoffrens fel finns i
              debatten när det gäller överfall och våldtäkter på kvinnor: Hade
              de inte promenerat hem på kvällen genom parken, hade de varit
              klädda på ett annat sätt eller hade de inte druckit vin hade de
              säkert inte blivit utsatta för brott.
            </seg>
          </u>
          <u xml:id="i-60a7698b21ebb5be-103" prev="i-60a7698b21ebb5be-100" who="Q772089">
            <seg>
              Den här debatten är för mig ett exempel på ytterligare en kränkning
              av redan utsatta brottsoffer. Det är aldrig och får inte bli accepterat
              att skuldbelägga dem som redan är drabbade. Därför är justitieministerns
              påhopp på bland annat Securitas helt oacceptabelt. Det företaget
              tillsammans med branschen har under många år arbetat för att förebygga
              grova brott.
            </seg>
          </u>
          <u xml:id="i-60a7698b21ebb5be-104" prev="i-60a7698b21ebb5be-100" who="Q772089">
            <seg>
              Däremot är det den socialdemokratiska regeringens tillkortakommanden
              vad avser lagstiftning och satsningar på polisen som leder till
              att rånare finner det attraktivt att begå dessa grova brott här
              i Sverige. Här är upptäcktsrisken väldigt liten. Straffen är milda.
              Straffen för förberedelse och planering är väldigt korta.
            </seg>
          </u>
          <u xml:id="i-60a7698b21ebb5be-105" prev="i-60a7698b21ebb5be-100" who="Q772089">
            <seg>
              Polisen måste få möjligheter att förbättra sitt arbete genom
              att kunna spana och ingripa i ett tidigt skede. Straffskalan måste
              ändras så att det till exempel blir bedömt som grovt rån även
              om man använder en attrapp eller ett oladdat vapen. Det finns
              väldigt mycket att säga om lagstiftningsfrågorna.
            </seg>
          </u>
          <u xml:id="i-60a7698b21ebb5be-106" prev="i-60a7698b21ebb5be-100" who="Q772089">
            <seg>
              Det som bekymrar mig och Moderaterna allra mest är synen på,
              hänsynen till och omsorgen om brottsoffren som blir utsatta för
              dessa grova brott, vad avser både bankpersonal och väktare inom
              säkerhetsbranschen samt vittnen till brotten. För dessa människor
              som har utsatts för ett otal grova överfall under det senaste
              året kommer vardagen aldrig någonsin mer att bli densamma.
            </seg>
          </u>
          <note type="speaker">
            Anf. 50 MARGARETA PERSSON (s) replik:
          </note>
          <u xml:id="i-60a7698b21ebb5be-107" next="i-60a7698b21ebb5be-109" who="Q4972552">
            <seg>
              Herr talman! Hillevi Engström säger nu att regeringen för en
              politik som gör att brottsoffren ska känna sig skyldiga till de
              brott som begås. Det är ju att förvrida sanningen. Sanningen är
              att vi har satsat mycket på att brottsoffren ska få stöd och hjälp.
            </seg>
          </u>
          <u xml:id="i-60a7698b21ebb5be-108" prev="i-60a7698b21ebb5be-107" who="Q4972552">
            <seg>
              Det som har inträffat nu handlar inte så mycket om den kriminalpolitik
              som den socialdemokratiska regeringen för utan om att öka skyddet
              för dem som utför de här transporterna. Där har naturligtvis samhället
              ett ansvar, men också de företag som bedriver transportverksamheten,
              att göra det säkrare. Mycket återstår naturligtvis att göra, men
              du kan inte säga att regeringen har uttalat att man får skylla
              sig själv när de här brotten begås.
            </seg>
          </u>
          <u xml:id="i-60a7698b21ebb5be-109" prev="i-60a7698b21ebb5be-107" who="Q4972552">
            <seg>
              Mycket återstår att göra, men det handlar också om verksamheten
              både hos polisen, som har fått mer resurser, och hos domstolarna,
              hur brottsoffren behandlas där.
            </seg>
          </u>
          <note type="speaker">
            Anf. 51 HILLEVI ENGSTRÖM (m) replik:
          </note>
          <u xml:id="i-60a7698b21ebb5be-110" next="i-60a7698b21ebb5be-112" who="Q772089">
            <seg>
              Herr talman! Diskussionen om allas ansvar för kriminaliteten
              kan jag inte acceptera. Det är inte allas ansvar att det begås
              grova värdetransportrån i vårt samhälle, att kvinnor blir överfallna
              och våldtagna eller att vi får inbrott i våra hus, fastigheter
              och bilar. Det är inte allas ansvar. Det är brottslingarnas ansvar,
              de som begår de här brotten, och de ska ställas inför rätta.
            </seg>
          </u>
          <u xml:id="i-60a7698b21ebb5be-111" prev="i-60a7698b21ebb5be-110" who="Q772089">
            <seg>
              Regeringen och justitieministern har ett väldigt stort ansvar
              att se till att ge förutsättningar för att förebygga och se till
              att dessa personer ställs inför rätta.
            </seg>
          </u>
          <u xml:id="i-60a7698b21ebb5be-112" prev="i-60a7698b21ebb5be-110" who="Q772089">
            <seg>
              Redan 2000 skickade Bankföreningen en skrivelse till Justitiedepartementet
              med många krav och önskemål på förändringar som skulle innebära
              att man kunde minska överfallen och rånen i Sverige. Nu har det
              gått fem år, och väldigt lite har hänt. Det finns konkreta förslag
              på förändringar som skulle innebära att det begicks färre rån
              här i Sverige. Bland annat måste upptäcktsrisken bli större, och
              konsekvensen av de här brotten måste bli betydligt allvarligare.
            </seg>
          </u>
          <note type="speaker">
            Anf. 52 MARGARETA PERSSON (s) replik:
          </note>
          <u xml:id="i-60a7698b21ebb5be-113" who="Q4972552">
            <seg>
              Herr talman! Det har faktiskt hänt väldigt mycket. Det förs ständigt
              en dialog. Det är allas vårt ansvar att vara brottsförebyggare
              i samhället. Det är samhällets ansvar, det är regeringens ansvar,
              polisen har ett ansvar, vi har ett ansvar och även de transportföretag
              som utför de här transporterna har ett ansvar. I Norge och Danmark
              har man vidtagit åtgärder för att förebygga. Vi ger också verktyg
              till polisen för att kunna förebygga med underrättelse och så
              vidare. Så en hel del har hänt, men mycket återstår naturligtvis
              att göra.
            </seg>
          </u>
          <note type="speaker">
            Anf. 53 HILLEVI ENGSTRÖM (m) replik:
          </note>
          <u xml:id="i-60a7698b21ebb5be-114" next="i-60a7698b21ebb5be-115" who="Q772089">
            <seg>
              Herr talman! När de grova rånen fortsätter att öka och våldet
              i samhället fortsätter att öka är det exempel på att Socialdemokraterna
              inte klarar av rättspolitiken. Resonemanget om allas ansvar leder
              för mig till att det blir ingens ansvar. Det finns ingen man kan
              ställa till ansvar. Jag hoppas att väljarna kommer att ställa
              justitieministern till ansvar i september 2006. Det är min förhoppning
              att man ser att det inte är någon bra utveckling för Sverige när
              brotten fortsätter att öka, framför allt de grova brotten. Människor
              är rädda. Den utveckling som finns just nu påverkar vanliga människors
              vardag. Dessutom har de senaste rånen visat på att kontanthanteringen
              i Sverige har blivit allvarligt hotad.
            </seg>
          </u>
          <u xml:id="i-60a7698b21ebb5be-115" prev="i-60a7698b21ebb5be-114" who="Q772089">
            <seg>
              Vaxholm, EU och arbetskraftens rörlighet
            </seg>
          </u>
          <note type="speaker">
            Anf. 54 CARL B HAMILTON (fp):
          </note>
          <u xml:id="i-60a7698b21ebb5be-116" next="i-60a7698b21ebb5be-121" who="Q5785982">
            <seg>
              Herr talman! Vi har de senaste dagarna kunnat läsa några avslöjande
              artiklar av Maciej Zaremba i Dagens Nyheter om Vaxholmsfallet
              och Byggnads agerande mot lettiska arbetare.
            </seg>
          </u>
          <u xml:id="i-60a7698b21ebb5be-117" prev="i-60a7698b21ebb5be-116" who="Q5785982">
            <seg>
              Det här är mycket viktiga saker. Sedan förra hösten har regeringen
              och LO vecka efter vecka just på basis av Vaxholmsfallet påstått
              att arbetande utlänningar och EU-regler hotar svenska kollektivavtal
              och att lönedumpning skulle bli resultatet. Det strategiska startskottet
              för den här LO-kampanjen var Vaxholmskonflikten förra hösten då
              ett lettiskt byggföretag sattes i blockad, tvingades lämna Sverige
              och efter en tid gick i konkurs. Kampanjen har sedan dess utvidgats
              till en arbetarrörelsens kamp mot ökad tjänstehandel i Europa,
              mot EU-kommissionens förslag om regler för detta, mot den så kallade
              ursprungslandsprincipen. Regeringen har gått i konflikt med EU-kommissionen
              om Vaxholmsfallet. LO och Aftonbladets ledarsida har gått upp
              i allt högre tonlägen och påstår att man bara vill ha ordning
              och reda på arbetsmarknaden.
            </seg>
          </u>
          <u xml:id="i-60a7698b21ebb5be-118" prev="i-60a7698b21ebb5be-116" who="Q5785982">
            <seg>
              Men hela denna kampanj bygger på lögn och falska förutsättningar.
              För det första var det i Vaxholm Byggnads, inte några letter,
              som bröt mot en grundläggande regel på arbetsmarknaden. Som villkor
              för att gå in i en förhandling om kollektivavtal krävde nämligen
              Byggnads först att bolaget skulle betala en lön som låg över normallönen
              och detta innan det ens blev tal om förhandlingar om kollektivavtal.
              Det är ren utpressning och står helt i strid med arbetsmarknadens
              regelverk. Detta görs alltså av Byggnads och andra som moraliserat
              och mästrat andra om ordning och reda på arbetsmarknaden, samtidigt
              som man alltså själv ägnar sig åt motsatsen och ett regelvidrigt
              beteende. Det är ett svineri enligt den polska fackföreningsrörelsen
              Solidaritets internationella sekreterare.
            </seg>
          </u>
          <u xml:id="i-60a7698b21ebb5be-119" prev="i-60a7698b21ebb5be-116" who="Q5785982">
            <seg>
              Allt detta finns belagt i Arbetsdomstolens dom från i våras och
              deras inlaga till EG-domstolen. Läs s. 27!
            </seg>
          </u>
          <u xml:id="i-60a7698b21ebb5be-120" prev="i-60a7698b21ebb5be-116" who="Q5785982">
            <seg>
              Men detta är bara början. Byggnads har därefter förnekat och
              ljugit om sin utpressning. Frågan är vad som är värst, den ursprungliga
              utpressningen och brottet mot reglerna om kollektivavtal eller
              det efterföljande mönstret av förnekande, blåljugande och lurande.
            </seg>
          </u>
          <u xml:id="i-60a7698b21ebb5be-121" prev="i-60a7698b21ebb5be-116" who="Q5785982">
            <seg>
              Ni i den socialdemokratiska riksdagsgruppen är grundlurade och
              kidnappade av Byggnads och LO. Er kampanj om arbetsrätten, era
              beskyllningar mot andra och era inlägg är baserade på lögn om
              de faktiska omständigheterna och vad som skedde i Vaxholm. Ni,
              regeringen och LO talar högstämt om värdet av kollektivavtal och
              arbetsrätt, ordning och reda på arbetsmarknaden, men ni nämner
              ingenting om lögnen, fifflet och brotten mot arbetsrätten, humanitetens
              och människovärdets grundregler i Vaxholmsfallet.
            </seg>
          </u>
          <note type="speaker">
            Anf. 55 HILLEVI LARSSON (s) replik:
          </note>
          <u xml:id="i-60a7698b21ebb5be-122" next="i-60a7698b21ebb5be-123" who="Q3375042">
            <seg>
              Herr talman! I en sådan här infekterad konflikt kommer nu naturligtvis
              åsikterna att gå isär och anklagelserna hagla från båda hållen.
              Det intressanta här tycker jag är själva principfrågan. Ska svenska
              regler gälla i Sverige? Jag tycker det. Och det är inte unikt
              för Sverige. Jag tycker att det ska vara likadant i alla EU-länder,
              att man får ta seden dit man kommer. Arbetskraften ska naturligtvis
              ha rörlighet, och man ska vara välkommen i alla länder, men i
              det land dit man kommer får man följa de regler som gäller där.
            </seg>
          </u>
          <u xml:id="i-60a7698b21ebb5be-123" prev="i-60a7698b21ebb5be-122" who="Q3375042">
            <seg>
              Det här syftar till att inte skapa en B-arbetsmarknad där människor
              från andra EU-länder får nöja sig med lägre löner. Vad blir nästa
              steg? Ska de också ha sämre fackliga rättigheter och skydd, kanske
              sämre arbetsmiljö? Det går ju hand i hand. Det tycker jag är den
              grundläggande princip som man bör upprätthålla här. Det borde
              gälla alla EU-länder.
            </seg>
          </u>
          <note type="speaker">
            Anf. 56 CARL B HAMILTON (fp) replik:
          </note>
          <u xml:id="i-60a7698b21ebb5be-124" next="i-60a7698b21ebb5be-125" who="Q5785982">
            <seg>
              Herr talman! Jag instämmer med det. Tjänstehandelsdirektivet
              och frågan om europeisk tjänstehandel har 23 undantag. Det viktigaste
              av de 23 undantagen är undantaget för arbetskraft. Hela kampanjen
              mot tjänstehandelsdirektivet är baserad på en annan felaktighet,
              nämligen att det skulle innebära att man accepterade lönedumpning.
              Det är inte fallet.
            </seg>
          </u>
          <u xml:id="i-60a7698b21ebb5be-125" prev="i-60a7698b21ebb5be-124" who="Q5785982">
            <seg>
              Men, Hillevi Larsson, accepterar du fifflet och lögnerna som
              Byggnads har utsatt dig och andra i arbetarrörelsen för när de
              har förnekat de faktiska omständigheterna och sitt eget svinaktiga
              beteende i Vaxholm? Det är frågan jag ställer.
            </seg>
          </u>
          <note type="speaker">
            Anf. 57 HILLEVI LARSSON (s) replik:
          </note>
          <u xml:id="i-60a7698b21ebb5be-126" next="i-60a7698b21ebb5be-127" who="Q3375042">
            <seg>
              Herr talman! Det konflikten har handlat om och där debatten har
              gått isär är om de här människorna ska tvingas acceptera sämre
              löner än svenska arbetare. Många debattörer har sagt rent ut:
              Ja, det ska de. Redan i dag har många svarta löner som är under
              de svenska lönerna. Frågan är om detta ska bli vita löner och
              fullt acceptabelt. Jag känner att man måste slå fast principen.
            </seg>
          </u>
          <u xml:id="i-60a7698b21ebb5be-127" prev="i-60a7698b21ebb5be-126" who="Q3375042">
            <seg>
              När det gäller anklagelserna tänker jag inte uttala mig om det.
              Det får naturligtvis utredas. Men principen är viktig att fasthålla,
              lika lön för lika arbete, oavsett vilket land man kommer ifrån.
            </seg>
          </u>
          <note type="speaker">
            Anf. 58 CARL B HAMILTON (fp) replik:
          </note>
          <u xml:id="i-60a7698b21ebb5be-128" next="i-60a7698b21ebb5be-129" who="Q5785982">
            <seg>
              Herr talman! Utredas! Det är ju redan utrett. Det är utrett av
              Arbetsdomstolen. Det står i deras dom att Byggnads har ljugit.
              Och de har ljugit inför hela allmänheten vid presskonferenser
              och andra sammanhang.
            </seg>
          </u>
          <u xml:id="i-60a7698b21ebb5be-129" prev="i-60a7698b21ebb5be-128" who="Q5785982">
            <seg>
              Det är hycklande, Hillevi Larsson, att säga att Byggnads agerande
              var till för att skydda letterna mot lönedumpning. Ingen i Byggnads
              har talat med letterna i Vaxholm. Ingen har sökt upp dem vare
              sig i Lettland eller i Sverige. De har ingen aning om vilka personer
              det är. Det är hyckleri som Byggnads har ägnat sig åt när de påstår
              att de ska skydda andra. De vill slå vakt om att främlingar inte
              kommer och utför jobb i Sverige.
            </seg>
          </u>
          <note type="speaker">
            Anf. 59 CHRISTINA AXELSSON (s) replik:
          </note>
          <u xml:id="i-60a7698b21ebb5be-130" next="i-60a7698b21ebb5be-131" who="Q4937060">
            <seg>
              Herr talman! Vi är grundlurade. Det är fiffel och brott, säger
              Carl B Hamilton, och då hänvisar han till en kåsörs artikelserie
              i en av våra morgontidningar. Om Carl B Hamilton i stället hade
              haft lite facklig erfarenhet skulle han ha vetat att man först
              tecknar ett kollektivavtal innan man kan komma och kräva vilken
              lönenivå man ska ha. Det är liksom basen.
            </seg>
          </u>
          <u xml:id="i-60a7698b21ebb5be-131" prev="i-60a7698b21ebb5be-130" who="Q4937060">
            <seg>
              Jag instämmer helt i det Hillevi Larsson säger om allas lika
              värde. Alla ska självklart ha rätt till samma sak. Det är det
              vi ska stå och prata om i Täby i morgon klockan fem.
            </seg>
          </u>
          <note type="speaker">
            Anf. 60 CARL B HAMILTON (fp) replik:
          </note>
          <u xml:id="i-60a7698b21ebb5be-132" next="i-60a7698b21ebb5be-133" who="Q5785982">
            <seg>
              Herr talman! Det är inte bara jag som säger detta. Det är inte
              bara en kåsör i Dagens Nyheter. Det är Arbetsdomstolen. Transport
              som känner sig lurade säger det. Det är helt riktigt som Christina
              Axelsson beskriver tågordningen. Men det är ju på denna fundamentala
              punkt som Byggnads har gjort fel. Det är detta brott mot denna
              fundamentala punkt som har varit utgångspunkten för regeringens,
              LO:s och den socialdemokratiska riksdagsgruppens kampanj i fråga
              om arbetsrätt och kollektivavtal.
            </seg>
          </u>
          <u xml:id="i-60a7698b21ebb5be-133" prev="i-60a7698b21ebb5be-132" who="Q5785982">
            <seg>
              Ni har alltså startat utifrån felaktiga förutsättningar. Men
              det värsta är kanske det efterföljande förnekandet av och ljugandet
              och hyckleriet om vad som faktiskt har skett. Det är kanske det
              allra värsta.
            </seg>
          </u>
          <note type="speaker">
            Anf. 61 CHRISTINA AXELSSON (s) replik:
          </note>
          <u xml:id="i-60a7698b21ebb5be-134" who="Q4937060">
            <seg>
              Herr talman! Nej, Carl B Hamilton, det är inte det allra värsta.
              Det värsta är om folk, olika människor i Sverige, med samma jobb
              ska ha olika betalt. Det säger vi socialdemokrater nej tack till.
            </seg>
          </u>
          <note type="speaker">
            Anf. 62 CARL B HAMILTON (fp) replik:
          </note>
          <u xml:id="i-60a7698b21ebb5be-135" who="Q5785982">
            <seg>
              Herr talman! Hyckleri, Christina Axelsson! Byggnads var inte
              där för att skydda de lettiska arbetarna. De talade ju aldrig
              med dem. De sökte aldrig upp dem. De tyckte inte att det var mödan
              värt att betala en tolk för att kunna tala med dem. De vet inte
              vad ordföranden i Byggnadsarbetareförbundet i Lettland heter trots
              att hon var här. Det är kanske för att hon är kvinna som hon var
              så obetydlig. Kom inte och tala om att Byggnads försöker skydda
              några andra än sina egna medlemmar! Det har de dessutom gjort
              genom att beljuga vad som skedde i Vaxholm.
            </seg>
          </u>
          <note type="speaker">
            Anf. 63 FÖRSTE VICE TALMANNEN:
          </note>
          <u xml:id="i-60a7698b21ebb5be-136" who="unknown">
            <seg>
              Därmed var den allmänna debattimmen avslutad. Vi tackar de deltagande
              debattörerna för bidragen i debatten.
            </seg>
          </u>
          <note>
            3 § Justering av protokoll
          </note>
          <note>
            Justerades protokollet för den 10 november.
          </note>
          <note>
            4 § Meddelande om särskild debatt
          </note>
          <note>
            Förste vice talmannen meddelade att debattregler för särskild
            debatt om diskrimineringen i rättsväsendet tisdagen den 29 november
            kl. 14.30 hade delats ut till kammarens ledamöter.
          </note>
          <note>
            5 § Avsägelse
          </note>
          <note>
            Förste vice talmannen meddelade att Anne-Marie Pålsson (m) avsagt
            sig uppdraget som suppleant i finansutskottet.
          </note>
          <note>
            Kammaren biföll denna avsägelse.
          </note>
          <note>
            6 § Anmälan om kompletteringsval till skatteutskottet
          </note>
          <note>
            Förste vice talmannen meddelade att Moderata samlingspartiets
            riksdagsgrupp på grund av uppkommen vakans anmält Anne-Marie Pålsson
            som suppleant i skatteutskottet.
          </note>
          <note>
            Förste vice talmannen förklarade vald till
          </note>
          <note>
            suppleant i skatteutskottet
          </note>
          <note>
            7 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2005/06:79
          </note>
          <note>
            Interpellation 2005/06:79 av Ana Maria Narti (fp)
          </note>
          <note>
            Interpellationen kommer att besvaras av statsrådet Hans Karlsson
            tisdag den 22 november 2005.
          </note>
          <u xml:id="i-60a7698b21ebb5be-137" who="unknown">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Erna Zelmin
          </note>
          <note>
            Interpellation 2005/06:95
          </note>
          <note>
            Interpellation 2005/06:95 av Staffan Danielsson (c)
          </note>
          <note>
            Interpellationen kommer att besvaras 22 november 2005.
          </note>
          <u xml:id="i-60a7698b21ebb5be-138" who="unknown">
            <seg>
              Skälet till dröjsmålet är tjänsteresa.
            </seg>
          </u>
          <note>
            Dag Ekman
          </note>
          <note>
            8 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-60a7698b21ebb5be-139" who="unknown">
            <seg>
              KOM(2004)693
            </seg>
          </u>
          <note>
            9 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            10 § Fråga om hänvisning av motion
          </note>
          <note>
            Föredrogs
          </note>
          <u xml:id="i-60a7698b21ebb5be-140" who="unknown">
            <seg>
              På grund av ett misstag hade fel talmansanförande hållits. Frågan
              om hänvisning av ovanstående motion skulle därför tas upp före
              voteringen kl. 16.00.
            </seg>
          </u>
          <note>
            11 § Förnyad bordläggning
          </note>
          <note>
            Föredrogs och bordlades åter
          </note>
          <note>
            12 § Sveriges politik för global utveckling
          </note>
          <note>
            Föredrogs
          </note>
          <note type="speaker">
            Anf. 64 EWA BJÖRLING (m):
          </note>
          <u xml:id="i-60a7698b21ebb5be-141" next="i-60a7698b21ebb5be-161" who="Q457877">
            <seg>
              Herr talman! Den svenska politiken för global utveckling bör
              bygga på en samlad syn på alla de funktioner som olika politikområden
              har allt detta för att kunna bidra till FN:s millenniedeklaration
              om att halvera fattigdomen till år 2015. Deklarationen innehåller
              åtaganden om fred, säkerhet och avrustning, utveckling och fattigdomsbekämpning,
              miljöhänsyn, mänskliga rättigheter, demokrati och god samhällsstyrning
              samt skydd för särskilt utsatta, och där behandlas Afrikas speciella
              behov.
            </seg>
          </u>
          <u xml:id="i-60a7698b21ebb5be-142" prev="i-60a7698b21ebb5be-141" who="Q457877">
            <seg>
              Millenniemålen består av åtta olika delmål och ska ses som ett
              steg på vägen till att helt och hållet utrota fattigdomen i världen.
              Vi anser att Sveriges politik för global utveckling därutöver
              ska bidra till att främja respekten för mänskliga rättigheter
              och demokrati detta tillsammans med millenniemålen.
            </seg>
          </u>
          <u xml:id="i-60a7698b21ebb5be-143" prev="i-60a7698b21ebb5be-141" who="Q457877">
            <seg>
              Herr talman! Fredsbevarande insatser är mycket viktiga för att
              skapa säkerhet i fattiga konfliktdrabbade länder. Säkerhet är
              grundläggande för en demokratisk utveckling och en ekonomisk tillväxt
              som ger välstånd.
            </seg>
          </u>
          <u xml:id="i-60a7698b21ebb5be-144" prev="i-60a7698b21ebb5be-141" who="Q457877">
            <seg>
              Bland OECD-länderna i dag finns det en insikt om behovet av en
              bredare ansats för långsiktig och hållbar utveckling tillsammans
              med fattigdomsbekämpning där även säkerhetsrelaterade och militära
              kriterier och insatser är inkluderade.
            </seg>
          </u>
          <u xml:id="i-60a7698b21ebb5be-145" prev="i-60a7698b21ebb5be-141" who="Q457877">
            <seg>
              Flera olika säkerhetssektorsreformer har beslutats kunna definieras
              som utvecklingsbistånd. Dessa delar gäller stärkande av civil
              och demokratisk styrning av säkerhetssektorn, reformer inom säkerhetssystemen
              för att utveckla demokratiska styrsystem och civil kontroll, civilt
              fredsbyggande och konfliktförebyggande, civil konfliktlösning,
              budgettekniskt stöd för demokratisk styrning och kontroll av försvarsbudgeten,
              stöd till verksamhet som förebygger att barnsoldater rekryteras
              och kontroll och förhindrande av små lätta vapen.
            </seg>
          </u>
          <u xml:id="i-60a7698b21ebb5be-146" prev="i-60a7698b21ebb5be-141" who="Q457877">
            <seg>
              Vi välkomnar denna utveckling och menar att det är nödvändigt
              med en tydligare koppling mellan demokrati, säkerhet och ekonomisk
              tillväxt för att med kraft bekämpa fattigdomen i världen.
            </seg>
          </u>
          <u xml:id="i-60a7698b21ebb5be-147" prev="i-60a7698b21ebb5be-141" who="Q457877">
            <seg>
              För svensk del skulle detta kunna innebära att tydligare och
              mer öppet stödja reforminriktade krafter i utvecklingsländer.
              Detta gäller inte minst i stora delar av arabvärlden där vi nu
              i flera länder ser åtminstone små korn till en början på reformer
              för demokrati.
            </seg>
          </u>
          <u xml:id="i-60a7698b21ebb5be-148" prev="i-60a7698b21ebb5be-141" who="Q457877">
            <seg>
              Sverige har tillsammans med andra länder bidragit till flera
              internationella insatser i olika konflikter över världen, men
              dessa behöver utökas, och fler kraftfulla ansträngningar vad gäller
              konflikthantering och medlingsuppdrag behöver göras. Sverige behöver
              också utföra insatser som motverkar internationell terrorism i
              diktaturer och svaga demokratiska fattiga länder. Ytterligare
              resurser behövs för att förstöra lager av lätta vapen samt biologiska
              och kemiska stridsmedel.
            </seg>
          </u>
          <u xml:id="i-60a7698b21ebb5be-149" prev="i-60a7698b21ebb5be-141" who="Q457877">
            <seg>
              Herr talman! Frågan om de mänskliga rättigheterna och demokrati
              har i sin tur en säkerhetsskapande dimension, då demokratier inte
              för krig med varandra utan i stället kommer överens på fredlig
              väg. Demokratier grundar sig även på respekt för den enskildes
              rättigheter och skyldigheter, vilket leder till minskade spänningar
              mellan olika grupper inom ett land. Respekten för de mänskliga
              rättigheterna och demokrati förutsätter inte bara att länder samarbetar
              sinsemellan utan även att det finns en fungerande rättsstat i
              varje land där staten värnar om den enskildes frihet och rätt.
              Den svenska regeringen bör i EU och FN verka för ett fastare och
              mer förpliktande samarbete gällande de mänskliga rättigheterna
              och demokrati mellan förvisso bräckliga men demokratiska länder.
            </seg>
          </u>
          <u xml:id="i-60a7698b21ebb5be-150" prev="i-60a7698b21ebb5be-141" who="Q457877">
            <seg>
              Herr talman! Moderaterna anser att man kraftigt bör framhålla
              vikten av att i ökad utsträckning fokusera på tillväxt som ett
              instrument för att utrota fattigdom. Utan en snabb ekonomisk tillväxt
              kommer vi aldrig att kunna förändra dagens situation med över
              en miljard människor som lever på mindre än 1,3 dollar per dag.
              De länder som nu lever i svåraste fattigdom är också de länder
              som lever i isolationism och socialism. Många länder saknar helt
              handel och investeringar från omvärlden, och för att bryta detta
              mönster krävs frihandel tillsammans med marknadsekonomiska institutioner,
              äganderätt och rättsstat för att skapa en uthållig tillväxt. Sverige
              ska verka för den globala frihandeln och inom EU och WTO arbeta
              för att avskaffa tullar och handelshinder så att fattiga länder
              tullfritt kan exportera varor och tjänster till i-världen.
            </seg>
          </u>
          <u xml:id="i-60a7698b21ebb5be-151" prev="i-60a7698b21ebb5be-141" who="Q457877">
            <seg>
              Herr talman! Vi välkomnar G 8-ländernas förslag från toppmötet
              i Gleneagles i Skottland i juli 2005 och Internationella valutafondens
              och Världsbankens beslut om skuldavskrivning för fattiga och högt
              skuldsatta länder. Totalt ska omkring 40 miljarder dollar, drygt
              300 miljarder kronor, betalas ut för att skriva av skulderna för
              de 18 fattigaste skuldsatta länderna, varav de flesta ligger i
              Afrika söder om Sahara. Ytterligare 20 länder kan sedan kvalificera
              sig för skuldlättnader om de uppfyller vissa villkor. Det skulle
              i så fall innebära att den samlade notan hamnar på någonstans
              runt 55 miljarder dollar.
            </seg>
          </u>
          <u xml:id="i-60a7698b21ebb5be-152" prev="i-60a7698b21ebb5be-141" who="Q457877">
            <seg>
              Detta initiativ är ett steg i rätt riktning och kommer med tydliga
              villkor att kunna bidra till välståndsutveckling. Det är också
              viktigt att det måste vara uteslutet att skriva av skulder till
              diktaturer. I stället bör ökat demokratibistånd ges. Det kräver
              igen att Sverige mer öppet vågar stödja reformorienterade krafter
              i utvecklingsländer, framför allt i arabländerna.
            </seg>
          </u>
          <u xml:id="i-60a7698b21ebb5be-153" prev="i-60a7698b21ebb5be-141" who="Q457877">
            <seg>
              Herr talman! Alla länder ska arbeta efter principen om hållbar
              utveckling tillsammans med att slöseriet med naturresurser ska
              minskas. Det handlar om att halvera andelen människor utan tillgång
              till rent vatten före år 2015. Dessutom saknar två miljarder människor
              i u-världen tillgång till el, och det går inte att avskaffa fattigdom
              utan att människor har tillgång till el. Sammantaget ska livsvillkoren
              för minst 100 miljoner människor som lever i slumområden signifikant
              ha förbättrats före år 2020.
            </seg>
          </u>
          <u xml:id="i-60a7698b21ebb5be-154" prev="i-60a7698b21ebb5be-141" who="Q457877">
            <seg>
              Tillgång till rent dricksvatten och fungerande avloppssystem
              är en livsviktig fråga. Förorenat och smutsigt vatten ger diarré
              som är farlig, i synnerhet för små barn. I dag saknar en av fem
              människor i de fattiga länderna rent vatten, och många fler saknar
              fungerande avlopp.
            </seg>
          </u>
          <u xml:id="i-60a7698b21ebb5be-155" prev="i-60a7698b21ebb5be-141" who="Q457877">
            <seg>
              Världsekonomin förväntas öka tre till fyra gånger fram till 2050.
              För att tillväxten ska kunna ske på ett hållbart sätt måste hållbara
              teknologier tas i bruk. Industri- och utvecklingsländerna måste
              gemensamt arbeta för att de fattiga ländernas utveckling långt
              bättre sker i samklang med miljön än vad som sker i dag. Tekniköverföring
              och finansiellt stöd för hållbar utveckling måste bli en mycket
              viktigare del av utvecklingssamarbetet.
            </seg>
          </u>
          <u xml:id="i-60a7698b21ebb5be-156" prev="i-60a7698b21ebb5be-141" who="Q457877">
            <seg>
              Orsaken till miljöproblemen är i huvudsak att hänföra till två
              förhållanden. Det första är fattigdomen. Det korta perspektivet,
              att skaffa mat för dagen och att sedan skaffa dräglig levnadsstandard
              som tak över huvudet och kläder på kroppen, går alltid före omsorg
              om naturens långsiktiga produktionsförmåga. Det andra är ökningen
              av energikonsumtion när väl länderna börjar utvecklas i rätt riktning.
              De kommer också att kräva mer energi än tidigare. Den stora utmaning
              som ligger framför oss är att en ökad energieffektivitet måste
              ske på så sätt att utsläpp av föroreningar eller växthusgaser
              ska minska från dagens nivå i samklang med att utvecklingen i
              u-länderna går framåt.
            </seg>
          </u>
          <u xml:id="i-60a7698b21ebb5be-157" prev="i-60a7698b21ebb5be-141" who="Q457877">
            <seg>
              För att de fattiga länderna ska ha en möjlighet att leva upp
              till målet om en hållbar utveckling är det viktigt att miljöfrågorna
              implementeras i ländernas egna fattigdomsstrategier. Där behöver
              vi hjälpa till med stor kompetens.
            </seg>
          </u>
          <u xml:id="i-60a7698b21ebb5be-158" prev="i-60a7698b21ebb5be-141" who="Q457877">
            <seg>
              Herr talman! Det är en stor utmaning att ge bistånd som främjar
              global utveckling och välstånd. Ofta ger man biståndet med utgångspunkt
              i givarlandets perspektiv. Inte sällan framstår själva givandet
              som det viktiga i stället för den utveckling som behöver bli resultat.
              I ett avseende är det naturligtvis oundvikligt. Det är givarlandet
              som anger biståndets omfattning och i allt väsentligt också inriktningen.
              Inom allt detta finns det väldigt mycket kvar att göra.
            </seg>
          </u>
          <u xml:id="i-60a7698b21ebb5be-159" prev="i-60a7698b21ebb5be-141" who="Q457877">
            <seg>
              Sverige måste tydligare verka för en mer effektiv samordning
              och harmonisering av bilateralt, multi- och bilateralt samt multilateralt
              bistånd. Vi behöver också vara tydligare inom EU för att reformera
              biståndet där. Vi vet att biståndsstrategin är under reformering
              just nu, men det handlar framför allt om att ytterligare betona
              samordningen och harmoniseringen för att få ett så effektivt bistånd
              som möjligt.
            </seg>
          </u>
          <u xml:id="i-60a7698b21ebb5be-160" prev="i-60a7698b21ebb5be-141" who="Q457877">
            <seg>
              En stor svårighet när det gäller utformning av bistånd och olika
              landstrategier samt val av länder att arbeta i är frågan om korruption.
              Det är oftast i de länder där mycket korruption förekommer som
              biståndet behövs som mest. Då är det naturligtvis en svår avvägning
              hur biståndet ska kanaliseras. Samtidigt är det en självklarhet
              att vi ska hjälpa till i de länder där biståndet behövs bäst.
            </seg>
          </u>
          <u xml:id="i-60a7698b21ebb5be-161" prev="i-60a7698b21ebb5be-141" who="Q457877">
            <seg>
              För att uppnå nolltolerans mot korruption i svenskt bistånd behöver
              vi större öppenhet och en ytterst tydlig strategi för hur vi omedelbart
              reagerar i situationer där vi upptäcker korruption och hur vi
              på bästa möjliga sätt kan kontrollera att resurserna verkligen
              når fram till den beslutade destinationen och används på det mest
              effektiva sättet.
            </seg>
          </u>
          <note>
            Jag vill avsluta med att yrka bifall till reservation nr 1.
          </note>
          <note type="speaker">
            Anf. 65 BIRGITTA OHLSSON (fp):
          </note>
          <u xml:id="i-60a7698b21ebb5be-162" next="i-60a7698b21ebb5be-201" who="Q429001">
            <seg>
              Herr talman! Jag vill inleda med att yrka bifall till reservation
              2 från Folkpartiet liberalerna som handlar om att man ska sätta
              demokratin allra främst i utvecklingspolitiken.
            </seg>
          </u>
          <u xml:id="i-60a7698b21ebb5be-163" prev="i-60a7698b21ebb5be-162" who="Q429001">
            <seg>
              Den socialdemokratiske socialministern Gustav Möller yttrade
              en gång: Varje fel använd skattekrona är en stöld av folket. Det
              är ett citat som jag tycker att alla förtroendevalda politiker
              här i riksdagen ska ta på yttersta allvar. Kopplingen till bistånd
              är tydlig på två olika sätt. Vi har en skyldighet mot svenska
              skattebetalare att använda skattepengarna klokt. Därför är det
              viktigt att det råder nolltolerans mot korruption i biståndet
              och att man har den fasta hållningen att svenska biståndspengar
              aldrig får användas till att hylla diktaturländer.
            </seg>
          </u>
          <u xml:id="i-60a7698b21ebb5be-164" prev="i-60a7698b21ebb5be-162" who="Q429001">
            <seg>
              Jag vill aldrig mer själv behöva höra att svenska biståndspengar
              gått till ett fredslopp i Göteborg där diktaturkramare som Revolutionär
              Kommunistisk Ungdom varit med på ett hörn, att samma grupper bjöd
              in den palestinska terroristen Leila Khaled förra sommaren eller
              att Fidel Castros främsta stödtrupper i Sverige, Svensk-Kubanska
              föreningen, fått medel av svenska skattebetalare.
            </seg>
          </u>
          <u xml:id="i-60a7698b21ebb5be-165" prev="i-60a7698b21ebb5be-162" who="Q429001">
            <seg>
              Jag vill heller aldrig mer behöva höra att diktaturländer utan
              krav på motprestation och utan att förbättra mänskliga fri- och
              rättigheter fått miljon efter miljon av svenska biståndspengar.
              Jag tycker att det ska bli norm att inte enda svensk biståndskrona
              någonsin ska få gå till att stötta eller bekräfta diktaturer.
              Jag vill inte heller känna någon form av flathet när det gäller
              korruptionsskandaler. Det är av yttersta vikt att försvinnandet
              av 20 miljoner kronor från biståndet till Kenya sätts under lupp
              och reds ut.
            </seg>
          </u>
          <u xml:id="i-60a7698b21ebb5be-166" prev="i-60a7698b21ebb5be-162" who="Q429001">
            <seg>
              Jag tycker att det är viktigt att säga att på samma sätt som
              vi som politiker har en skyldighet mot svenska skattebetalare
              att använda biståndspengarna klokt har vi en moralisk skyldighet
              att försvara mänskliga rättigheter och demokrati och att förinta
              världssvälten.
            </seg>
          </u>
          <u xml:id="i-60a7698b21ebb5be-167" prev="i-60a7698b21ebb5be-162" who="Q429001">
            <seg>
              Det är vårt globala ansvar att utrota sjukdomar som hiv och aids.
              40 miljoner människor i världen lever i dag med hiv eller utvecklad
              aids. De allra flesta är kvinnor och bor i södra Afrika.
            </seg>
          </u>
          <u xml:id="i-60a7698b21ebb5be-168" prev="i-60a7698b21ebb5be-162" who="Q429001">
            <seg>
              Det är vår globala skyldighet att kräva demokrati i alla länder.
              Bara 60 % av världsbefolkningen lever i länder där man får tycka,
              tänka och tro helt fritt.
            </seg>
          </u>
          <u xml:id="i-60a7698b21ebb5be-169" prev="i-60a7698b21ebb5be-162" who="Q429001">
            <seg>
              Det är vår globala plikt att vägra acceptera att kvinnor förblir
              andra klassens medborgare i andra länder. I dag utgör kvinnor
              70 % av den allra fattigaste miljarden människor som finns på
              jorden.
            </seg>
          </u>
          <u xml:id="i-60a7698b21ebb5be-170" prev="i-60a7698b21ebb5be-162" who="Q429001">
            <seg>
              All politik handlar om just detta: principer, prioriteringar
              och pengar. Det kostar pengar att införa fria val, att ta fram
              och sprida mediciner för svåra sjukdomar och att bygga upp fungerande
              rättsstater i olika länder. Det är vår skyldighet det gäller även
              oss som råkar ha turen eller förmånen att bo i en rik välfärdsstat
              som Sverige lika mycket som alla andras skyldighet att se till
              att dessa saker genomförs.
            </seg>
          </u>
          <u xml:id="i-60a7698b21ebb5be-171" prev="i-60a7698b21ebb5be-162" who="Q429001">
            <seg>
              Därför är vi i Folkpartiet i hjärtat övertygade om den mänskliga
              moraliska skyldigheten att minst 1 % av vår bruttonationalprodukt
              ska gå till internationellt bistånd. Att inte ett rikt land skulle
              kunna skänka ens en hundradel av det som man tjänar är enbart
              pinsamt med tanke på hur världen ser ut i dag.
            </seg>
          </u>
          <u xml:id="i-60a7698b21ebb5be-172" prev="i-60a7698b21ebb5be-162" who="Q429001">
            <seg>
              De senaste årens olika globala mänskliga tragedier i form av
              tsunamin i Sydostasien den 26 december förra året, jordbävningen
              i Pakistan, alla otaliga grymma svältkatastrofer som dagligen
              inträffar i Afrika eller för den delen stormarna och översvämningarna
              i Amerika har visat hur mycket vårt jordklot håller samman och
              att det behövs mycket mer globalisering och solidaritet.
            </seg>
          </u>
          <u xml:id="i-60a7698b21ebb5be-173" prev="i-60a7698b21ebb5be-162" who="Q429001">
            <seg>
              Problemet i världen i dag är inte globaliseringen snarare behövs
              det mer sådan utan att solidariteten inte har globaliserats. Det
              är vår skyldighet att bekämpa det lidande som inte stannar vid
              nationsgränserna.
            </seg>
          </u>
          <u xml:id="i-60a7698b21ebb5be-174" prev="i-60a7698b21ebb5be-162" who="Q429001">
            <seg>
              Man bör också nämna i debatten att svenska folket har varit fantastiskt
              givmilt. De har öppnat sina plånböcker och engagerat sig för de
              människor som har det väldigt svårt i världen. Det är något som
              man verkligen bör uppmärksamma.
            </seg>
          </u>
          <u xml:id="i-60a7698b21ebb5be-175" prev="i-60a7698b21ebb5be-162" who="Q429001">
            <seg>
              Även om svensk biståndshistoria har kantats av olika problem,
              precis som alla andra politikområden, tycker jag att det är viktigt
              att också politiker visar att bistånd faktiskt har hjälpt genom
              historien.
            </seg>
          </u>
          <u xml:id="i-60a7698b21ebb5be-176" prev="i-60a7698b21ebb5be-162" who="Q429001">
            <seg>
              På 1970-talet utrotades smittkoppor genom biståndspengar. I praktiken
              vaccinerades barn i varenda by i Östafrika. Snart kommer man att
              nå samma fantastiska resultat med sjukdomen polio.
            </seg>
          </u>
          <u xml:id="i-60a7698b21ebb5be-177" prev="i-60a7698b21ebb5be-162" who="Q429001">
            <seg>
              Förenta nationerna inledde 1988 en stor kampanj i världen för
              att försöka utrota sjukdomen polio fram till 2005. Det har varit
              några bakslag på vägen med nya utbrott av polio, bland annat i
              Indonesien och Västafrika. Samtidigt har andelen sjukdomsfall
              världen över minskat från 350 000 för 17 år sedan till färre än
              1 300 förra året. Det visar att man med bistånd och solidaritet
              kan förändra världen. Det finns möjligheter att skapa en annan
              och mycket bättre värld.
            </seg>
          </u>
          <u xml:id="i-60a7698b21ebb5be-178" prev="i-60a7698b21ebb5be-162" who="Q429001">
            <seg>
              Vi kan på andra fält också se samma framgångar med svenska biståndspengar
              där olika partiväsen har byggts upp i fattiga länder och i nyblivna
              demokratier där kvinnor och män har fått tillgång till preventivmedel,
              vilket har gjort att det föds färre barn i dag. Ju fler rättigheter
              och friheter som kvinnor får, desto mer satsar de på att utbilda
              sig och desto färre barn föder de. Samma mönster gäller i alla
              länder, både i väst och i den fattiga delen av världen.
            </seg>
          </u>
          <u xml:id="i-60a7698b21ebb5be-179" prev="i-60a7698b21ebb5be-162" who="Q429001">
            <seg>
              Vi har också kunnat se hur läskunnigheten har höjts. Ett land
              som Sri Lanka har en läskunnighet på 94 %, vilket är väldigt högt
              sett till andra jämförbara länder. Det hade aldrig kunnat genomföras
              om inte Sverige och andra länder hade börjat bygga upp skolor
              och utbilda lärare på Sri Lanka redan på 1960-talet.
            </seg>
          </u>
          <u xml:id="i-60a7698b21ebb5be-180" prev="i-60a7698b21ebb5be-162" who="Q429001">
            <seg>
              Jag tycker att det är viktigt att betona att dessa framgångar
              aldrig hade kunnat ske utan demokratisk utveckling, utan en ökad
              frihandel och utan ett bistånd som ökat i både kvalitet och kvantitet.
            </seg>
          </u>
          <u xml:id="i-60a7698b21ebb5be-181" prev="i-60a7698b21ebb5be-162" who="Q429001">
            <seg>
              Jag tror inte att biståndspengar kan utrota världsfattigdomen.
              Den utrotas genom att länder handlar mer med varandra, att man
              avskaffar EU:s protektionistiska jordbrukspolitik, att man inför
              en friare invandring så att människor kan bosätta sig var de vill
              i världen och att man ser till att handelsmurar och tullar rivs.
              Men bistånd kan vara ett bra smörjmedel för att få i gång en god
              rättsstat och demokrati och för att se till att marknadsekonomin
              fungerar.
            </seg>
          </u>
          <u xml:id="i-60a7698b21ebb5be-182" prev="i-60a7698b21ebb5be-162" who="Q429001">
            <seg>
              Ett land som inte är en rättsstat och inte har respekt för äganderätt
              kan heller aldrig vara ett land som lyckas när det handlar om
              att främja tillväxt och minska fattigdomen. Jag skulle önska att
              Sverige tydligare gick i spetsen för något slags global demokratirevolution,
              där politiska grundläggande rättigheter som till exempel fria
              val sätts i centrum. Jag tycker att svenska pengar ska gå till
              att avsätta diktaturledare runtom i världen. Oavsett om det handlar
              om Zimbabwe, Kuba eller Eritrea bör vi se till att vi hjälper
              oppositionen att avsätta dessa diktaturledare. Vi ska stötta fria
              medier, opposition, kvinnogrupper och olika demokratiaktivister.
            </seg>
          </u>
          <u xml:id="i-60a7698b21ebb5be-183" prev="i-60a7698b21ebb5be-162" who="Q429001">
            <seg>
              Jag är väldigt trött på att man i diktaturstater hela tiden viftar
              bort politiskt förtryck genom att säga att medborgarna har gratis
              utbildning eller gratis sjukvård. Vi har fått höra länge av envåldshärskare
              i afrikanska stater att det är först när människor når en tillräckligt
              hög levnadsnivå som man kan ta till vara mänskliga rättigheter.
              Jag tycker att det vore skamligt om detta synsätt blev accepterat.
              Det finns bara ett styrelsesätt som är värdigt fria medborgare,
              och det stavas demokrati.
            </seg>
          </u>
          <u xml:id="i-60a7698b21ebb5be-184" prev="i-60a7698b21ebb5be-162" who="Q429001">
            <seg>
              Om kvinnor i Pakistan och Bangladesh inte har rätt och möjlighet
              att välja sina lagstiftare kommer de aldrig att kunna kräva att
              man satsar mer på barnavård och mödravård.
            </seg>
          </u>
          <u xml:id="i-60a7698b21ebb5be-185" prev="i-60a7698b21ebb5be-162" who="Q429001">
            <seg>
              Om yttrandefriheten förtrycks i Zimbabwe kan ju aldrig folkrörelserna
              där förändra attityderna när det handlar om sjukdomen hiv.
            </seg>
          </u>
          <u xml:id="i-60a7698b21ebb5be-186" prev="i-60a7698b21ebb5be-162" who="Q429001">
            <seg>
              Om eleverna i Kubas skolor inte vågar säga vad de tycker, hur
              ska då utbildningen någonsin kunna förbättras?
            </seg>
          </u>
          <u xml:id="i-60a7698b21ebb5be-187" prev="i-60a7698b21ebb5be-162" who="Q429001">
            <seg>
              Om Eritreas regering omöjliggör demokratiska val kan aldrig det
              eritreanska folket säga vad de vill förändra när det handlar om
              att få hjälp från resten av världen.
            </seg>
          </u>
          <u xml:id="i-60a7698b21ebb5be-188" prev="i-60a7698b21ebb5be-162" who="Q429001">
            <seg>
              Problemet i dag är att demokratin inte tillräckligt styr den
              svenska biståndspolitiken. Vi i Folkpartiet menar i vår reservation
              nr 2 att så länge som demokrati inte är huvudmål för svenskt bistånd,
              så länge de viktiga millenniemålen inte kompletteras med just
              demokrati, så länge vi inte tar dessa frågor på allvar kommer
              vi heller aldrig att kunna komma till rätta med världsfattigdomen.
            </seg>
          </u>
          <u xml:id="i-60a7698b21ebb5be-189" prev="i-60a7698b21ebb5be-162" who="Q429001">
            <seg>
              Enligt professor Amartya Sen, Nobelpristagare i ekonomi 1988,
              har svältkatastrofer aldrig inträffat i länder som är demokratiska.
              Fria medier och en aktiv politisk opposition är ett slags effektivt
              varningssystem för länder som hotas av hungersnöd.
            </seg>
          </u>
          <u xml:id="i-60a7698b21ebb5be-190" prev="i-60a7698b21ebb5be-162" who="Q429001">
            <seg>
              Därför är det viktigt att Sverige höjer rösten för dem som är
              förtryckta och att vi avbryter projekt med rena diktaturländer.
            </seg>
          </u>
          <u xml:id="i-60a7698b21ebb5be-191" prev="i-60a7698b21ebb5be-162" who="Q429001">
            <seg>
              Det är sorgligt att läsa människorättsorganisationen Freedom
              House Index om hur den demokratiska utvecklingen ser ut i många
              länder. Många av de länder som får väldigt mycket svenska biståndspengar
              går bakåt eller står och stampar på stället när det gäller kampen
              för mänskliga fri- och rättigheter. Ska vi acceptera att länder
              får miljon efter miljon och ingenting händer? Dödsstraffet är
              fortfarande kvar. Människor är lika förtryckta. De har inte mer
              yttrandefrihet. Kvinnor har inte makten och rätten över sin kropp
              och sin sexualitet. Där måste man ställa mera krav. Tillväxt i
              all ära, men vad är den värd när inte det fria ordet respekteras?
              Då är inte tillväxten så viktig.
            </seg>
          </u>
          <u xml:id="i-60a7698b21ebb5be-192" prev="i-60a7698b21ebb5be-162" who="Q429001">
            <seg>
              Jag är liberal och jag tror på kapitalism och marknadsekonomi,
              men jag tycker aldrig att man bara kan prata om marknadsekonomi
              utan att prata om mänskliga rättigheter. Det är viktigt att lyfta
              fram det.
            </seg>
          </u>
          <u xml:id="i-60a7698b21ebb5be-193" prev="i-60a7698b21ebb5be-162" who="Q429001">
            <seg>
              Avslutningsvis ska jag bara göra ett axplock av vad som sker
              just nu i några av Sveriges största mottagarländer av svenskt
              bistånd.
            </seg>
          </u>
          <u xml:id="i-60a7698b21ebb5be-194" prev="i-60a7698b21ebb5be-162" who="Q429001">
            <seg>
              Jag hade under morgonen kontakt med några bekanta som bor i Uganda.
              De berättade med fasa om det som skedde utanför deras fönster.
            </seg>
          </u>
          <u xml:id="i-60a7698b21ebb5be-195" prev="i-60a7698b21ebb5be-162" who="Q429001">
            <seg>
              I Uganda i går arresterades oppositionsledaren, som hade samlat
              stora folkskaror. Det var lägligt precis fyra månader inför det
              första flerpartivalet i Uganda på över 20 år. Demonstranter i
              huvudstaden Kampala möts just nu med tårgas, med våld och med
              pistolskott. Kravallpolis och militär springer rakt mot de människor
              som kämpar för att kunna kandidera på lika villkor. Rapporterna
              talar redan om flera dödade och skadade.
            </seg>
          </u>
          <u xml:id="i-60a7698b21ebb5be-196" prev="i-60a7698b21ebb5be-162" who="Q429001">
            <seg>
              Den mest frispråkiga tidningen i Uganda, Daily Monitor, hotas
              av stängning av Musevenis regim. Militären och polisen håller
              huvudstaden i ett järngrepp. De hindrar alla från oppositionen
              att ens komma in där. Uganda är ett av de länder som får allra
              mest bistånd från Sverige.
            </seg>
          </u>
          <u xml:id="i-60a7698b21ebb5be-197" prev="i-60a7698b21ebb5be-162" who="Q429001">
            <seg>
              Etiopien är ett av Sveriges äldsta biståndsländer. Där höll man
              val i somras. Alla vet hur mycket valfusk och trakasserier av
              oppositionen som förekom. Alla är medvetna om svårigheterna att
              bedriva en fri valkampanj. Många människor vågade inte rösta på
              det parti som de tyckte var bäst eller viktigast, för de var rädda
              för att de skulle förlora mat eller för att de inte skulle överleva.
              Oppositionens ledare sattes i husarrest. Våldet har fortsatt hela
              tiden och blev ännu värre för några veckor sedan. Etiopien är
              också ett av de länder som får allra mest biståndspengar från
              Sverige.
            </seg>
          </u>
          <u xml:id="i-60a7698b21ebb5be-198" prev="i-60a7698b21ebb5be-162" who="Q429001">
            <seg>
              Jag tycker att det enda moraliskt riktiga i det här läget är
              att frysa biståndet till dessa länder, att den svenska regeringen
              går ut och säger på samma sätt som man har vågat prata med Etiopiens
              ledare att så länge som våldet fortsätter i Uganda, så länge som
              oppositionen inte får fria och fair villkor i ett val ger vi inte
              några biståndspengar dit; vi fryser det biståndet.
            </seg>
          </u>
          <u xml:id="i-60a7698b21ebb5be-199" prev="i-60a7698b21ebb5be-162" who="Q429001">
            <seg>
              Detsamma gäller hela regionen i Mellanöstern. Mellanöstern är
              den region i världen i dag där människor har minst mänskliga fri-
              och rättigheter och där kvinnor har det allra sämst när det gäller
              basrättigheter som rätten att gifta och skilja sig på lika villkor.
            </seg>
          </u>
          <u xml:id="i-60a7698b21ebb5be-200" prev="i-60a7698b21ebb5be-162" who="Q429001">
            <seg>
              Jag tycker att det är skamligt att vi inte pumpar in mer biståndspengar
              till de fria grupper, människorättsaktivister, biståndsgrupper
              och kvinnogrupper som vill kasta det här gamla manssamhället över
              ända och införa något nytt och positivt, en demokrati. Jag tycker
              att det är skamligt att de inte får mer stöd i Sverige i dag.
            </seg>
          </u>
          <u xml:id="i-60a7698b21ebb5be-201" prev="i-60a7698b21ebb5be-162" who="Q429001">
            <seg>
              Tänk på orden från den socialdemokratiske socialministern Gustav
              Möller om att man ska använda varje skattekrona väldigt omsorgsfullt.
              Det ska vi göra. Vi ska stödja världens fattiga folk. Vi ska satsa
              på demokrati. Vi ska satsa på mänskliga fri- och rättigheter.
              Men det innebär också att vi måste våga säga nej. Vi måste våga
              säga nej till att ge pengar till diktaturledare som håller sig
              kvar vid makten.
            </seg>
          </u>
          <note type="speaker">
            Anf. 66 ROSITA RUNEGRUND (kd):
          </note>
          <note>
            Herr talman! Först vill jag yrka bifall till Kristdemokraternas
            reservation nr 3.
          </note>
          <u xml:id="i-60a7698b21ebb5be-202" next="i-60a7698b21ebb5be-215" who="Q4975896">
            <seg>
              Människor gör det samhället inte gör. Det var rubriken på dagens
              Dagen. Rubriken gäller en rapport om svenskarnas ideella engagemang.
            </seg>
          </u>
          <u xml:id="i-60a7698b21ebb5be-203" prev="i-60a7698b21ebb5be-202" who="Q4975896">
            <seg>
              Att människor gör det samhället inte gör kan inte appliceras
              på många av de länder som Sverige stöder med bistånd. Där går
              Sverige in och säger att samhället ska göra det som människor
              inte gör.
            </seg>
          </u>
          <u xml:id="i-60a7698b21ebb5be-204" prev="i-60a7698b21ebb5be-202" who="Q4975896">
            <seg>
              Vårt utgångsläge är att alla människor har samma och unika värde.
              Den övertygelsen är utgångspunkten för den kristdemokratiska synen
              på vårt ansvar i omvärlden. Denna syn på människans värde är grunden
              för solidaritet och respekt för mänskliga rättigheter och det
              viktigaste att komma ihåg när vi talar om internationellt bistånd
              och dess uppföljning, som ju är ett led i att på bästa sätt förvalta
              skattebetalarnas pengar. Det vi debatterar i dag är den skrivelse
              som gäller PGU, alltså politik för global utveckling.
            </seg>
          </u>
          <u xml:id="i-60a7698b21ebb5be-205" prev="i-60a7698b21ebb5be-202" who="Q4975896">
            <seg>
              Herr talman! Människor och deras lidande i olika delar av världen
              på grund av krig, naturkatastrofer, korrupta regeringar etcetera
              är ständiga gäster i våra vardagsrum genom den massmediala rapporteringen.
              Att då i det som ibland upplevs som bottenlösa behov kunna se
              den enskilde individens behov är oerhört viktigt. Kan du, kan
              jag, kan vi se oss själva i spegeln och säga att vi som en del
              av den rika världen har gjort vårt bästa?
            </seg>
          </u>
          <u xml:id="i-60a7698b21ebb5be-206" prev="i-60a7698b21ebb5be-202" who="Q4975896">
            <seg>
              Herr talman! Jag kom i går hem från Kenya, ett land där det är
              en otrolig fattigdom. Jag har ett blad med mig där det står MP
              actions in 2003 , alltså vad varje parlamentariker måste göra
              för barn som är föräldralösa och barn som är utsatta på grund
              av hiv/aids. Då ställer jag mig frågan, herr talman: Är det någonting
              som bara gäller parlamentariker i, som i det här fallet, Kenya
              eller gäller det även mig att kunna stå upp för barn som är föräldralösa?
            </seg>
          </u>
          <u xml:id="i-60a7698b21ebb5be-207" prev="i-60a7698b21ebb5be-202" who="Q4975896">
            <seg>
              Jag hade förmånen att under ett par dagar få vara nere i Kenya
              på en konferens där jag träffade parlamentariker från olika afrikanska
              länder. Jag hade också förmånen att få delta i ett studiebesök
              som Unicef anordnade. Och jag vill på det här sättet belysa att
              svenska biståndsmedel når fram.
            </seg>
          </u>
          <u xml:id="i-60a7698b21ebb5be-208" prev="i-60a7698b21ebb5be-202" who="Q4975896">
            <seg>
              Unicef har ett projekt i fem stadsdelar i Nairobi där man går
              in och stöttar de värst utsatta hushållen rent ekonomiskt. Den
              stadsdel som jag besökte heter Kangemi. De 109 familjer med barn
              som var mest utsatta fick stöd genom Unicef och regeringen genom
              ett program som man hade utarbetat.
            </seg>
          </u>
          <u xml:id="i-60a7698b21ebb5be-209" prev="i-60a7698b21ebb5be-202" who="Q4975896">
            <seg>
              Jag kom in i ett rum hemmet för familjen var ett rum med föräldralösa
              barn. En flicka på 16 år hade på grund av hiv/aids blivit berövad
              sin mamma. Hon stod ensam med två syskon som hon skulle ta hand
              om. Hon hade vårdat sin mamma till slutet och hade ingen att vända
              sig till i dag. Där gör svenska biståndsmedel skillnad. Den här
              flickan får pengar till skoluniform, till mat och till hjälp att
              försörja sina syskon. Det här ger mig kraft, och den vill jag
              också dela med mig till alla er som engagerar er när det gäller
              biståndet och svenska biståndsmedel.
            </seg>
          </u>
          <u xml:id="i-60a7698b21ebb5be-210" prev="i-60a7698b21ebb5be-202" who="Q4975896">
            <seg>
              Vi vet att internationellt bistånd är kantat av svikna löften.
              Många regeringar saknar viljan att leva upp till FN:s målsättningar.
              Dessutom, vilket har framkommit i dag, är det lika allvarligt
              att biståndet brottas med en del kvalitetsproblem. Bristerna har
              varit många genom åren med alltför otydliga resultatmått och okoordinerade
              insatser. Biståndet har vidare gett alltför låg prioritet till
              demokrati och respekt för mänskliga rättigheter, kvinnors roll
              i utvecklingen och brist på integration av miljöhänsyn.
            </seg>
          </u>
          <u xml:id="i-60a7698b21ebb5be-211" prev="i-60a7698b21ebb5be-202" who="Q4975896">
            <seg>
              Ett annat problem som också har tydliggjorts väldigt tydligt
              i dag är just problemet med korruption. Där har inte kampen letts
              med tillräcklig kraft. Det gör att biståndspengar i många sammanhang
              hamnat fel och inte har bidragit till att minska fattigdomen.
              Bristen på koherens, samordning och resultatrapportering är tydlig.
              Här måste alla Sverige, EU och världssamfundet ta ett större ansvar.
            </seg>
          </u>
          <u xml:id="i-60a7698b21ebb5be-212" prev="i-60a7698b21ebb5be-202" who="Q4975896">
            <seg>
              Många utvecklingsländer tvingas i dag hantera tusentals parallella
              utvecklingsprojekt. Men eftersom projekten ofta saknar samordning,
              som vi efterfrågar, har olika rapporteringsrutiner visat att det
              uppstår brister i effektivitet, och det leder till en stor belastning
              på en ofta redan hårt prövad förvaltning. Det är inte rimligt.
              En bättre koordinering av Sveriges, EU:s och världssamfundets
              bistånd skulle skapa stora samordningsvinster, och det är något
              som vi kristdemokrater verkar för både här i Sverige och på EU-nivå.
            </seg>
          </u>
          <u xml:id="i-60a7698b21ebb5be-213" prev="i-60a7698b21ebb5be-202" who="Q4975896">
            <seg>
              Uppföljningen av politik för global utveckling, PGU-skrivelsen
              som vi behandlar i dag, är positiv. Men vi tycker att den kan
              göras bättre. Vi tycker att det finns brister i hanterbarhet när
              det gäller uppföljning av PGU. Exempelvis radas en mängd mål upp,
              men redovisningen av den genomförda politiken är ofta mycket luddig.
              Tyvärr är den aktuella skrivelsen i alltför många avseenden för
              vagt och oprecist formulerad. Om mer tydliga och mätbara mål inte
              sätts upp blir det svårt att bedöma om politiken har varit verkningsfull
              eller ej, och det skapar en otydlighet när det gäller hur vi i
              riksdagen ska agera men också när det gäller våra väljare.
            </seg>
          </u>
          <u xml:id="i-60a7698b21ebb5be-214" prev="i-60a7698b21ebb5be-202" who="Q4975896">
            <seg>
              I DAC:s så kallade P-review tas ett antal punkter upp om den
              svenska politiken för global utveckling som behöver utvecklas
              eller förändras. Kristdemokraterna delar den kritik som riktas
              mot den svenska regeringen. Exempelvis framhålls vikten av att
              sätta upp operativa mål som kan utvärderas och rapporteras. DAC-analysen
              pekar också på behovet av mer geografiskt koncentrerade biståndsinsatser,
              tydligare strategier för Sveriges multilaterala bistånd, extern
              utvärdering och revision av den svenska utvecklings- och biståndspolitiken.
              Även den kritiken ställer sig Kristdemokraterna bakom.
            </seg>
          </u>
          <u xml:id="i-60a7698b21ebb5be-215" prev="i-60a7698b21ebb5be-202" who="Q4975896">
            <seg>
              Jag vill för ett kort ögonblick, herr talman, också återvända
              till mitt besök i Kenya. Pilotprojektet som Unicef initierat tillsammans
              med ministeriet når över 3 000 barn i fem distrikt i Nairobi.
              Planen är att inom en period av 510 år nå över 300 000 hushåll.
              Planen för att följa upp satsningar på gräsrotsnivå för att på
              så sätt ställa de ansvariga politikerna mot väggen är en möjlighet
              som kan ges i ett demokratiskt samhälle. Där ger jag också stöd
              till hur oerhört viktig demokratin är för att man ska kunna utveckla
              detta.
            </seg>
          </u>
          <note type="speaker">
            Anf. 67 ALICE ÅSTRÖM (v):
          </note>
          <u xml:id="i-60a7698b21ebb5be-216" next="i-60a7698b21ebb5be-229" who="Q4354173">
            <seg>
              Herr talman! Den debatt vi har nu handlar om ett betänkande om
              Sveriges politik för global utveckling. Det handlar om ett beslut
              som fattades här i riksdagen för ett par år sedan där vi nu ska
              följa upp hur vi har kunnat uppnå detta med PGU, Sveriges politik
              för global utveckling. Det viktiga i den här politiken är att
              inte bara fokusera på biståndet. Det är inte den rika världens
              bidrag i form av bistånd som är det viktiga, utan för att kunna
              bekämpa fattigdom måste man ha ett helhetsperspektiv.
            </seg>
          </u>
          <u xml:id="i-60a7698b21ebb5be-217" prev="i-60a7698b21ebb5be-216" who="Q4354173">
            <seg>
              Det är fem år sedan millenniedeklarationen antogs och millennieutvecklingsmålen
              fastställdes av stats- och regeringschefer från FN:s medlemsländer.
              I millenniedeklarationen slås fast att global utveckling förutsätter
              en helhetssyn. Insatser för fattigdomsbekämpning, fred, säkerhet,
              tillväxt, hälsa, utbildning, miljö, mänskliga rättigheter och
              demokrati allt är delar av en helhetssyn. Insikten om att en rättvis
              och hållbar global utveckling är beroende av åtgärder på ett stort
              antal politikområden har inneburit att vi här i Sverige har antagit
              en politik för global utveckling.
            </seg>
          </u>
          <u xml:id="i-60a7698b21ebb5be-218" prev="i-60a7698b21ebb5be-216" who="Q4354173">
            <seg>
              Anledningen till att jag lyfter upp det här, herr talman, är
              att de insatser som Sverige gör när det gäller bistånd är långtifrån
              tillräckliga. Vi måste också se att vår politik på en mängd olika
              områden faktiskt inkräktar på andra människors områden. Det Sverige
              gör när det gäller de rättsliga frågorna, utrikespolitiken, säkerhetspolitiken,
              den svenska försvarspolitiken, den svenska krigsmaterielexporten,
              Sveriges handelspolitik, migrationsfrågor, ekonomisk politik,
              finansiella frågor, hur Sverige agerar i Världsbanken, hur Sverige
              agerar i IMF, Sveriges jordbrukspolitik, Sveriges miljöpolitik
              allt detta är delar som påverkar resten av världen.
            </seg>
          </u>
          <u xml:id="i-60a7698b21ebb5be-219" prev="i-60a7698b21ebb5be-216" who="Q4354173">
            <seg>
              Det Sverige uppnår med biståndspolitiken är långtifrån tillräckligt
              när Sverige genom sin krigsmaterielexport påverkar konflikter
              i världen, när Sverige med sin jordbrukspolitik påverkar jordbruken
              i resten av världen. Det gäller också hur Sverige inom EU agerar
              inför WTO-förhandlingarna och vilken frihandelspolitik Sverige
              driver. Detta påverkar fattigdomen och människors möjligheter
              att leva i resten av världen.
            </seg>
          </u>
          <u xml:id="i-60a7698b21ebb5be-220" prev="i-60a7698b21ebb5be-216" who="Q4354173">
            <seg>
              Det är viktigt, herr talman, att vi i den rika världen kommer
              bort ifrån att det är vårt bistånd, där vi kan styra andra länder,
              som kommer att kunna lösa problemet med fattigdomen. Tvärtom är
              det helhetspolitiken som ska göra det. Det är framför allt också
              en politik som måste bygga på fattiga människors perspektiv på
              utvecklingen. Det måste innebära att fattiga individers erfarenheter,
              intressen, behov och förutsättningar är det som ska vara vägledande
              i fattigdomsbekämpningen. Det måste faktiskt synliggöras, och
              det måste tas som en utgångspunkt när man utformar och genomför
              en politik som ska bekämpa fattigdomen och främja en rättvis global
              utveckling.
            </seg>
          </u>
          <u xml:id="i-60a7698b21ebb5be-221" prev="i-60a7698b21ebb5be-216" who="Q4354173">
            <seg>
              Herr talman! Sverige är faktiskt det första land som har antagit
              en politik med en helhetssyn för en global utveckling. Vi har
              i två skrivelser från regeringen fått en beskrivning av hur den
              svenska regeringen har lyckats med att integrera de här perspektiven
              i sin politik. Vi kan konstatera att vi bara är i början av den
              här utvecklingen.
            </seg>
          </u>
          <u xml:id="i-60a7698b21ebb5be-222" prev="i-60a7698b21ebb5be-216" who="Q4354173">
            <seg>
              Vi från Vänsterpartiet är oroade över att det finns ett perspektiv
              som nu håller på att försvinna. Vi anser att klass- och könsförhållanden
              inverkar på samhällets utveckling och påverkas av den internationella
              politiska utvecklingen, något som finns i regeringens proposition.
              Nu har man ersatt de fem tidigare målen med två perspektiv. Det
              ena perspektivet är kampen mot fattigdomen. Det andra perspektivet
              är rättighetsperspektivet. Vi tycker att det finns en stor risk
              att könsmaktsperspektivet får en andrahandsroll när det gäller
              både kampen mot fattigdom och kampen för rättvisa. Vi vet alla
              att satsningar på kvinnors rättigheter, kvinnors möjligheter,
              är en stark förutsättning för att kunna genomföra förändringar
              i världen.
            </seg>
          </u>
          <u xml:id="i-60a7698b21ebb5be-223" prev="i-60a7698b21ebb5be-216" who="Q4354173">
            <seg>
              Vänsterpartiet anser därför att vi måste ha ytterligare ett perspektiv,
              ett tredje, och det är könsmaktsperspektivet. Det är en förutsättning
              för att lyckas på alla de andra områdena. Med det yrkar jag bifall
              till reservation nr 4.
            </seg>
          </u>
          <u xml:id="i-60a7698b21ebb5be-224" prev="i-60a7698b21ebb5be-216" who="Q4354173">
            <seg>
              Vi från Vänsterpartiet har också kritik beträffande skrivelserna
              från regeringen med tanke på möjligheterna för oss i riksdagen
              att följa upp hur man lyckas genomföra de här målen: Hur driver
              man politiken framåt? Det finns en brist i skrivelserna. Man blandar
              stora och små frågor. Man för inte fram något helhetsperspektiv.
              Det är svårt att urskilja i blandningen av stort och smått. Det
              blir inte heller tydligt vilka de stora problemen är, för det
              är problem när man ska integrera alla politikområden.
            </seg>
          </u>
          <u xml:id="i-60a7698b21ebb5be-225" prev="i-60a7698b21ebb5be-216" who="Q4354173">
            <seg>
              Man lyfter inte heller upp var motsägelserna mellan åtgärderna
              på olika politikområden ligger. Det finns heller inte tydligt
              utsagt hur regeringen hanterar målkonflikter. Där vet vi bland
              annat att handelspolitiken är ett område där vi får en målkonflikt
              mellan en politik för en global utveckling och de svenska egenintressena.
              Krigsmaterielexporten är också en fråga där vi faktiskt vet att
              vi påverkar negativt i världen, men det finns andra svenska intressen.
              De här målkonflikterna behöver lyftas upp och tydligare redovisas
              i de framtida skrivelserna.
            </seg>
          </u>
          <u xml:id="i-60a7698b21ebb5be-226" prev="i-60a7698b21ebb5be-216" who="Q4354173">
            <seg>
              Vi vill också se flera problematiserande frågeställningar. Framtida
              skrivelser anser vi bör inrikta sig på de stora utmaningarna när
              det gäller att skapa samstämmighet mellan de olika politikområdena
              och hur regeringen har tagit itu med det här för att vi från riksdagen
              mer tydligt ska kunna ta ställning till om man är på rätt väg
              eller om man fortfarande har stora brister.
            </seg>
          </u>
          <u xml:id="i-60a7698b21ebb5be-227" prev="i-60a7698b21ebb5be-216" who="Q4354173">
            <seg>
              Vi behöver också lyfta fram miljön mer. En rättvis globalisering
              förutsätter ett rättvist förbrukande av världens naturresurser
              och att alla länder tar ett ansvar för omställningen till en hållbar
              utveckling. Beräkningar som har gjorts för Sverige liksom för
              övriga delar av den industrialiserade världen visar ju att vi
              släpper ut mer föroreningar och förbrukar långt mer resurser än
              vad som är långsiktigt hållbart. Och vi inkräktar faktiskt på
              det globala miljöutrymmet. Med andra ord lever vi i Sverige inte
              på ett sådant sätt att vi kan kalla det hållbart och solidariskt.
              I stället tar vi, eller kanske till och med bestjäl, andra människor
              på deras rättmätiga miljöutrymme och resurser. Det bistånd och
              annat stöd som vi ger fattiga länder uppväger inte på långa vägar
              vår, i ett större globalt perspektiv, slösande livsstil. Vi anser
              att de kommande skrivelserna måste utgå från vad som sägs i miljömålspropositionen
              och redogöra för de faktiska förhållanden som råder när det gäller
              förbrukningen av världens resurser.
            </seg>
          </u>
          <u xml:id="i-60a7698b21ebb5be-228" prev="i-60a7698b21ebb5be-216" who="Q4354173">
            <seg>
              Vi vill också att skrivelsen tydligare ska lyfta fram och mer
              ingående presentera redogörelser för hur Sverige agerar i IMF
              och i Världsbanken och för hur Sverige har agerat för att stärka
              u-ländernas position i IMF och i Världsbanken, så att den svenska
              politiken när det gäller IMF och Världsbanken tillsammans med
              övrig global utvecklingspolitik kan utvärderas ur ett samstämmighetsperspektiv.
              Vi anser nämligen att det är svårt att skapa makroekonomisk stabilitet
              och ekonomisk tillväxt och samtidigt bekämpa fattigdomen. Det
              blir för det mesta fattigdomsbekämpningen som får stryka på foten.
            </seg>
          </u>
          <u xml:id="i-60a7698b21ebb5be-229" prev="i-60a7698b21ebb5be-216" who="Q4354173">
            <seg>
              Jag vill avslutningsvis säga att det finns mycket positivt när
              det gäller den svenska politiken. Det är positivt att Sverige
              har tagit steget till att se att detta inte bara handlar om biståndspolitik.
              Det här handlar om att alla våra politiska beslut och Sveriges
              agerande påverkar andra människor i världen, att vi har ett ansvar
              och att Sverige är ledande på detta område. Men det är viktigt
              att visa att vi kan göra mycket mer och att vi ska göra mycket
              mer.
            </seg>
          </u>
          <note type="speaker">
            Anf. 68 AGNE HANSSON (c):
          </note>
          <u xml:id="i-60a7698b21ebb5be-230" next="i-60a7698b21ebb5be-243" who="Q4692974">
            <seg>
              Herr talman! Politik för global utveckling är inte enbart biståndspolitik.
              Det är viktigt att ha det i minnet. Biståndspolitik är bara en
              del av politik för global utveckling.
            </seg>
          </u>
          <u xml:id="i-60a7698b21ebb5be-231" prev="i-60a7698b21ebb5be-230" who="Q4692974">
            <seg>
              Jag kan börja där Alice Åström slutade. När man är ute och reser
              i världen kan man konstatera att Sverige på många håll har ett
              gott rykte i fråga om utvecklingspolitik. Vi ligger långt framme
              när det gäller att sätta upp mål för att integrera utvecklingspolitiken
              på andra områden. Det är bra om fler länder gör det eftersom effektiviteten
              då blir bättre. Men ingenting är så bra att det inte kan bli bättre.
              Och vi har, sanningen att säga, inte kommit så våldsamt långt
              ifrån att mest diskutera bistånd när vi diskuterar global utvecklingspolitik.
            </seg>
          </u>
          <u xml:id="i-60a7698b21ebb5be-232" prev="i-60a7698b21ebb5be-230" who="Q4692974">
            <seg>
              De mål som vi har satt upp är ambitiösa och många. Kampen mot
              fattigdomen är det ena övergripande perspektivet, och rättighetsperspektivet
              är det andra. Nu vill Alice Åström föra in ett tredje perspektiv,
              ett jämställdhetsperspektiv. Och självklart är jämställdheten
              viktig också i all utvecklingspolitik.
            </seg>
          </u>
          <u xml:id="i-60a7698b21ebb5be-233" prev="i-60a7698b21ebb5be-230" who="Q4692974">
            <seg>
              Till dessa två övergripande mål har vi åtta huvuddrag att också
              ta hänsyn till när vi formar vår utvecklingspolitik. Det är grundläggande
              värden som demokrati och god samhällsstyrning, som man säger.
              Det är hållbar utveckling, konflikthantering och mycket annat.
            </seg>
          </u>
          <u xml:id="i-60a7698b21ebb5be-234" prev="i-60a7698b21ebb5be-230" who="Q4692974">
            <seg>
              För min del är det väldigt viktigt att vi har det ekologiska
              perspektivet ihop med det ekonomiska och det socialt hållbara
              perspektivet när vi diskuterar målsättningar.
            </seg>
          </u>
          <u xml:id="i-60a7698b21ebb5be-235" prev="i-60a7698b21ebb5be-230" who="Q4692974">
            <seg>
              Vi får kanske akta oss för att rada upp för många mål, perspektiv
              och huvuddrag och så att säga förlora i effektivitet och blanda
              bort oss i alla begrepp. Mänskliga rättigheter och demokrati måste
              vara grundläggande viktiga värden också när vi diskuterar utvecklingspolitik.
            </seg>
          </u>
          <u xml:id="i-60a7698b21ebb5be-236" prev="i-60a7698b21ebb5be-230" who="Q4692974">
            <seg>
              Jag kom för fem minuter sedan in hit till kammaren från en resa
              till Prag. Jag har varit där och diskuterat bland annat Kroatiens
              möjligheter för ett EU-inträde. Det är ibland skrämmande hur lite
              vikt vissa andra medlemsstater fäster vid värden som mänskliga
              rättigheter och demokrati. Därför tycker jag att det är viktigt
              att ha med det i sammanhanget, både när vi formar och integrerar
              de politiska mål som vi har i vår utvecklingspolitik och när vi
              diskuterar det ur ett internationellt perspektiv.
            </seg>
          </u>
          <u xml:id="i-60a7698b21ebb5be-237" prev="i-60a7698b21ebb5be-230" who="Q4692974">
            <seg>
              Jag tänker inte gå särskilt djupt in i utskottets betänkande
              när det gäller politiken för global utveckling. Dels har vi ännu
              inte arbetat så länge utifrån det enhälliga beslut som vi tog
              om den utredning som lade upp riktlinjerna för detta, dels har
              vi nu fått ett par redovisningar, men jag tycker att regeringen
              ändå inte har hunnit särskilt långt i sitt arbete med att redovisa
              och samordna denna politik. Det tycker vi inte är så bra.
            </seg>
          </u>
          <u xml:id="i-60a7698b21ebb5be-238" prev="i-60a7698b21ebb5be-230" who="Q4692974">
            <seg>
              Vi från Centerpartiet har i första hand velat fokusera på att
              man nu kommer i gång med detta helhetsperspektiv och att man ger
              riksdagen en redovisning som visar att vi vill, kan och måste
              gå den här breda vägen. Men det är svårt att utläsa vad regeringen
              prioriterar och vilka målsättningar som fortfarande finns och
              som gäller i utvecklingspolitiken. Framför allt saknar vi från
              Centerpartiet nya och mätbara mål för hur politiken på ett mer
              samstämmigt sätt ska bidra till en global hållbar utveckling och
              en rättvis utveckling och fördelning av dessa resurser. Det handlar
              exempelvis om vilka ambitioner som regeringen har för att finna
              alternativ till hur de fattigaste länderna ska kunna avskriva
              skulderna och om vilka instrument och förslag som Sverige ska
              presentera för skuldavskrivningarna. Där råder det enighet om
              HIPC-perspektivet och när det inte räcker.
            </seg>
          </u>
          <u xml:id="i-60a7698b21ebb5be-239" prev="i-60a7698b21ebb5be-230" who="Q4692974">
            <seg>
              Ger man till exempel stöd till en utförsäljning av IMF:s skuldreserver,
              eller kommer man att lägga fram förslag till globala oberoende
              skuldavskrivningsfunktioner? Det är en fråga som vi ställer och
              som jag tycker borde redovisas. En annan viktig fråga är: Vilka
              strategier och planer har regeringen för att öka de fattigaste
              människornas inflytande i de globala institutionerna? Det framgår
              inte av de redovisningar som vi har fått. Vilka ambitioner och
              mål har regeringen för att minska odemokratiska och informella
              beslutsformer när det gäller handelsavtal och förhandlingar?
            </seg>
          </u>
          <u xml:id="i-60a7698b21ebb5be-240" prev="i-60a7698b21ebb5be-230" who="Q4692974">
            <seg>
              Det är naturligtvis ur ett utvecklingsperspektiv också oerhört
              viktigt vad som händer i Aseanländerna just nu i Japan, USA och
              de stora länderna inför WTO-förhandlingarna och hur framtida handelspolitik
              och framtida jordbrukspolitik ser ut utifrån de fattiga ländernas
              perspektiv, inte minst i Afrika.
            </seg>
          </u>
          <u xml:id="i-60a7698b21ebb5be-241" prev="i-60a7698b21ebb5be-230" who="Q4692974">
            <seg>
              Riksdagen har också understrukit behovet av inventeringar av
              problem och konsekvensanalyser av olika politikområden som ska
              finnas med i utvecklingsperspektiven. Där tycker vi också att
              regeringen tydligare bör klargöra vilka mål som man har för olika
              politikområden och vilka problem som man vill lösa. Detta är grundläggande
              för att det ska gå att mäta vilket genomslag för den nya politiken
              som ska gälla.
            </seg>
          </u>
          <u xml:id="i-60a7698b21ebb5be-242" prev="i-60a7698b21ebb5be-230" who="Q4692974">
            <seg>
              För att vi ska kunna följa regeringens hantering av målkonflikter
              är det naturligtvis nödvändigt att det införs krav på konsekvensanalyser
              där just fattigdoms- och rättighetsperspektivet ska vara tongivande.
            </seg>
          </u>
          <u xml:id="i-60a7698b21ebb5be-243" prev="i-60a7698b21ebb5be-230" who="Q4692974">
            <seg>
              Herr talman! Jag yrkar bifall till reservation nr 5 av Annika
              Qarlsson, där hon pekar just på en ökad tydlighet i redovisningen
              av politik för global utveckling, men som vi inte har lyckats
              få stöd för av utskottets majoritet.
            </seg>
          </u>
          <note type="speaker">
            Anf. 69 LOTTA HEDSTRÖM (mp):
          </note>
          <u xml:id="i-60a7698b21ebb5be-244" next="i-60a7698b21ebb5be-262" who="Q517960">
            <seg>
              Herr talman! I morgon ska jag äntligen åka till Irak och Kurdistan,
              ett ställe som jag många gånger önskat komma till och varit på
              väg till. Men det har kommit saker i vägen krig och annat.
            </seg>
          </u>
          <u xml:id="i-60a7698b21ebb5be-245" prev="i-60a7698b21ebb5be-244" who="Q517960">
            <seg>
              I min packning ligger självklart en trave gröna häften. Det är
              kortversionen av vår svenska politik för global utveckling, PGU,
              som jag numera aldrig missar att ta med och sätta i händerna på
              de människor som jag möter och som bryr sig om världens utveckling
              och sitt eget lands progressiva politik. Irak är inget biståndsland,
              men det är ett land som är illa klämt mellan diktatorer, vattenbrist,
              etnisk rivalitet, geopolitiska intressen och framför allt, fram
              till för tio år sedan, omvärldens glömska.
            </seg>
          </u>
          <u xml:id="i-60a7698b21ebb5be-246" prev="i-60a7698b21ebb5be-244" who="Q517960">
            <seg>
              Många saker påverkar utveckling, till exempel naturkatastrofer,
              korruption, geopolitiska intressen det låter ungefär som om olja
              vore någon sorts hobby och inte ett dödligt allvar världshandel
              och långivning med sina subtila eller öppna tvång från dem som
              är starkare och sätter dagordningarna. Alla dessa faktorer finns
              i PGU insatta i ett sammanhang som gör det möjligt att förstå
              och anpassa våra åtgärder och vår politik på ett verkningsfullt
              sätt.
            </seg>
          </u>
          <u xml:id="i-60a7698b21ebb5be-247" prev="i-60a7698b21ebb5be-244" who="Q517960">
            <seg>
              Politiken för global utveckling är inte heller, som flera påpekat,
              en renodlad biståndspolitik, utan den är ett samlat verktyg där
              Sverige visar sina samlade ambitioner och sin samlade syn på fattigdomsbekämpning
              och utveckling över huvud taget. Där är bistånd bara ett redskap.
              Det är en mycket bra produkt, med andra ord, och troligen det
              betänkande som jag kommer att vara mest stolt över att ha medverkat
              i när denna mandatperiod är över.
            </seg>
          </u>
          <u xml:id="i-60a7698b21ebb5be-248" prev="i-60a7698b21ebb5be-244" who="Q517960">
            <seg>
              Men det ska alltid finnas ett men den måste kontinuerligt användas,
              utvärderas och följas upp. Den ska inte bara trona i resepackningen
              som en inspirerande text om samstämmigt utvecklingstänkande såväl
              borta som hemma.
            </seg>
          </u>
          <u xml:id="i-60a7698b21ebb5be-249" prev="i-60a7698b21ebb5be-244" who="Q517960">
            <seg>
              Regeringen har satt ribban högt: en nyinrättad utvärderingsmyndighet
              om bistånd och två uppföljningsskrifter i snabb takt, efter deras
              egen proposition och detta innan varken hela Regeringskansliet
              eller hela riksdagen förstått vilken revolutionerande sak det
              är. Det tog sin tid för regeringen att redovisa det åliggande
              som de hade om var en koordineringsfunktion för all denna vackra
              samstämmighet skulle ligga. Utvecklingsinriktad fattigdomsbekämpning
              med hållbarhet, rättighetsperspektiv och de åtta grunddragen framför
              ögonen, som både Alice Åström och Agne Hansson tog upp, kräver
              sitt. Och det luddiga svaret blev ansvarig minister, interdepartemental
              arbetsgrupp och hela UD. De ska vara de koordinerande och pådrivande
              krafterna i detta. Det må vi riksdagsledamöter tills vidare låta
              oss nöjas med. Det är möjligt att vi återkommer.
            </seg>
          </u>
          <u xml:id="i-60a7698b21ebb5be-250" prev="i-60a7698b21ebb5be-244" who="Q517960">
            <seg>
              Men så var det det där med pådrivande. Nu brinner det i knutarna
              för att uppfylla millenniemålen. Årets alla olika FN-dokument
              och FN-toppmöten har pekat på att det är i år som inriktningen
              av världens ansatser, eller brist på ansatser, fäller avgörandet
              om vi ska kunna halvera fattigdomen i världen till år 2015 eller
              inte.
            </seg>
          </u>
          <u xml:id="i-60a7698b21ebb5be-251" prev="i-60a7698b21ebb5be-244" who="Q517960">
            <seg>
              I den stora globala politiska ansatsen är vår egen svenska PGU
              en viktig och trendsättande sak, och Sverige måste inse sin ledarroll.
              Sverige är ett litet men rikt och stabilt land med gott rykte
              som generös och uthållig givare. Om vi ändrar kurs, fördjupar
              analysen och breddar åtgärderna sätter det sina spår!
            </seg>
          </u>
          <u xml:id="i-60a7698b21ebb5be-252" prev="i-60a7698b21ebb5be-244" who="Q517960">
            <seg>
              Därför, fru talman, är det också petigt med detaljerna.
            </seg>
          </u>
          <u xml:id="i-60a7698b21ebb5be-253" prev="i-60a7698b21ebb5be-244" who="Q517960">
            <seg>
              Vi ska inte skriva om globala utmaningar när vi menar globala
              nyttigheter, för det är om dem, till exempel vattenresursen i
              världen, som de verkliga bataljerna står. Det är därför Världsbankens
              utlåning till gigantiska dammprojekt, som förstör grundvattenbalanserna
              och riskerar fred mellan länder, måste kritiseras och förvisas
              från den hållbara utvecklingsagendan. Därför måste WTO:s Gatsavtals
              krav på privatisering av vattendistributionen kläs av och ställas
              till beskådan, så fräck som den är. Vi måste i Sverige vara eniga
              om analysen av vad som ska försvaras så att vi kan få med oss
              de andra inflytelserika krafterna på en verkligt rättvis och hållbar
              utvecklingsväg. Vatten är den här planetens enskilt viktigaste
              globala nyttighet.
            </seg>
          </u>
          <u xml:id="i-60a7698b21ebb5be-254" prev="i-60a7698b21ebb5be-244" who="Q517960">
            <seg>
              Inte heller duger det att sväva på målet om hur man ska handskas
              med målkonflikter. Några har varit inne på det i dag. Självklart
              kommer olika intressen, traditioner och redan tagna beslut att
              spreta när man sätter sig före att skapa samstämmighet över hela
              detta fält. Då måste värdehierarkier skapas och prioriteringarna
              göras tydliga.
            </seg>
          </u>
          <u xml:id="i-60a7698b21ebb5be-255" prev="i-60a7698b21ebb5be-244" who="Q517960">
            <seg>
              Skrivelserna, bägge två, och vårt eget betänkande väjer för detta,
              och särskilt allvarligt är det på en punkt. Jag och många freds-
              och utvecklingsvänner hävdar att socialdemokratin kör med dubbla
              standarder, för ingen kan påstå att vapenproduktion, vapenexport,
              Jasplan till Sydafrika eller Brasilien, som socialdemokratin försvarar,
              ens är i närheten av global fattigdomsbekämpning eller hållbar
              utveckling för någon. Jag hade helst velat slippa att i övermorgon
              i Irak förklara varför massor av svenska vapen spridit förödelse
              även där. Betänkandets och rapporternas grepp om detta är, fru
              talman, blott alltför mesigt. Jag yrkar bifall till reservation
              7.
            </seg>
          </u>
          <u xml:id="i-60a7698b21ebb5be-256" prev="i-60a7698b21ebb5be-244" who="Q517960">
            <seg>
              Den här kritiken känner regeringen också väl till alltifrån den
              första stund när jag och Jan O Karlsson började skriva propositionen
              våren 2003, och sedan har detta framförts samstämmigt av alla
              frivilligorganisationer i solidaritets- och biståndsbranschen.
              Ändå är inga riktningsförändringar, ingen ånger eller bot, över
              huvud taget synliga i dessa rapporter. Det här Jämtin, Persson,
              UD och Oljelund är den svartaste fläcken på den solljusa svenska
              utvecklingspolitiken. Vapen skapar ingen utveckling. Demokratisk
              vattenförsörjning däremot gör det.
            </seg>
          </u>
          <u xml:id="i-60a7698b21ebb5be-257" prev="i-60a7698b21ebb5be-244" who="Q517960">
            <seg>
              Jag går vidare, fru talman, till några andra små och stora skönhetsfläckar.
              Det är inte företagen och handelsintressena som ska styra och
              ställa i vår värld. Det är omsorgen om människor och natur. Därför
              ska inte handelspolitiska villkor vara ömsesidigt stödjande mot
              FN-konventioner, det vill säga mot globala avtal om sociala förhållanden
              eller mot de få natur- och miljövårdande överenskommelser som
              vi slutit i världen. De ska vara underordnade.
            </seg>
          </u>
          <u xml:id="i-60a7698b21ebb5be-258" prev="i-60a7698b21ebb5be-244" who="Q517960">
            <seg>
              Det ska inte vara mer angeläget att roffa åt sig patent på till
              exempel livsformer och sedan tvingas indiska småbönder till självmord
              för att de är så skuldsatta av GMO-grödor till agrobusiness -jättarna
              att de förlorat allt sitt hopp och all sin självrespekt.
            </seg>
          </u>
          <u xml:id="i-60a7698b21ebb5be-259" prev="i-60a7698b21ebb5be-244" who="Q517960">
            <seg>
              Om dessa hemska förhållanden berättade Vandana Shiva, miljö-
              och globalrättvisekämpen som var på besök i Sverige förra veckan.
              I samband med premiären på filmen Bullshit om hennes märkliga
              liv som kärnforskare, Right Livelihood-pristagare, aktivist och
              författare fick hon återigen tillfälle att peka ut sambanden mellan
              storföretagens hänsynslöshet och de små människornas och miljöns
              utsatthet över hela planeten.
            </seg>
          </u>
          <u xml:id="i-60a7698b21ebb5be-260" prev="i-60a7698b21ebb5be-244" who="Q517960">
            <seg>
              Lyssnar man på henne, vilket vi var en skara här i huset som
              gjorde, inser man att de som behöver tyglas återigen är de stora
              och de rika. Deras regler och agendor för avreglerad handel och
              ekonomistisk ekonomistyrning har ju hittills varit kontraproduktiva
              för fattigdomsbekämpning, något som FN-organet UNDP också lett
              i bevis. Världsbanken håller sakta på att tänka om vad gäller
              långivning till exempelvis gigantiska dammprojekt och förorenande
              gruvor. WTO tvingas tänka om, för de fattiga länderna lämnar inte
              in erbjudanden i Gatsförhandlingarna om att exponera sig för tjänstehandelsavregleringar,
              vilket till exempel vårt EU hoppats.
            </seg>
          </u>
          <u xml:id="i-60a7698b21ebb5be-261" prev="i-60a7698b21ebb5be-244" who="Q517960">
            <seg>
              De fattiga länderna vill få behålla skydd för både sitt livsuppehållande
              egna jordbruk och en spirande egen förädlingsindustri. AoA-avtalet
              om jordbruk i WTO, där maten blir till vilken handelsvara som
              helst, står alltså med rätta och stampar. EU och USA visar blott
              svaga tecken på att sluta subventionera sina egna kossor mer än
              fattiga bröder och systrar som bara har två ben. Möjligheten till
              ett nytt så kallat fiasko för WTO:s Doharunda i Hongkong i december
              är alltså överhängande. En klarhet i den svenska linjen, nu i
              Hongkong, om att människor och miljö är viktigare att ta hänsyn
              till än pengar, handel och business hade varit på sin plats. Därför
              yrkar jag bifall till reservation 8.
            </seg>
          </u>
          <u xml:id="i-60a7698b21ebb5be-262" prev="i-60a7698b21ebb5be-244" who="Q517960">
            <seg>
              Slutligen, fru talman! Vi lever i en bakvänt skuldsatt värld.
              De största penningströmmarna går de facto från syd till nord,
              men det är syd som ska återbetala. Inga PGU-åtgärder, hur koordinerade
              och samstämmiga de än är, kommer att få bukt med världsfattigdomen
              om inte syds skulder till nord skrivs av effektivt, snabbt och
              framför allt relaterat till hur man kan klara av sitt millenniemålsarbete.
              En bättre definition av hållbar skuld inom det så kallade HIPC-arbetet
              är vad Sverige måste verka för och redovisa för oss i riksdagen.
            </seg>
          </u>
          <note type="speaker">
            Anf. 70 BERNDT EKHOLM (s):
          </note>
          <u xml:id="i-60a7698b21ebb5be-263" next="i-60a7698b21ebb5be-287" who="Q4894082">
            <seg>
              Fru talman! Politiken för global utveckling har två mål. Det
              ena målet är att bidra till en rättvis och hållbar global utveckling,
              och det målet gäller samtliga politikområden som vi arbetar med
              i Sverige. Det andra målet är ett särskilt tillagt mål för politikområdet
              utvecklingssamarbete, och det är att skapa förutsättningar för
              fattiga människor att förbättra sina levnadsvillkor.
            </seg>
          </u>
          <u xml:id="i-60a7698b21ebb5be-264" prev="i-60a7698b21ebb5be-263" who="Q4894082">
            <seg>
              Till de här två målen har vi lagt två perspektiv det ena är ett
              rättviseperspektiv och det andra är de fattiga människornas perspektiv
              för att den här politiken för global utveckling ska bli lyckosam.
            </seg>
          </u>
          <u xml:id="i-60a7698b21ebb5be-265" prev="i-60a7698b21ebb5be-263" who="Q4894082">
            <seg>
              Sedan innehåller den här politiken åtta huvuddrag som ska genomsyra
              alla politikområden, och de är indelade, kan man säga, i tre huvudgrupper.
              En grupp handlar om de grundläggande värdena, som är demokrati,
              mänskliga rättigheter och jämställdhet, genderperspektivet. En
              grupp handlar om hållbar utveckling, som innehåller miljömål,
              mål om den sociala utvecklingen och den ekonomiska utvecklingen.
              Det är de tre ben som hållbar utveckling har. Sedan finns det
              två tillagda mål, ett mål om konflikthantering och ett om globala
              gemensamma nyttigheter.
            </seg>
          </u>
          <u xml:id="i-60a7698b21ebb5be-266" prev="i-60a7698b21ebb5be-263" who="Q4894082">
            <seg>
              Ja, vi kan på ett sätt kalla dem mål, men det är ändå en liten
              skillnad. Det är tanken att det här är någonting som ska genomsyra
              verksamheten utifrån de överordnade mål som vi har satt upp. Dessutom
              är det meningen att det här paketet av mål och huvuddrag ska medverka
              till att vi kan uppfylla FN:s millenniemål, de åtta mål som FN
              satte upp år 2000.
            </seg>
          </u>
          <u xml:id="i-60a7698b21ebb5be-267" prev="i-60a7698b21ebb5be-263" who="Q4894082">
            <seg>
              Tanken är att alla politikområden ska styras mot det här, att
              alla politikområden samstämt ska verka i den här riktningen när
              vi talar om utvecklingspolitik, det vill säga politik riktad mot
              utvecklingsländer och det vi kallar transitionsländer som finns
              i östra Europa. Meningen är inte bara att Regeringskansliet ska
              syssla med det här eller att vi i riksdagen ska engageras i det,
              utan meningen är också att hela samhället ska engageras. Även
              den privata sektorn ska delta i uppfyllandet av de här målen och
              frivilligsektorn. Det gäller hela det civila samhället.
            </seg>
          </u>
          <u xml:id="i-60a7698b21ebb5be-268" prev="i-60a7698b21ebb5be-263" who="Q4894082">
            <seg>
              Det är en ny ansats, både vad gäller inriktningen av politiken
              och vad gäller vilka som ska delta i genomförandet, i förhållande
              till tidigare.
            </seg>
          </u>
          <u xml:id="i-60a7698b21ebb5be-269" prev="i-60a7698b21ebb5be-263" who="Q4894082">
            <seg>
              Jag tycker nog ändå att man kan säga att det är en enorm framgång
              att vi har kunnat komma samman om en sådan här politik. Och, som
              någon redan har sagt: Sverige är först i världen med att kunna
              besluta om ett sådant här paket för sin utvecklingspolitik. Dessutom
              är det väldigt glädjande att det har rått så stor enighet om att
              vi ska arbeta på det här sättet. Oavsett vilket parti man vänder
              sig till finns det en enighet om att det är en sådan här politik
              vi behöver. Sedan kan vi strida om innehållet i själva politiken,
              men vi är överens om att vi måste ha en sådan här inriktning för
              att vi ska nå framgång i politiken, och det är väldigt väldigt
              viktigt.
            </seg>
          </u>
          <u xml:id="i-60a7698b21ebb5be-270" prev="i-60a7698b21ebb5be-263" who="Q4894082">
            <seg>
              Samtidigt måste vi naturligtvis inse att det här är en enorm
              utmaning. Det är verkligen ett rejält beting vi tar på oss. Vi
              är först i världen med att sätta ned foten på det här sättet.
              Nu återstår att se om vi kommer att ligga först i genomförandet
              av en sådan här politik också, för man möter många svårigheter
              på den vägen. Det är alla politikområden som ska tänka om och
              inse att vi måste arbeta i samma riktning när vi talar om en politik
              för global utveckling.
            </seg>
          </u>
          <u xml:id="i-60a7698b21ebb5be-271" prev="i-60a7698b21ebb5be-263" who="Q4894082">
            <seg>
              Med vetskap om hur svårt det har varit att samla en politik på
              miljöområdet eller för all del när det gäller mainstreaming inom
              jämställdhetsområdet, där det ändå om vi jämför med övriga världen
              har gått oerhört fort, kan vi förstå att det här kommer att ta
              tid. Det måste vi vara medvetna om.
            </seg>
          </u>
          <u xml:id="i-60a7698b21ebb5be-272" prev="i-60a7698b21ebb5be-263" who="Q4894082">
            <seg>
              Regeringen har för att medverka till att vi driver på i den här
              utvecklingen bestämt sig för att varje år leverera en skrivelse
              till riksdagen som redovisar hur arbetet fortskrider. Den första
              skrivelsen kom förra året, och den andra kom i början av detta
              år. Den första var ett foto, som beskrev vårt utgångsläge. I den
              andra skrivelsen började man mer genomföra politiken. Man började
              sätta upp mål för de olika huvuddragen. De åtta olika huvuddrag
              som vi har fick under sig olika målformuleringar som berör olika
              politikområden. Det vi har kvar är naturligtvis att sätta upp
              operativa mål för respektive politikområde, precis som vi krävde
              i vårt beslut i slutet av 2003. Men dit vi har kommit nu, och
              som har redovisats i skrivelsen, är att vi har mål baserade på
              de olika huvuddragen som i sin tur berör de olika politikområdena.
              Det är väldigt många mål, och jag tycker att det är en väldigt
              bra ansats som redovisas i skrivelsen. På ett sätt, med vetskap
              om hur svårt sådant här är, tycker jag att man har kommit längre
              än vad man kunde förvänta sig.
            </seg>
          </u>
          <u xml:id="i-60a7698b21ebb5be-273" prev="i-60a7698b21ebb5be-263" who="Q4894082">
            <seg>
              Det framgår också av skrivelsen att nästa steg, steg tre, är
              att försöka fördjupa sig inom några politikområden, och man räknar
              också upp dem. Det gäller handel, jordbruk och miljö, där vi redan
              har kommit en viss bit. Men det finns också andra områden där
              vi inte har kommit lika långt som man vill ta upp, som säkerhetspolitiken
              och migrationspolitiken. Sedan vet vi att vi har många fler politikområden,
              men vi måste börja någonstans. Man måste också diskutera på vilka
              områden det är viktigast att först få bra operativa mål och bra
              strategier för hur vi ska nå de här målen.
            </seg>
          </u>
          <u xml:id="i-60a7698b21ebb5be-274" prev="i-60a7698b21ebb5be-263" who="Q4894082">
            <seg>
              Vi behandlar alltså i dag inte någon biståndspolitik, utan vi
              behandlar politiken för global utveckling där biståndspolitiken
              är ett politikområde. Tar vi utgiftsområdena så är det 1 av 27.
              Det beror på vad man menar med politikområde. Många har lagt ned
              mycket tid här på att debattera och lägga ut texten om biståndspolitiken,
              men det är alltså en liten, liten del av hela den här politiken.
              Det är en viktig del, men det är trots allt bara en del.
            </seg>
          </u>
          <u xml:id="i-60a7698b21ebb5be-275" prev="i-60a7698b21ebb5be-263" who="Q4894082">
            <seg>
              Från majoritetens sida tillstyrker vi självfallet förslaget i
              det betänkande som vi diskuterar här. Jag yrkar också avslag på
              alla reservationer.
            </seg>
          </u>
          <u xml:id="i-60a7698b21ebb5be-276" prev="i-60a7698b21ebb5be-263" who="Q4894082">
            <seg>
              I betänkandet berör vi målen, och dem har jag redan kommenterat.
              Men vi berör också utvärderingsfrågorna. Där pekar vi främst på
              möjligheterna att utvärdera politikområdet biståndet och går igenom
              lite olika utvärderingsvägar som vi har. Vi pekar bland annat
              på det nya institutet i Karlstad, som är en form av extern utvärdering
              som sätts i sjön den 1 januari. Vi tar upp organisationsfrågor
              och pekar bland annat på och noterar att regeringen nu har skapat
              en koordineringsenhet inom Utrikesdepartementet för politiken.
            </seg>
          </u>
          <u xml:id="i-60a7698b21ebb5be-277" prev="i-60a7698b21ebb5be-263" who="Q4894082">
            <seg>
              Många kommenterar skrivelsens upplägg och är väldigt otåliga
              för att inte det eller det eller det har redovisats. Jag har redan
              försökt, i det jag har sagt, att peka på detta: Hur lång tid tog
              det att genomföra mainstreaming i jämställdhet? Ja, alla vi som
              sitter här kan vara överens om att vi inte är i mål än när det
              gäller det. Och ändå har vi kanske kommit längst i världen. Det
              gäller också miljöfrågor och så vidare. Vi måste inse att saker
              och ting tar tid. Det kan väl vara ett svar på den här otåligheten.
            </seg>
          </u>
          <u xml:id="i-60a7698b21ebb5be-278" prev="i-60a7698b21ebb5be-263" who="Q4894082">
            <seg>
              Ett avsnitt behandlar också några speciella frågor som jag inte
              berör särskilt här. Det är ett avslutande avsnitt i det här betänkandet.
              Tonläget i betänkandet är sådant att vi tycker att många motionärer
              har redovisat en hel serie uppslag som är värdefulla att fundera
              på. Genom betänkandet överlämnar vi dem för regeringens handläggning.
              Det är egentligen väldigt få synpunkter som vi avspisar i betänkandet,
              utan vi tar emot dem.
            </seg>
          </u>
          <u xml:id="i-60a7698b21ebb5be-279" prev="i-60a7698b21ebb5be-263" who="Q4894082">
            <seg>
              Det finns ett antal reservationer. Jag hinner inte beröra alla,
              men jag tar dem som jag tycker är viktigast först. Den första
              reservationen, som är skriven av Miljöpartiet och Centerpartiet,
              handlar om att man inte längre ställer upp på det beslut som vi
              tog i december 2003. Det förvånar mig. Man vill nu ha ett nytt
              mål för politiken för global utveckling. Det målet ska vara FN:s
              millenniemål, de här åtta målen, med två ytterligare mål tillagda,
              som ska skrivas, för demokrati och mänskliga rättigheter.
            </seg>
          </u>
          <u xml:id="i-60a7698b21ebb5be-280" prev="i-60a7698b21ebb5be-263" who="Q4894082">
            <seg>
              Jag tycker att de mål som vi har satt upp, det om rättvis och
              hållbar utveckling och det särskilda målet för biståndet med fattigdomsinriktningen,
              är bra mål. Det framgår också att vi genom de målen ska uppfylla
              FN:s millenniemål. Hur skulle det se ut om vi hade beslutat att
              anta det som ni föreslår? Då skulle vi gå tillbaka till Regeringskansliet,
              som nyligen har satt de här två målen i sjön, som vi har bestämt
              oss för, och som håller på och bygger upp hela organisationen
              utifrån det, och säga: Nej, de målen gäller inte längre utan nu
              ska vi ha de här målen i stället.
            </seg>
          </u>
          <u xml:id="i-60a7698b21ebb5be-281" prev="i-60a7698b21ebb5be-263" who="Q4894082">
            <seg>
              Man kan inte arbeta i en statlig organisation eller ens i en
              kommunal organisation på det sättet. Lite stadga måste man begära.
              Jag är faktiskt förvånad att ni kräver ett nytt PGU-mål. Det säger
              jag med anledning av att dessa två partier var överens i december
              2003, för knappt två år sedan, om det mål vi satte för PGU. Moderaterna
              ville ha ett annat mål för biståndet. Men Centern ville inte heller
              då ha ett annat mål för biståndet.
            </seg>
          </u>
          <u xml:id="i-60a7698b21ebb5be-282" prev="i-60a7698b21ebb5be-263" who="Q4894082">
            <seg>
              Folkpartiet står kvar vid sitt krav på att man vill demokrati
              som överordnat mål. Det sade man också i december 2003. Det är
              inte så konstigt att man vidhåller det. Det vore naturligtvis
              lika oklokt nu att byta ut det överordnade målet. Det skulle skapa
              kaos i Regeringskansliet om man håller på och flyttar om överordnade
              mål på det sättet. Samtidigt måste man säga att det rimliga ändå
              är att som överordnat mål ha människans välfärd.
            </seg>
          </u>
          <u xml:id="i-60a7698b21ebb5be-283" prev="i-60a7698b21ebb5be-263" who="Q4894082">
            <seg>
              De mål vi har satt upp är rimliga. Jag tycker personligen att
              demokrati är det främsta medlet för att nå de mål som vi har satt
              upp. Vänd på resonemanget, Birgitta Ohlsson. Sätt upp demokrati
              som överordnat mål och sätt upp som medel fattigdomsbekämpning,
              rättvisa och hållbar utveckling. Det räcker att testa den tanken
              för att inse hur fel det är att sätta demokrati som överordnat
              mål. Men det är det främsta medlet vi har.
            </seg>
          </u>
          <u xml:id="i-60a7698b21ebb5be-284" prev="i-60a7698b21ebb5be-263" who="Q4894082">
            <seg>
              Både kd och Centerpartiet är otåliga för att vi inte har kommit
              längre i vår redovisning. Jag har redan markerat att vi får vänta
              oss att det tar tid. Intressant är att kd också i sin reservation
              inte är nöjt med PGU-målet utan uttryckligen talar om att man
              vill ha mänskliga rättigheter, fattigdomsbekämpning och demokrati
              som icke förhandlingsbara överordnade mål. Det står lite längre
              ned i reservationen. Det är en orealistisk tanke att byta ut det
              överordnade målet. Det innebär att också kd hoppar av decemberbeslutet
              från 2003. Jag är mycket förvånad.
            </seg>
          </u>
          <u xml:id="i-60a7698b21ebb5be-285" prev="i-60a7698b21ebb5be-263" who="Q4894082">
            <seg>
              Centerpartiet svävar lite grann på målet. I en annan reservation
              där man talar om hur otålig man är hänvisar man till målet för
              global och hållbar utveckling och inte till det nya mål som man
              nu vill ha. Man kan undra var Centerpartiet egentligen står.
            </seg>
          </u>
          <u xml:id="i-60a7698b21ebb5be-286" prev="i-60a7698b21ebb5be-263" who="Q4894082">
            <seg>
              Det finns några fler reservationer som behandlar andra frågeställningar.
              Det är bland annat en reservation från Folkpartiet om en demokratienhet
              på Regeringskansliet. Det är ganska rimligt att det är regeringens
              sak att själv avgöra sin organisation.
            </seg>
          </u>
          <u xml:id="i-60a7698b21ebb5be-287" prev="i-60a7698b21ebb5be-263" who="Q4894082">
            <seg>
              Jag hinner inte gå längre in på detta. Nu har jag redan överskridit
              den tid jag har satt ut med två och en halv minut. Jag tackar
              för ordet.
            </seg>
          </u>
          <note type="speaker">
            Anf. 71 AGNE HANSSON (c) replik:
          </note>
          <u xml:id="i-60a7698b21ebb5be-288" next="i-60a7698b21ebb5be-291" who="Q4692974">
            <seg>
              Fru talman! Centerpartiet har inte hoppat av PGU, Berndt Ekholm.
              Det kan man väl inte säga. Det är rätt klart var vi står. Men
              var det så många som blev särskilt mycket klokare av den redovisning
              av målen som Berndt Ekholm gjorde? Vi har två mål, vi har två
              perspektiv, sade han, vi har åtta huvuddrag, och sedan ska vi
              också klara FN:s millenniemål. Det finns en risk att vi skjuter
              med hagelbössa och inte med kula för att träffa och bli effektiv.
            </seg>
          </u>
          <u xml:id="i-60a7698b21ebb5be-289" prev="i-60a7698b21ebb5be-288" who="Q4692974">
            <seg>
              Mitt svar på frågan var Centerpartiet står i de här frågorna,
              Berndt Ekholm, kan sammanfattas i två ord: hållbar utveckling.
              Skapar vi inte en utveckling som är hållbar ser vi inte att det
              är en vettig utveckling. Det gäller ekonomin, miljön och den sociala
              delen. Utan de tre viktiga sakerna kan vi inte förbättra villkoren
              för människorna i världen.
            </seg>
          </u>
          <u xml:id="i-60a7698b21ebb5be-290" prev="i-60a7698b21ebb5be-288" who="Q4692974">
            <seg>
              I det sammanhanget är det utomordentligt viktigt att arbetet
              för demokrati och mänskliga rättigheter är högt prioriterat och
              får en framskjuten plats. Det är i en demokrati med mänskliga
              rättigheter i botten som man kan skapa förbättringar och hållbar
              utveckling för alltfler.
            </seg>
          </u>
          <u xml:id="i-60a7698b21ebb5be-291" prev="i-60a7698b21ebb5be-288" who="Q4692974">
            <seg>
              Det är vad vi tar upp i reservation nr 1, som jag också yrkar
              bifall till. Jag utgår från att det redan är gjort. Det är för
              att hitta fram till den breda utvecklingen som vi gemensamt är
              ense om att vi också vill ha en tydligare redovisning från regeringen.
            </seg>
          </u>
          <note type="speaker">
            Anf. 72 BERNDT EKHOLM (s) replik:
          </note>
          <u xml:id="i-60a7698b21ebb5be-292" next="i-60a7698b21ebb5be-295" who="Q4894082">
            <seg>
              Fru talman! Jag tror nog att Agne Hansson ska gå hem och fundera
              på vad Centerpartiet har skrivit ned i texten och kanske backa
              lite grann. Det är väl hedervärt om man ändrar sig. Det kan vara
              bra om vi gör det någon gång också från majoritetens sida.
            </seg>
          </u>
          <u xml:id="i-60a7698b21ebb5be-293" prev="i-60a7698b21ebb5be-292" who="Q4894082">
            <seg>
              Agne Hansson säger att vi inte ska ha för många mål. Sedan säger
              han att han vill ha målet hållbar utveckling. Vad är det för mål
              vi har? Vi socialdemokrater kan inte bara nöja oss med hållbar
              utveckling. Vi vill ha med ordet rättvisa också. Det är väl ingen
              överraskning.
            </seg>
          </u>
          <u xml:id="i-60a7698b21ebb5be-294" prev="i-60a7698b21ebb5be-292" who="Q4894082">
            <seg>
              Rättvisa och hållbar utveckling är det överordnade målet för
              alla politikområden. Vad står det i reservationen, som Centerpartiet
              har ihop med Moderaterna? Vi anser att målet för Sveriges politik
              för global utveckling uttryckligen skall vara FN:s millenniemål
              det innehåller i sig åtta delmål med tillägget att främja de mänskliga
              rättigheterna och demokrati.
            </seg>
          </u>
          <u xml:id="i-60a7698b21ebb5be-295" prev="i-60a7698b21ebb5be-292" who="Q4894082">
            <seg>
              Det är åtminstone tre mål varav ett mål har åtta underordnade
              mål. Det vill Moderaterna och Centerpartiet ha som överordnat
              mål för politiken för global utveckling i stället för att ha målet
              rättvisa och hållbar utveckling. Det är precis tvärtemot det Agne
              Hansson säger om tydlighet och färre målformuleringar. Det beslut
              vi antog i december 2003 är bra. Det är bättre än den virrighet
              som Agne Hansson redovisar för tillfället.
            </seg>
          </u>
          <note type="speaker">
            Anf. 73 AGNE HANSSON (c) replik:
          </note>
          <u xml:id="i-60a7698b21ebb5be-296" next="i-60a7698b21ebb5be-299" who="Q4692974">
            <seg>
              Fru talman! Vill inte Berndt Ekholm ha mänskliga rättigheter,
              och vill man inte ha demokrati? Vad är hållbar utveckling utan
              de begreppen för de människor som berörs?
            </seg>
          </u>
          <u xml:id="i-60a7698b21ebb5be-297" prev="i-60a7698b21ebb5be-296" who="Q4692974">
            <seg>
              Vi har inte backat. Vi har inte sagt att de målsättningar jag
              utgår ifrån att vi är överens om är fel. Men vi är oroande nära
              att villa bort oss i en målsättningsdebatt och så att säga missa
              målet för att få resultat.
            </seg>
          </u>
          <u xml:id="i-60a7698b21ebb5be-298" prev="i-60a7698b21ebb5be-296" who="Q4692974">
            <seg>
              Det är därför vi vill kräva från regeringens sida att man till
              exempel kan se i rapporterna vilken betydelse som fattigdoms-
              och rättighetsperspektivet har i de målsättningar och i det arbete
              som regeringen har. Det tycker vi inte framgår. Därför har vi
              tvingats att reservera oss. Det är bakgrunden till detta.
            </seg>
          </u>
          <u xml:id="i-60a7698b21ebb5be-299" prev="i-60a7698b21ebb5be-296" who="Q4692974">
            <seg>
              Hållbar utveckling med miljö, ekonomi och den sociala dimensionen
              är naturligtvis oerhört viktigt för att skapa bättre möjligheter
              för alla i världen. Det borde vi vara ense om.
            </seg>
          </u>
          <note type="speaker">
            Anf. 74 BERNDT EKHOLM (s) replik:
          </note>
          <u xml:id="i-60a7698b21ebb5be-300" next="i-60a7698b21ebb5be-303" who="Q4894082">
            <seg>
              Fru talman! Det är viktigt vad man säger i ord. Men det är också
              viktigt vad man skriver ned i texter. Det är trots allt texterna
              som i den här kammaren på något sätt äger en tyngre giltighet
              än det man försöker tala om dem.
            </seg>
          </u>
          <u xml:id="i-60a7698b21ebb5be-301" prev="i-60a7698b21ebb5be-300" who="Q4894082">
            <seg>
              Nu vet jag inte om Moderaterna delar Agne Hanssons syn, men Centerpartiet
              har i varje fall denna uppfattning. Det hade varit mycket klokare
              om ni hade slagit fast: Inom ramen för det överordnade målet rättvisa
              och hållbar utveckling anser vi att man på ett tydligare sätt
              ska lyfta fram FN:s millenniemål med tillägget mänskliga rättigheter
              och demokrati.
            </seg>
          </u>
          <u xml:id="i-60a7698b21ebb5be-302" prev="i-60a7698b21ebb5be-300" who="Q4894082">
            <seg>
              Då hade det inte varit någon diskussion. Vi hade då kunnat diskutera
              om vi tillräckligt tydligt från majoritetens sida lyfte fram de
              underordnade saker som ska genomsyra politiken inom ramen för
              det överordnade målet. Men det står faktiskt inte det. Det står
              att målet för Sveriges politik för global utveckling uttryckligen
              skall vara . Det är ingen tvekan om formuleringen.
            </seg>
          </u>
          <u xml:id="i-60a7698b21ebb5be-303" prev="i-60a7698b21ebb5be-300" who="Q4894082">
            <seg>
              Vi får väl ta detta till kontot olyckliga formuleringar i riksdagstexterna.
              Det hade varit bra om ni inte röstat för reservationen i varje
              fall.
            </seg>
          </u>
          <note type="speaker">
            Anf. 75 LOTTA HEDSTRÖM (mp) replik:
          </note>
          <u xml:id="i-60a7698b21ebb5be-304" next="i-60a7698b21ebb5be-306" who="Q517960">
            <seg>
              Fru talman! Först måste jag korrigera dig. Du råkade i ett tidigare
              anförande säga att det var Miljöpartiet och Centern som stod bakom
              reservation 1. Mp är inte lika med m. Det är inte vi, de är de.
              Det vill jag ha fört till protokollet.
            </seg>
          </u>
          <u xml:id="i-60a7698b21ebb5be-305" prev="i-60a7698b21ebb5be-304" who="Q517960">
            <seg>
              Så till någonting allvarligare. Det du och Agne Hansson talar
              om är lite begreppsförvirring. Det är inte konstigt. När man ritar
              upp en matris över vad PGU är blir det vertikala mål, horisontella
              grunddrag och sedan två diagonala perspektiv. Det är inte så himla
              lätt att förstå var rättvisa hamnar, var rättighet hamnar och
              vad demokrati är och i vilket sammanhang det kommer in. Jag tror
              inte att ni är så oeniga.
            </seg>
          </u>
          <u xml:id="i-60a7698b21ebb5be-306" prev="i-60a7698b21ebb5be-304" who="Q517960">
            <seg>
              Det jag däremot ska ta upp är vapenexporten. Du säger att vi
              är otåliga och att vi ställer för stora krav på regeringen att
              komma loss med alla de här målen och perspektiven. Men det som
              berör svensk vapenexport är ingen detalj. Det är ingenting som
              vi har lust att vänta med. Det här måste socialdemokratin svara
              på nu. Hur kan man exportera Jasplan och vara stolt över det och
              samtidigt säga att det är fattigdomsbekämpning, hållbar utveckling,
              demokrati, mänskliga rättigheter och hela biddevitten som är viktig?
              Det går inte ihop. Jag vill att du talar om för mig om du vet
              vad regeringen gör för att komma till rätta med den här målkonflikten
              och vad ni i den socialdemokratiska rörelsen gör för att diskutera
              det här.
            </seg>
          </u>
          <note type="speaker">
            Anf. 76 BERNDT EKHOLM (s) replik:
          </note>
          <u xml:id="i-60a7698b21ebb5be-307" next="i-60a7698b21ebb5be-310" who="Q4894082">
            <seg>
              Fru talman! Det råder ingen tvekan om vad vi har fattat för beslut
              i december 2003. Vi hade till och med ett tillkännagivande på
              den här punkten med anledning av att propositionen var väldigt
              otydlig. Vi vill se en klar och tydlig redovisning när det gäller
              vapenexporten. Vapenexporten är ett politikområde på precis samma
              sätt som alla andra politikområden. Vi har en ganska lång text
              i det betänkande som vi antog där som jag tycker på ett hyfsat
              tydligt sätt visar vilka krav vi ställer på vapenexportens integrering
              i den här politiken och också dess redovisning.
            </seg>
          </u>
          <u xml:id="i-60a7698b21ebb5be-308" prev="i-60a7698b21ebb5be-307" who="Q4894082">
            <seg>
              Det betyder naturligtvis att riksdagen ska förvänta sig att regeringen,
              vid sidan av den skrivelse om vapenexporten som kommer varje år,
              som kan debatteras särskilt och som också den självfallet bör
              ta hänsyn till den här politiken, också i den årliga PGU-skrivelsen
              redovisar på ett tydligare sätt hur man ser på vapenexporten relaterat
              till politiken för global utveckling. Och man kan bara konstatera
              att vi ännu är långt ifrån där. Det finns mycket mer som behöver
              redovisas på det området.
            </seg>
          </u>
          <u xml:id="i-60a7698b21ebb5be-309" prev="i-60a7698b21ebb5be-307" who="Q4894082">
            <seg>
              Men detta är inte det enda området. Precis som många har noterat
              finns det flera olika politikområden som kommer att kräva en tydligare
              förklaring. Vi kan konstatera att det vi har redovisat är utgångsläget,
              vilket vi gjorde i den första skrivelsen, och mål inom ramen för
              huvuddragen. Om man börjar med huvuddrag har man satt upp en form
              av underliggande mål eller operativa mål.
            </seg>
          </u>
          <u xml:id="i-60a7698b21ebb5be-310" prev="i-60a7698b21ebb5be-307" who="Q4894082">
            <seg>
              Men vi har inget mål för något politikområde ännu, och de målen
              måste naturligtvis börja utarbetas. Det innefattar givetvis också
              vapenexporten. Den måste också sätta upp sina mål relaterat till
              detta. Det närmaste testet kommer väl när vi till kammaren får
              de nya förslagen på hur vapenexportriktlinjerna ska vara.
            </seg>
          </u>
          <note type="speaker">
            Anf. 77 LOTTA HEDSTRÖM (mp) replik:
          </note>
          <u xml:id="i-60a7698b21ebb5be-311" next="i-60a7698b21ebb5be-312" who="Q517960">
            <seg>
              Fru talman! Det räcker inte med att redovisa. Utifrån de två
              huvudmål som finns är det uppenbart att detta misstämmer. Jag
              har också skrivit i min reservation att vi ska ha korsvisa redovisningar,
              det vill säga att man i PGU-skrivelsen redovisar krigsmateriel
              och i krigsmaterielskrivelsen redovisar hur man uppfyller PGU.
              Men det räcker inte med att redovisa, utan det ska ändras. Här
              är någonting fel, och det är fel redan på det här stadiet. Det
              här måste ges den första och största prioriteten.
            </seg>
          </u>
          <u xml:id="i-60a7698b21ebb5be-312" prev="i-60a7698b21ebb5be-311" who="Q517960">
            <seg>
              Det är här den största kritiken har landat när det gäller hela
              PGU:n, det som riskerar att förta PGU:s stolta rykte. Jag kräver
              att socialdemokratin och sådana utvecklingsvänner som Berndt Ekholm
              tar tag i det här och säger till regeringen att det här måste
              åtgärdas först. Det här är prio nr 1. Dessa mål och dessa politikområden
              är så uppenbart illa rimmande med varandra. Sätt i gång nu! Det
              är kravet från väldigt många för att vi ska kunna fortsätta att
              stå för allihop och vara så stolta över PGU.
            </seg>
          </u>
          <note type="speaker">
            Anf. 78 BERNDT EKHOLM (s) replik:
          </note>
          <u xml:id="i-60a7698b21ebb5be-313" next="i-60a7698b21ebb5be-314" who="Q4894082">
            <seg>
              Fru talman! När det gäller i vilken ordning man ska ta olika
              frågor för att få fram de resultat som den här politiken styr
              mot skulle jag nog vilja säga att område nr 1 är handelsfrågorna.
              Några här har redan sagt att det viktigaste för utvecklingen är
              handeln, och jag tror nog att vi egentligen alla är överens om
              att det är på det sättet. Då ska det naturligtvis vara en rättvis
              handel. Då är det handelsfrågorna som måste komma först. Därnäst
              tror jag att jordbruksfrågorna är väldigt viktiga, och de ligger
              nog väldigt nära.
            </seg>
          </u>
          <u xml:id="i-60a7698b21ebb5be-314" prev="i-60a7698b21ebb5be-313" who="Q4894082">
            <seg>
              Jag skulle nog inte kunna säga att jag tycker att vapenexportfrågan
              är den viktigaste frågan att lösa först, men det är en oerhört
              viktig fråga att lösa. Vi ska vara klara över att den politik
              som vi lägger fram här styr politiken gentemot utvecklingsländer
              och transitionsländer. Den styr inte vår politik gentemot Storbritannien
              eller vår politik gentemot Tyskland. Det är utvecklingsländer
              vi pratar om. Den är dem de här målen är uppsatta mot.
            </seg>
          </u>
          <note type="speaker">
            Anf. 79 BIRGITTA OHLSSON (fp) replik:
          </note>
          <u xml:id="i-60a7698b21ebb5be-315" next="i-60a7698b21ebb5be-317" who="Q429001">
            <seg>
              Fru talman! Berndt Ekholm tog upp den ganska typiska debatten
              om vad man ska ha för huvudmål inom biståndspolitiken. Det som
              gör att vi i Folkpartiet tycker att demokrati ska vara huvudmål
              är att då skulle moralen och principerna sättas mycket högre än
              vad som görs i dag, och framför allt skulle vi då kunna undvika
              många av de biståndsblundrar som vi väldigt ofta får läsa om i
              svenska tidningar. Det gäller till exempel Svensk-Kubanska Föreningen,
              som hyllar diktatorn på Kuba, Fidel Castro, och får olika bidrag
              för att de vill främja idédebatt på Kuba, och Revolutionär Kommunistisk
              Ungdom, som också är diktaturkramare, som vid flera olika tillfällen
              har fått bidrag till olika aktiviteter.
            </seg>
          </u>
          <u xml:id="i-60a7698b21ebb5be-316" prev="i-60a7698b21ebb5be-315" who="Q429001">
            <seg>
              I debatten med Lotta Hedström var ni inne på vapenpolitiken.
              Där kan man också tala om att om vi skulle ha ett tydligt demokratikriterium,
              som vi i Folkpartiet vill ha i vapenpolitiken, skulle inte en
              socialdemokratisk försvarsminister stå med öppen famn mot Saudiarabiens
              korrupta kungahus och tala om hur man ska inleda ett intimt försvarssamarbete.
              Är principerna tydligare undviker man många problem.
            </seg>
          </u>
          <u xml:id="i-60a7698b21ebb5be-317" prev="i-60a7698b21ebb5be-315" who="Q429001">
            <seg>
              Handlar då det om att vi i Folkpartiet vill att vi ska gå ut
              ur länder som är diktaturer och att vi inte ska verka där? Nej,
              absolut inte. Man måste hitta enskilda organisationer i stället.
              Det handlar om att gå via internationella organ som Förenta nationerna,
              EU och andra biståndsorganisationer, men man ska inte hålla diktaturregimer
              under armarna. Det är pinsamt när man tittar på svensk biståndshistoria
              och ser vilka länder som har fått mest pengar av Sverige.
            </seg>
          </u>
          <note type="speaker">
            Anf. 80 BERNDT EKHOLM (s) replik:
          </note>
          <u xml:id="i-60a7698b21ebb5be-318" next="i-60a7698b21ebb5be-322" who="Q4894082">
            <seg>
              Fru talman! Det Birgitta Ohlsson talar om har inte ett skvatt
              med frågan om överordnat mål att göra. Det handlar om vilket värde
              man lägger i demokratin. Vårt överordnade mål är att vi vill se
              en rättvis och hållbar utveckling i världen. Alla vet att en hållbar
              utveckling innebär att vi ska ha en hållbar utveckling på miljöns
              område, vilket är oerhört grundläggande och där vi säkert borde
              göra mer än vad vi gör inte bara i Sverige utan i andra länder,
              på det sociala området och på det ekonomiska området. Tillväxt,
              som någon har talat om, ingår i en hållbar utveckling. Det är
              en grundläggande inriktning
            </seg>
          </u>
          <u xml:id="i-60a7698b21ebb5be-319" prev="i-60a7698b21ebb5be-318" who="Q4894082">
            <seg>
              När det gäller biståndspolitiken menar vi, som vi har gjort i
              åratal, att det är fattigdomen vi ska angripa oavsett om den finns
              i diktaturer eller demokratier. Vi är inriktade på den enskilda
              människan. Vi ska ge henne en dräglig chans att överleva och få
              drägliga villkor.
            </seg>
          </u>
          <u xml:id="i-60a7698b21ebb5be-320" prev="i-60a7698b21ebb5be-318" who="Q4894082">
            <seg>
              Då vet vi att demokrati är en väldigt bra metod. Om vi vill kan
              vi ju kalla det någon form av delmål. För min personliga del tycker
              jag att det logiska är att se det som det viktigaste medlet för
              att nå den välfärd som vi vill skapa i vårt eget land liksom i
              andra länder.
            </seg>
          </u>
          <u xml:id="i-60a7698b21ebb5be-321" prev="i-60a7698b21ebb5be-318" who="Q4894082">
            <seg>
              När vi driver politiken säger vi till och med att demokratin
              ska genomsyra alla politikområden som ett grundläggande värde.
              Och märk väl att i det här fallet kan vi inte uttala oss om mer
              än politiken gentemot u-länder och transitionsländer. Det är det
              som PGU:n omfattar. Sedan kan vi sätta upp demokrati som inriktning
              i andra sammanhang, men PGU:n omfattar inte vår politik gentemot
              USA eller Tyskland.
            </seg>
          </u>
          <u xml:id="i-60a7698b21ebb5be-322" prev="i-60a7698b21ebb5be-318" who="Q4894082">
            <seg>
              Jag tycker att det är ett logiskt resonemang som vi för. Det
              hade varit mycket bättre om Folkpartiet hade anslutit sig till
              det och slagits för demokratin. För övrigt har väl Folkpartiet
              lite framgångar att se fram emot, för demokratin är det första
              huvuddrag som vi över huvud taget nämner i vårt beslut i december
              när det gäller politiken för global utveckling. Då ändrade vi
              till och med regeringens ordning på dessa.
            </seg>
          </u>
          <note type="speaker">
            Anf. 81 BIRGITTA OHLSSON (fp) replik:
          </note>
          <u xml:id="i-60a7698b21ebb5be-323" next="i-60a7698b21ebb5be-325" who="Q429001">
            <seg>
              Fru talman! Om det vore så att demokratin var så omhuldad av
              den socialdemokratiska regeringen tror jag knappast att några
              av de länder som får flest biståndsmiljoner av Sverige skulle
              vara Vietnam och Laos.
            </seg>
          </u>
          <u xml:id="i-60a7698b21ebb5be-324" prev="i-60a7698b21ebb5be-323" who="Q429001">
            <seg>
              När man studerar människorättsindex från Freedom House, där man
              tittar på hur utvecklingen har blivit i dessa länder de senaste
              1015 åren, ser man att det inte har gått i en speciellt bättre
              riktning. Visst går tillväxten framåt på många sätt och människor
              får det kanske bättre fattigdomsmässigt, men likväl sitter samma
              korrupta kommunistdikatorer fortfarande vid makten och förtrycker
              människor som inte får tycka, tänka och tro fritt.
            </seg>
          </u>
          <u xml:id="i-60a7698b21ebb5be-325" prev="i-60a7698b21ebb5be-323" who="Q429001">
            <seg>
              Hade vi haft tydligare krav och hade vi haft demokrati som ledstjärna
              i hela den svenska utrikespolitiken, biståndspolitik, vapenexport
              och allting, hade vi inte haft dessa situationer. Vi hade inte
              haft Vietnam på topplistan över svenskt bistånd. Vi hade inte
              haft nya försvarsavtal med Saudiarabien. Jag undrar för övrigt
              också det kanske inte tillhör frågan men vi har ju varit inne
              på den om du, Berndt Ekholm, som talar så väl om demokrati, tycker
              att det är moraliskt rätt och riktigt att Sverige ingår ett försvarsavtal
              med Saudiarabien, en av världens grymmaste diktaturer där kvinnor
              förvägras fundamentala rättigheter och avrättningar är vardag.
            </seg>
          </u>
          <note type="speaker">
            Anf. 82 BERNDT EKHOLM (s) replik:
          </note>
          <u xml:id="i-60a7698b21ebb5be-326" next="i-60a7698b21ebb5be-328" who="Q4894082">
            <seg>
              Fru talman! Saudiarabien är inget u-land jag är något osäker,
              men jag tror det är så och omfattas alltså inte av politiken för
              global utveckling. Jag hann inte kolla det jag kanske borde ha
              gjort det men jag gissar att det är så. Därför omfattas inte Saudiarabien
              av politik för en global utveckling. Vi kan ha en särskild debatt
              om synen på Saudiarabien, exempelvis i samband med skrivelsen
              om vapenexport och så vidare, men nu debatterar vi alltså politiken
              för global utveckling.
            </seg>
          </u>
          <u xml:id="i-60a7698b21ebb5be-327" prev="i-60a7698b21ebb5be-326" who="Q4894082">
            <seg>
              När det gäller synen på demokrati i övrigt och värdesättande
              av den tror jag att jag i allt väsentligt delar den uppfattning
              Birgitta Ohlsson framför om att betona demokratin hårdare i vår
              politik, även om vi kanske inte tillhör dem som vill måla en svartvit
              bild. Vi vill se om det finns en möjlighet i diktaturstater att
              utveckla dem mot demokrati så vill vi ta chansen. Det ligger ett
              stort värde i det.
            </seg>
          </u>
          <u xml:id="i-60a7698b21ebb5be-328" prev="i-60a7698b21ebb5be-326" who="Q4894082">
            <seg>
              Det kan säkert ligga en del i kritiken att vi har ägnat för mycket
              intresse åt stater som har varit ur demokratisk synvinkel tvivelaktiga
              och för lite intresse åt stater som haft en större utvecklingspotential
              när det gäller demokrati. Det tycker jag är ett viktigt budskap
              att resonera och reflektera kring. Men det har ingenting att göra
              med om demokratin ska vara ett överordnat mål för politiken för
              global utveckling.
            </seg>
          </u>
          <note type="speaker">
            Anf. 83 ROSITA RUNEGRUND (kd) replik:
          </note>
          <u xml:id="i-60a7698b21ebb5be-329" next="i-60a7698b21ebb5be-330" who="Q4975896">
            <seg>
              Fru talman! Berndt Ekholm frågar om Kristdemokraterna har ändrat
              politik i den här frågan när det gäller det överordnade målet.
              Nej, det har vi inte. Men vi tar väldigt klart upp i vår reservation
              att bristen på målhierarki ökar risken för målkonflikter, till
              exempel mellan biståndet och handelsregler. Vi säger att vi ser
              mänskliga rättigheter, fattigdomsbekämpning och demokrati som
              icke förhandlingsbara, överordnade mål som ska vara styrande för
              den förda utvecklingspolitiken, och det ser jag inte alls som
              något som skapar konflikt i förhållande till Sveriges politik
              för global utveckling, som vi står bakom utifrån det överordnade
              målet, som är att bidra till en rättvis och global utveckling.
            </seg>
          </u>
          <u xml:id="i-60a7698b21ebb5be-330" prev="i-60a7698b21ebb5be-329" who="Q4975896">
            <seg>
              Det finns ingen konflikt i det här. Vi är ju ense egentligen.
              Vi tar på ett mycket tydligt sätt upp just bristen på målhierarkier
              när det gäller till exempel bistånd och handelsregler. Det här
              tar ju Berndt Ekholm själv upp när han talar om orimliga handelsregler.
              Hur tänker Berndt Ekholm komma till rätta med det?
            </seg>
          </u>
          <note type="speaker">
            Anf. 84 BERNDT EKHOLM (s) replik:
          </note>
          <u xml:id="i-60a7698b21ebb5be-331" next="i-60a7698b21ebb5be-334" who="Q4894082">
            <seg>
              Fru talman! Jag tycker alltså att Kristdemokraterna i sitt sätt
              att resonera i reservationen är lika virriga som Centerpartiet.
              Den här virrigheten sprider sig det är lite oroväckande i och
              för sig. Man kan väl använda språket för att vara tydlig och klar.
              Många efterlyser större tydlighet, men det vi ägnar oss åt är
              att minska denna tydlighet.
            </seg>
          </u>
          <u xml:id="i-60a7698b21ebb5be-332" prev="i-60a7698b21ebb5be-331" who="Q4894082">
            <seg>
              Det är klart: Står det i er reservation att ni ser mänskliga
              rättigheter, fattigdomsbekämpning och demokrati som icke förhandlingsbara
              överordnade mål som skall vara styrande för den förda utvecklingspolitiken
              så har ni ju sagt någonting, och vi har också sagt i december
              2003 att det överordnade målet för alla politikområdet är rättvisa
              och hållbar utveckling. Vi har inte sagt att det inte är förhandlingsbart,
              så det skulle möjligen innebära att ert överordnade mål är överordnat
              det andra målet, om det är det ni ser i målhierarkin. Men det
              är inte bra när vi inte kan vara ense om att vara tydliga. Om
              vi nu ska ha en målhierarki, så låt oss då vara tydliga i detta.
              Det här blir väldigt snurrigt.
            </seg>
          </u>
          <u xml:id="i-60a7698b21ebb5be-333" prev="i-60a7698b21ebb5be-331" who="Q4894082">
            <seg>
              Vi har redan nu det problemet att väldigt många, när man pratar
              om bistånd, säger att målet för biståndet är att bidra till att
              skapa förutsättningar för att de fattiga människorna ska förbättra
              sina levnadsvillkor. Men så glömmer man att ett mål för biståndet
              också är rättvisa och hållbar utveckling. Hållbar utveckling,
              det är en miljöfråga. Det är ekonomisk tillväxt. Så glömmer man
              det. Det gäller för alla politikområden inklusive bistånd.
            </seg>
          </u>
          <u xml:id="i-60a7698b21ebb5be-334" prev="i-60a7698b21ebb5be-331" who="Q4894082">
            <seg>
              Det är så oerhört viktigt att vi inser att biståndet har fått
              ett så att säga tilläggsmål, ytterligare ett mål utöver det mål
              som det redan har genom att det tillhör ett av politikområdena.
              Om vi är snurriga på de här punkterna så skapar vi bara förvirring
              ute i organisationen, ute i myndigheterna. Därför tycker jag att
              större tydlighet, om vi talar om målhierarkier, är angeläget.
            </seg>
          </u>
          <note type="speaker">
            Anf. 85 ROSITA RUNEGRUND (kd) replik:
          </note>
          <u xml:id="i-60a7698b21ebb5be-335" who="Q4975896">
            <seg>
              Fru talman! Jag håller inte med Berndt om att det är någon snurrighet.
              Vi är överens. I denna reservation vill vi kristdemokrater tydliggöra
              att regeringen misslyckas när det gäller att kunna hantera målhierarkier,
              alltså att finna koherens. Det har tagits upp tidigare, då Lotta
              tog upp vapenexporten. Jag tycker att Berndt Ekholm ser spöken
              mitt på ljusa dagen. Vår reservation innebär inte på något sätt
              att vi har ändrat politik i frågan, men vi vill tydliggöra just
              detta med mänskliga rättigheter, fattigdomsbekämpning och demokrati.
              Vi tycker inte att regeringen är tillräckligt tydlig i den frågan.
            </seg>
          </u>
          <note type="speaker">
            Anf. 86 BERNDT EKHOLM (s) replik:
          </note>
          <u xml:id="i-60a7698b21ebb5be-336" next="i-60a7698b21ebb5be-339" who="Q4894082">
            <seg>
              Fru talman! Vi har de två mål som jag har nämnt, och vi har perspektiv
              när vi hanterar och använder oss av de målen. De här huvuddragen
              ska genomsyra arbetet. Det är väldigt många delar. Jag kan hålla
              med om att redan det kan vara lite svårt för alla att hänga med
              på.
            </seg>
          </u>
          <u xml:id="i-60a7698b21ebb5be-337" prev="i-60a7698b21ebb5be-336" who="Q4894082">
            <seg>
              Vi har från utskottets sida sagt att vi nu vill se att regeringen
              arbetar vidare med detta genom att skapa operativa, mätbara mål
              för respektive politikområde, det vill säga för dem som nu diskuterar
              politikområdet vapenexport vill vi se framtagna operativa delmål
              för inriktningen av handeln med vapen i utvecklingsländer, exempelvis.
              Vi vill också kunna tolka hurdant utfallet blir mot de målen.
            </seg>
          </u>
          <u xml:id="i-60a7698b21ebb5be-338" prev="i-60a7698b21ebb5be-336" who="Q4894082">
            <seg>
              Vi säger att vi vill se en strategi för hur vi ska nå de här
              målen. Det är inte bara att sätta upp ett mål. Vi vill också se
              att den strategi regeringen har för att nå det här målet är rimligt,
              vi vill se inventeringar för att vi ska veta att de rätta målen
              är uppsatta, och vi vill se konsekvensanalyser när man sedan genomför
              politiken, precis som vi arbetar med mainstreaming när det gäller
              jämställdhet. Vi har ställt mängder av krav för att se att vi
              verkligen går åt rätt håll, och naturligtvis utvecklas den politiken
              hela tiden. Samma sak gäller här det är bara det att det är så
              oerhört mycket svårare.
            </seg>
          </u>
          <u xml:id="i-60a7698b21ebb5be-339" prev="i-60a7698b21ebb5be-336" who="Q4894082">
            <seg>
              Jag tycker att vi i det beslut vi tog i december 2003 har en
              bra struktur på vad vi vill se, och jag hoppas också att vi har
              insikt om att det kommer att ta flera år innan vi har hela den
              här strukturen utbyggd. Det här berör alla politikområden.
            </seg>
          </u>
          <note type="speaker">
            Anf. 87 CARINA HÄGG (s):
          </note>
          <u xml:id="i-60a7698b21ebb5be-340" next="i-60a7698b21ebb5be-355" who="Q3374704">
            <seg>
              Fru talman! Jag har deltagit i en tvärpolitisk studieresa till
              Israel och Palestina under föregående vecka. Det kommer naturligtvis
              också att komma en reserapport från denna resa, som jag hoppas
              att det finns ett intresse att ta del av, men jag ska här ge några
              korta reflexioner. Jag tycker också att det är intressant att
              peka på ett område som ligger i gränslandet mellan PGU:s ansvar
              och utrikespolitiken. Israel är ju i sig ett ekonomiskt välmående
              land och en demokrati för judar, men man finns ju också på de
              ockuperade områdena där den ekonomiska situationen och fattigdomsutvecklingen
              är väldigt negativ. Vi har också Palestina, som har en helt annan
              ekonomisk utveckling än Israel. Det här ligger alltså i gränslandet
              för PGU:s ansvar, och därför tycker jag också att det kan vara
              gott att vi här har ett exempel på detta.
            </seg>
          </u>
          <u xml:id="i-60a7698b21ebb5be-341" prev="i-60a7698b21ebb5be-340" who="Q3374704">
            <seg>
              Ska man kort göra en reflexion från de här områdena vill jag
              säga att det finns en långsiktighet från den starkaste partens,
              Israels, sida i dess politik, mycket mer långsiktig än vad vi
              oftast tänker oss från den här kammaren. Man är långsiktig. Man
              använder en kreativ samhällsplanering och en administrativ djungel,
              och man använder bosättarna som bräckjärn in i palestinska områden.
              Vad är då målsättningen för denna samlade politik? Vad är det
              man vill åstadkomma? Jo, det är etnisk rensning. Att den etniska
              rensningen hade kommit så långt, att den var så genomplanerad
              och att den fick sådana konsekvenser för befolkningen blir tydligare
              för en när man är på plats än när man läser om det, läser rapporter
              om det på olika sätt och även hör andras vittnesbörd. Det finns
              ju ändå gott om människor som har kommit tillbaka och reflekterat
              över samma ting som jag.
            </seg>
          </u>
          <u xml:id="i-60a7698b21ebb5be-342" prev="i-60a7698b21ebb5be-340" who="Q3374704">
            <seg>
              Jag hade också väldigt svårt att se några ljuspunkter framöver.
              Jag tror att det är väldigt svårt att stoppa upp den här utvecklingen
              om vi inte gör mer än vad vi gör från omvärldens sida i dag. Vi
              uttrycker ställningstaganden med ord i våra texter, FN skriver
              resolutioner och vi har handelsavtal, så kallade associationsavtal
              som innehåller MR-klausuler mellan EU och Israel.
            </seg>
          </u>
          <u xml:id="i-60a7698b21ebb5be-343" prev="i-60a7698b21ebb5be-340" who="Q3374704">
            <seg>
              Så länge vi inte sätter något ytterligare tryck på parterna för
              något slags åtgärd mot Israel tror jag inte att det kommer att
              leda till den positiva utveckling som vi vill se i det här området.
            </seg>
          </u>
          <u xml:id="i-60a7698b21ebb5be-344" prev="i-60a7698b21ebb5be-340" who="Q3374704">
            <seg>
              Jag tycker att det är bekymmersamt att vi har så mycket kunskap
              om utvecklingen men inte använder hela den arsenal vi har från
              det internationella samfundet och från EU när det gäller möjligheten
              att tydliggöra vår politik. Vi skulle också kunna göra mer från
              Sveriges sida.
            </seg>
          </u>
          <u xml:id="i-60a7698b21ebb5be-345" prev="i-60a7698b21ebb5be-340" who="Q3374704">
            <seg>
              På så sätt blir vi också medskyldiga till vad som pågår. Det
              finns naturligtvis två parter, och alla individer har ett ansvar.
              Man måste också inse att vi i dag inte talar om två jämnstarka
              parter, utan en sida har en helt annan tyngd när det gäller ekonomi,
              militär styrka och vilka man har som stöd.
            </seg>
          </u>
          <u xml:id="i-60a7698b21ebb5be-346" prev="i-60a7698b21ebb5be-340" who="Q3374704">
            <seg>
              Det underströks också av flera av de israeliska beslutsfattarna
              och före detta beslutsfattarna som har inflytande i dagens Israel.
              De sade: Vi har valt att liera oss med den som har makt. Det har
              inte palestinierna.
            </seg>
          </u>
          <u xml:id="i-60a7698b21ebb5be-347" prev="i-60a7698b21ebb5be-340" who="Q3374704">
            <seg>
              (TREDJE VICE TALMANNEN: Jag får be talaren att återkoppla till
              det ärende som är uppe för debatt och avgörande.)
            </seg>
          </u>
          <u xml:id="i-60a7698b21ebb5be-348" prev="i-60a7698b21ebb5be-340" who="Q3374704">
            <seg>
              Jag tycker att detta är oerhört viktigt.
            </seg>
          </u>
          <u xml:id="i-60a7698b21ebb5be-349" prev="i-60a7698b21ebb5be-340" who="Q3374704">
            <seg>
              När det gäller PGU bistår vi från Sveriges sida både bilateralt
              och internationellt med ganska mycket ekonomiska medel. Det finns
              en reell bakgrund till det. Det är den ekonomiska situationen.
              Jag tycker att det är viktigt, och det är ett stöd som ska fortgå.
            </seg>
          </u>
          <u xml:id="i-60a7698b21ebb5be-350" prev="i-60a7698b21ebb5be-340" who="Q3374704">
            <seg>
              Vi ska också tala om att så här mycket pengar går vi in med när
              det gäller att ta ansvar för en ockupationsmakt. Både när det
              gäller Unrwa och det bilaterala ska vi synliggöra det. Vad är
              det som Sverige i det internationella samfundet går in och tar
              ekonomiskt ansvar för som åligger en ockupationsmakt? Vi måste
              sätta in det i ett sammanhang när det gäller politik för global
              utveckling.
            </seg>
          </u>
          <u xml:id="i-60a7698b21ebb5be-351" prev="i-60a7698b21ebb5be-340" who="Q3374704">
            <seg>
              Vad vill vi ha en utveckling av och vilka ska ta ansvar för utvecklingen?
              Här finns det en punkt som är föga belyst och som vi måste föra
              in i de debatter vi har här i Sverige om bistånd liksom om associationsavtalet.
            </seg>
          </u>
          <u xml:id="i-60a7698b21ebb5be-352" prev="i-60a7698b21ebb5be-340" who="Q3374704">
            <seg>
              Jag skulle önska att flera tar samma ställning som jag och inte
              köper någon israelisk frukt till julbordet. Det är också ett sätt
              att privat ta ansvar för en utveckling i praktiken.
            </seg>
          </u>
          <u xml:id="i-60a7698b21ebb5be-353" prev="i-60a7698b21ebb5be-340" who="Q3374704">
            <seg>
              Jag ska inte vara mer långrandig utan nöjer mig med dessa korta
              reflexioner.
            </seg>
          </u>
          <u xml:id="i-60a7698b21ebb5be-354" prev="i-60a7698b21ebb5be-340" who="Q3374704">
            <seg>
              Än en gång vill jag peka på att det finns möjlighet att ta del
              av vår rapport. Det finns också möjlighet för er att ta kontakt
              så ska vi se om vi gemensamt bättre och tydligare kan driva en
              politik på det här området som gynnar människorna som lever i
              området och som gynnar en positiv utveckling i Mellanöstern och
              i Europa. Det här är en konflikt som sprider sig. Därför är det
              också svårt att göra geografiska avgränsningar för vad som hör
              hemma under det ena eller det andra politikområdet.
            </seg>
          </u>
          <u xml:id="i-60a7698b21ebb5be-355" prev="i-60a7698b21ebb5be-340" who="Q3374704">
            <seg>
              Det är många dystra erfarenheter och mycket lite hopp, om man
              bortser från de väldigt aktiva modiga och positiva människor vi
              har mött på båda sidor.
            </seg>
          </u>
          <note type="speaker">
            Anf. 88 EWA BJÖRLING (m) replik:
          </note>
          <u xml:id="i-60a7698b21ebb5be-356" next="i-60a7698b21ebb5be-359" who="Q457877">
            <seg>
              Fru talman! Jag ska försöka undvika att gå in på en IsraelPalestina-diskussion.
              Det enda jag vill säga när det gäller ljuspunkter är att vi ju
              senast i går såg att gränsövergångarna vid Gaza har öppnats. Det
              är väl en oerhörd ljuspunkt. I tidningarna i dag ser vi hur israeler
              och palestinier är glada tillsammans över att de har öppnats med
              hjälp av EU, faktiskt.
            </seg>
          </u>
          <u xml:id="i-60a7698b21ebb5be-357" prev="i-60a7698b21ebb5be-356" who="Q457877">
            <seg>
              Jag vill koppla till den här frågan. Hur ser Socialdemokraterna
              på målet om demokrati? Ni engagerar er oerhört mycket i politiken
              för global utveckling. Det har vi alla gjort.
            </seg>
          </u>
          <u xml:id="i-60a7698b21ebb5be-358" prev="i-60a7698b21ebb5be-356" who="Q457877">
            <seg>
              Jag måste uttrycka min förvåning över förra veckans seminarium
              som arrangerades av Broderskapsrörelsen och SSU. Man hade bjudit
              in en Hamasförespråkare, al-Tamimi, som står för konservativa,
              rentav reaktionära åsikter. Han är dessutom för hustrumisshandel,
              Carina Hägg.
            </seg>
          </u>
          <u xml:id="i-60a7698b21ebb5be-359" prev="i-60a7698b21ebb5be-356" who="Q457877">
            <seg>
              Är det en inbjudan som ni socialdemokrater står bakom? Tycker
              ni att det gagnar demokrati och global utveckling? Hur försvarar
              ni det i så fall?
            </seg>
          </u>
          <note type="speaker">
            Anf. 89 CARINA HÄGG (s) replik:
          </note>
          <u xml:id="i-60a7698b21ebb5be-360" next="i-60a7698b21ebb5be-363" who="Q3374704">
            <seg>
              Fru talman! Tidigare debatter här i kammaren i dag har varit
              väldigt klarläggande när det gäller hur vi ser på demokrati. Berndt
              Ekholm har företrätt vår partilinje på ett alldeles utomordentligt
              sätt och försökt bringa klarhet i andra partiers virrighet i dessa
              frågor.
            </seg>
          </u>
          <u xml:id="i-60a7698b21ebb5be-361" prev="i-60a7698b21ebb5be-360" who="Q3374704">
            <seg>
              När det gäller det arrangemang som Ewa Björling pekar på har
              jag inte varit någon av arrangörerna. Jag har bara tagit del av
              det i början av denna vecka, framför allt under gårdagen, via
              några tidningsartiklar. Jag har ingen ingående kunskap när det
              gäller den här individen. Jag har noterat via medierna att det
              finns ett ifrågasättande och att han skulle ha detta med sig i
              bagaget. Jag har ingen kännedom vare sig om individen eller om
              arrangemanget i sig. Jag har därför svårt att uttala mig om det.
            </seg>
          </u>
          <u xml:id="i-60a7698b21ebb5be-362" prev="i-60a7698b21ebb5be-360" who="Q3374704">
            <seg>
              Jag rekommenderar Ewa Björling att ta kontakt med arrangörerna
              och diskutera den här frågan. Jag kan inte gå in i den.
            </seg>
          </u>
          <u xml:id="i-60a7698b21ebb5be-363" prev="i-60a7698b21ebb5be-360" who="Q3374704">
            <seg>
              Generellt sett är min inställning naturligtvis att demokrati
              är oerhört viktigt. Vi har ansvar för att främja den utvecklingen
              på så många områden som möjligt. Man kan naturligtvis inte stänga
              dörrarna när det gäller att föra en öppen dialog. Det finns dock
              personer som inte ska gå in genom alla dörrar. Jag kan inte svara
              mer än så.
            </seg>
          </u>
          <note type="speaker">
            Anf. 90 EWA BJÖRLING (m) replik:
          </note>
          <u xml:id="i-60a7698b21ebb5be-364" next="i-60a7698b21ebb5be-365" who="Q457877">
            <seg>
              Fru talman! Jag tycker att det är underligt att det inte går
              att svara bättre än så. Vi vet att det här är en känd Hamasförespråkare.
              Som jag sade står han för konservatism. Han är reaktionär, och
              vi vet att han dessutom är för hustrumisshandel. Det går att läsa
              överallt. Det finns offentligt på Internet. Det tror jag att Carina
              Hägg också kan ta till sig.
            </seg>
          </u>
          <u xml:id="i-60a7698b21ebb5be-365" prev="i-60a7698b21ebb5be-364" who="Q457877">
            <seg>
              Vi har varit tillsammans på resan ned till Palestina och Israel
              och hört många förespråkare, framför allt palestinska dock, som
              själva talar om hur rädd man är för den här grenen av Hamas och
              att det ska återgå till en mer konservativ islam i stället för
              att det sker en utveckling framåt. Hur kan då Socialdemokraterna
              försvara att man talar med den här typen av personer? Det borde
              vara bättre att i så fall skapa dialog med moderata muslimer,
              rabbiner och kristna tillsammans. Det är det som gagnar utvecklingen,
              inte att uppmuntra den här grenen av Hamas.
            </seg>
          </u>
          <note type="speaker">
            Anf. 91 CARINA HÄGG (s) replik:
          </note>
          <u xml:id="i-60a7698b21ebb5be-366" next="i-60a7698b21ebb5be-369" who="Q3374704">
            <seg>
              Fru talman! Det finns, som Ewa Björling säger, många goda intellektuella
              NGO-företrädare och religiösa ledare som väl kan artikulera och
              föra fram palestiniernas krav. Det är ingen brist på debattörer.
              Det finns väldigt många goda att tillgå.
            </seg>
          </u>
          <u xml:id="i-60a7698b21ebb5be-367" prev="i-60a7698b21ebb5be-366" who="Q3374704">
            <seg>
              Eftersom jag inte har någon kunskap om just den här enskilda
              personen kan och ska jag inte uttala mig om honom. Jag ska naturligtvis
              se till att jag skaffar mig den kunskapen framöver.
            </seg>
          </u>
          <u xml:id="i-60a7698b21ebb5be-368" prev="i-60a7698b21ebb5be-366" who="Q3374704">
            <seg>
              Den generella diskussionen om Hamas är ju väldigt aktuell och
              intressant. Hamas har tagit ställning för att ställa upp till
              val. Vad det kan leda till och vad det kan innebära finns det
              en stor oro för här i Europa. Det finns naturligtvis en oro också
              i Mellanöstern över utvecklingen. Det finns naturligtvis de som
              hoppas att det ska leda till en demokratisering och att Hamas
              måste öppna sig. Den militära grenen är som vi vet väldigt stark,
              och den kärnan är väldigt hård.
            </seg>
          </u>
          <u xml:id="i-60a7698b21ebb5be-369" prev="i-60a7698b21ebb5be-366" who="Q3374704">
            <seg>
              Jag skulle inte våga ta någon definitiv ställning när det gäller
              utvecklingen. Man ska beakta grunderna för varför Hamas får en
              starkare ställning och varför de växer på de mer demokratiska
              organisationernas bekostnad. Man måste också vara väldigt vaksam
              på vilket inflytande de får när det gäller politik och om det
              innebär att man stärker eller försvagar den militära delen med
              terrorism och annat oacceptabelt beteende. Hamas har vi från den
              här kammarens sida anledning att följa framöver.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Europarådet
          </note>
          <note>
            Föredrogs
          </note>
          <note type="speaker">
            Anf. 92 BIRGITTA AHLQVIST (s):
          </note>
          <note>
            Fru talman! Jag ska börja med att yrka bifall till utrikesutskottets
            förslag angående betänkande UU6 som behandlar Europarådets verksamhet
            under 2004 och Sveriges delegations rapport till riksdagen för
            2004 och delar av 2005. Dessutom finns fyra motioner med i förslaget.
          </note>
          <u xml:id="i-60a7698b21ebb5be-370" next="i-60a7698b21ebb5be-380" who="Q4916289">
            <seg>
              Den 5 maj 1949 undertecknades Europarådets stadga av tio länder.
              Sverige var ett av dessa. Syftet var försoning och fredligt samarbete
              mellan demokratiska stater med respekt för mänskliga rättigheter.
              Vi kan konstatera att Europarådet även i dag, 56 år senare, har
              en central uppgift när det gäller att främja respekten för de
              mänskliga rättigheterna, demokrati och rättsstatens principer.
              De 46 länder som i dag är medlemmar i Europarådet spelar en viktig
              roll för fredlig utveckling.
            </seg>
          </u>
          <u xml:id="i-60a7698b21ebb5be-371" prev="i-60a7698b21ebb5be-370" who="Q4916289">
            <seg>
              Men liksom andra internationella organisationer påverkas även
              Europarådet av det som händer i världen och måste naturligtvis
              både utvecklas och anpassas utifrån detta. Därför behöver vi en
              bred debatt om Europa och Europarådet både nere i Strasbourg och
              här hemma i Sverige.
            </seg>
          </u>
          <note>
            Vid Europarådets toppmöte i Warszawa i maj 2005 antogs en politisk
            deklaration och en handlingsplan som anger riktlinjerna för organisationens
            verksamhet. Deklarationen klargör att all verksamhet inom Europarådet
            även fortsättningsvis ska bidra till att främja de mänskliga rättigheterna,
            demokratin och rättsstaten. Vid samma möte undertecknades också
            tre konventioner: om terrorism, om människohandel och om ekonomisk
            brottslighet.
          </note>
          <u xml:id="i-60a7698b21ebb5be-372" prev="i-60a7698b21ebb5be-370" who="Q4916289">
            <seg>
              Det grundläggande skyddet för medborgarna inom Europarådets medlemsländer
              sköts av Europadomstolen. Var och en av oss som bor i dessa länder
              vi är ca 800 miljoner kan vända sig till Europadomstolen för att
              få sin rätt prövad mot den enskilda staten om vi blivit illa eller
              felaktigt behandlade. Det är det enda område som rör den nationella
              suveräniteten i Europarådet: den enskilda klagorätten till Europadomstolen
              för de mänskliga rättigheterna.
            </seg>
          </u>
          <u xml:id="i-60a7698b21ebb5be-373" prev="i-60a7698b21ebb5be-370" who="Q4916289">
            <seg>
              Europarådets betydelse för de mänskliga rättigheterna är central.
              Därmed är det också viktigt att domstolens arbete fungerar tillfredsställande.
              Så har det inte varit. Domstolen har bland annat inte hunnit pröva
              det stora antal klagomål som inkommit. En anledning till den kraftigt
              ökade måltillströmningen har varit att Europakonventionen blivit
              alltmer känd för allmänheten, framför allt i de medlemsstater
              som tillkommit den sista tiden efter Sovjetunionens fall.
            </seg>
          </u>
          <u xml:id="i-60a7698b21ebb5be-374" prev="i-60a7698b21ebb5be-370" who="Q4916289">
            <seg>
              Sverige har därför bedrivit ett mycket aktivt arbete på olika
              nivåer inom Europarådet för att komma till rätta med denna besvärliga
              situation utan att försvaga den enskilda människans rätt att klaga.
              I maj 2004 antog också Europarådets ministerkommitté ett reformpaket
              med åtgärder som syftar till att säkra domstolens effektivitet.
              Reformpaketet består av dels ett ändringsprotokoll som kallas
              protokoll 14, dels resolutioner och rekommendationer som riktas
              både till domstolen och till medlemsländerna.
            </seg>
          </u>
          <u xml:id="i-60a7698b21ebb5be-375" prev="i-60a7698b21ebb5be-370" who="Q4916289">
            <seg>
              Det är viktigt att detta reformpaket genomförs så snabbt som
              möjligt. Medlemsländerna har att ratificera protokoll 14 inom
              en tvåårsperiod.
            </seg>
          </u>
          <u xml:id="i-60a7698b21ebb5be-376" prev="i-60a7698b21ebb5be-370" who="Q4916289">
            <seg>
              Mycket av reformarbetet går ut på att integrera Europakonventionen
              i den inhemska rättsordningen och på så sätt minska behovet hos
              de enskilda att klaga till domstolen.
            </seg>
          </u>
          <u xml:id="i-60a7698b21ebb5be-377" prev="i-60a7698b21ebb5be-370" who="Q4916289">
            <seg>
              Fru talman! Det vi också måste titta på är de finansiella resurserna
              för Europarådet. Sverige tillhör redan i dag de länder som gärna
              ser en viss ökning av Europarådets budget och driver också den
              linjen i Europarådets budgetkommitté. Sverige har i budgetarbetet
              under det gångna året framfört stöd för en uppjustering av budgeten
              samt för att ge ökade resurser till domstolen.
            </seg>
          </u>
          <u xml:id="i-60a7698b21ebb5be-378" prev="i-60a7698b21ebb5be-370" who="Q4916289">
            <seg>
              Jag hoppas att regeringens skrivelse och den svenska delegationens
              redogörelse ska öka kunskapen i Sverige och i riksdagen om Europarådets
              arbete liksom förståelsen för det tålmodiga arbete som där utförs
              till förmån för europeiskt samarbete och samförstånd på en lång
              rad viktiga områden. Sverige har en mycket aktiv delegation nere
              i Strasbourg, och vi har ett mycket gott samarbete över partigränserna.
            </seg>
          </u>
          <u xml:id="i-60a7698b21ebb5be-379" prev="i-60a7698b21ebb5be-370" who="Q4916289">
            <seg>
              Själv arbetar jag just nu med kvinnors och barns situation i
              de europeiska fängelserna. Kvinnornas andel av de intagna ökar,
              och kvinnors strafftid ökar också. Det innebär att det blir allt
              vanligare att kvinnor föder barn under fängelsevistelsen och att
              spädbarnet vistas i fängelse under strafftiden. I Sverige har
              vi fem kvinnofängelser. I Europa är de flesta fängelser byggda
              för män medan alltfler kvinnor och barn placeras i dessa. Detta
              är oroväckande och bör ses över. Europarådet är en lämplig institution
              att titta över det: Vad innebär detta för barnen som får växa
              upp i ett fängelse?
            </seg>
          </u>
          <u xml:id="i-60a7698b21ebb5be-380" prev="i-60a7698b21ebb5be-370" who="Q4916289">
            <seg>
              I Sverige finns ingen lagstiftning som förbjuder att spädbarn
              vistas i fängelse med modern. Om du är kvinna och har ett spädbarn
              finns det möjlighet för dig att ha med barnet på anstalten under
              strafftiden. Ute i Europa ser lagstiftningen olika ut. Det är
              viktigt att utreda detta och sedan se till att vi får en resolution
              som gör att det blir bättre för kvinnorna och barnen i fängelse.
            </seg>
          </u>
          <note type="speaker">
            Anf. 93 GÖRAN LINDBLAD (m):
          </note>
          <u xml:id="i-60a7698b21ebb5be-381" next="i-60a7698b21ebb5be-397" who="Q326524">
            <seg>
              Fru talman! Detta är ett enigt betänkande. Det kan kännas lite
              ovant att inte ha någon att gå i polemik med, men jag kan hålla
              med om mycket av det som Birgitta Ahlqvist sade i sitt inledningsanförande
              här.
            </seg>
          </u>
          <u xml:id="i-60a7698b21ebb5be-382" prev="i-60a7698b21ebb5be-381" who="Q326524">
            <seg>
              Jag tänker koncentrera mig på några frågor när det gäller Europarådets
              betydelse.
            </seg>
          </u>
          <u xml:id="i-60a7698b21ebb5be-383" prev="i-60a7698b21ebb5be-381" who="Q326524">
            <seg>
              För egen del tycker jag att det är centralt att vi som parlamentariker,
              den parlamentariska församlingen i Europarådet, tar oss ett större
              inflytande än vad som varit fallet tidigare. Det är ju till och
              med så att Europarådets parlamentariska församling egentligen
              inte förfogar över någon egen budget utan är helt utlämnad till
              ministerkommittén. Till den ändan finns det nu ett förslag från
              ekonomiutskottet under rapportören Rigoni, och vi i Political
              Affairs Committee har också tagit upp frågan om att få ett större
              parlamentariskt inflytande.
            </seg>
          </u>
          <u xml:id="i-60a7698b21ebb5be-384" prev="i-60a7698b21ebb5be-381" who="Q326524">
            <seg>
              Jag är alldeles övertygad om att den ökade betydelse för Europarådet
              som Birgitta Ahlqvist talar om inte kommer att komma till stånd
              om vi inte har denna parlamentariska förankring och detta parlamentariska
              inflytande. Då blir det en organisation som är fjärran från människor,
              som bara träffas i sammanträdesrum. Vi måste finnas betydligt
              närmare.
            </seg>
          </u>
          <u xml:id="i-60a7698b21ebb5be-385" prev="i-60a7698b21ebb5be-381" who="Q326524">
            <seg>
              Dessutom måste Europarådet fokusera på mänskliga rättigheter
              på domstolens verksamhet, förstås, men också på mänskliga rättigheter
              i den vidare bemärkelse som är själva kärnområdet. Det får inte
              bli för mycket av att man tar in ärenden av alla möjliga olika
              slag och diskuterar bara för att någon har kommit upp med en idé
              som det kan vara trevligt att diskutera i parlamentarikerförsamlingen.
              Effekten blir då ofta att det vid dessa debatter, även en del
              viktiga debatter, inte är tillräckligt många parlamentariker närvarande.
            </seg>
          </u>
          <u xml:id="i-60a7698b21ebb5be-386" prev="i-60a7698b21ebb5be-381" who="Q326524">
            <seg>
              Det behöver göras en del reformer i Europarådets och parlamentarikerförsamlingens
              sätt att fungera. Till exempel skulle man kunna ha samma ordning
              som här i riksdagen, nämligen att det finns röstprotokoll så att
              man vet vem som har deltagit vid voteringarna. Det är lite förargligt
              när det är 15 närvarande, varav 7 svenskar, vid en votering på
              en fredagseftermiddag. Så kan vi inte ha det om Europarådet ska
              fortsätta att åtnjuta ett stort förtroende hos allmänheten.
            </seg>
          </u>
          <u xml:id="i-60a7698b21ebb5be-387" prev="i-60a7698b21ebb5be-381" who="Q326524">
            <seg>
              Det är också viktigt för Sveriges del att vi trycker på frågan
              om de mänskliga rättigheterna. Nu har vi ju fått en svensk kommissarie
              för mänskliga rättigheter, och då kommer jag in på nätverksbyggandet.
              Utan ett nätverksbyggande och utan de kontakter som vi i den svenska
              delegationen har haft med andra delegationer hade det varit omöjligt
              att få Thomas Hammarberg vald.
            </seg>
          </u>
          <u xml:id="i-60a7698b21ebb5be-388" prev="i-60a7698b21ebb5be-381" who="Q326524">
            <seg>
              Det är alltså ett alldeles avgörande arbetssätt att den svenska
              delegationen till Europarådet har möjlighet att under en längre
              tid knyta kontakter och vara aktiva i utskotten. Det hänger alltså
              på oss själva. Jag håller med Birgitta Ahlqvist om att vi måste
              fortsätta att vara en aktiv delegation. Annars får vi inget inflytande.
              Europeiskt samarbete bygger på förtroende. Vi har ofta samarbete
              över partigränserna inom Europarådet just för att bygga den typen
              av allianser. Och valet av Thomas Hammarberg är ett typexempel
              på detta.
            </seg>
          </u>
          <u xml:id="i-60a7698b21ebb5be-389" prev="i-60a7698b21ebb5be-381" who="Q326524">
            <seg>
              Den sista punkten jag tänker ta upp här är frågan om valövervakning.
              Det är en enormt viktig uppgift att Europarådet liksom andra europeiska
              samarbetsorganisationer deltar i valövervakning på olika håll
              i världen. Senast i går hade vi besök av Janukovitj, mannen som
              förlorade presidentvalet i Ukraina. Han var mycket angelägen om
              att Europarådet för det första skulle ägna sig åt monitoring av
              Ukraina och att vi för det andra skulle komma och övervaka parlamentsvalet
              i mars.
            </seg>
          </u>
          <u xml:id="i-60a7698b21ebb5be-390" prev="i-60a7698b21ebb5be-381" who="Q326524">
            <seg>
              Det är klart att Europarådet och andra organisationer kommer
              att göra det. Tonen var väl en lite annan när samme Janukovitj
              var premiärminister. Då var inte intresset lika stort. Men man
              kanske ändrar sig beroende på vilken position man har i samhället.
              Men det är klart att Europarådet liksom OSSE, EU och Nato har
              anledning att delta i valövervakningen.
            </seg>
          </u>
          <u xml:id="i-60a7698b21ebb5be-391" prev="i-60a7698b21ebb5be-381" who="Q326524">
            <seg>
              Jag var häromveckan i Azerbajdzjan och deltog i den över 600
              personer starka grupp från hela Europa av internationella observatörer
              det var även amerikaner där som övervakade det valet. Vi var 50
              stycken parlamentariker från Europarådet.
            </seg>
          </u>
          <u xml:id="i-60a7698b21ebb5be-392" prev="i-60a7698b21ebb5be-381" who="Q326524">
            <seg>
              Jag vill säga att jag tycker att rapporteringen blev onödigt
              negativ. Det är klart att det fuskades. I 30 % av vallokalerna
              pågick någonting konstigt. Det var creative counting . Man hade
              karusellröstning. Man fuskade med märkbläcket, det osynliga bläcket
              på fingrarna. Man betalade folk tio dollar för att rösta på ett
              visst sätt och så vidare. Det pågick konstigheter. På militärförläggningarna
              såg det ut att gå väldigt prydligt till väga, men vi vet inte
              hur många som måste rösta på vissa kandidater för att man skulle
              slippa kompanistraff.
            </seg>
          </u>
          <u xml:id="i-60a7698b21ebb5be-393" prev="i-60a7698b21ebb5be-381" who="Q326524">
            <seg>
              Presidentens fru, som ställde upp i en valkrets, vann med 92
              %. Hade det inte räknats på det sätt det räknades hade hon säkert
              vunnit ändå, men kanske bara med 60 %. Det finns alltså en hel
              del att göra i Azerbajdzjan. Men jag tycker att rapporteringen
              var olycklig, och då kommer jag till frågan om demokrati inom
              såväl Europarådet som de andra europeiska instanserna som deltog
              i valövervakningen.
            </seg>
          </u>
          <u xml:id="i-60a7698b21ebb5be-394" prev="i-60a7698b21ebb5be-381" who="Q326524">
            <seg>
              Vi hade ett debriefing -möte på morgonen dagen efter valet, för
              sedan skulle Heads of delegation mötas och skriva ihop ett pressmeddelande
              utifrån vad vi alla hade kommit fram till och observerat. I Europarådsdelegationen
              var vi hyggligt överens om att det här inte var bra. Det hade
              pågått en massa fusk, men det var fantastiskt mycket bättre än
              presidentvalet och det var ännu mycket bättre än parlamentsvalet
              fem år tidigare.
            </seg>
          </u>
          <u xml:id="i-60a7698b21ebb5be-395" prev="i-60a7698b21ebb5be-381" who="Q326524">
            <seg>
              När vi sedan kommer till presskonferensen har Heads of delegation
              skrivit ihop en rapport som ni alla har tagit del av i medierna.
              Den är totalt negativ och säger att det här var kris och katastrof.
              Läser man rapporten som skrevs för fem år sedan ser man att den
              är mer positiv till utvecklingen i Azerbajdzjan. Så här kan man
              inte arbeta. Jag kan höra president Alijevs rådgivare som säger:
              Vi borde ha gjort som Lukasjenko, bry er inte om de där i väst!
            </seg>
          </u>
          <u xml:id="i-60a7698b21ebb5be-396" prev="i-60a7698b21ebb5be-381" who="Q326524">
            <seg>
              Det här är en stor risk. Den typ av arbete som gäller valövervakning
              innebär morot och piska. Ta fram alla de felaktigheter som jag
              nyss nämnde, påpeka dem, men tala också om vad som har blivit
              bättre, för en hel del har blivit bättre.
            </seg>
          </u>
          <u xml:id="i-60a7698b21ebb5be-397" prev="i-60a7698b21ebb5be-381" who="Q326524">
            <seg>
              Sammanfattningsvis, fru talman, kan man säga att Europarådsdelegationen
              i Sverige och parlamentarikerförsamlingen i Strasbourg måste fokusera
              på kärnverksamheten, på demokratiutvecklingen, mänskliga rättigheter
              och även på valövervakning.
            </seg>
          </u>
          <note type="speaker">
            Anf. 94 SERMIN ÖZÜRKÜT (v):
          </note>
          <u xml:id="i-60a7698b21ebb5be-398" next="i-60a7698b21ebb5be-406" who="Q4991197">
            <seg>
              Fru talman! Jag skulle först vilja säga att Vänsterpartiet instämmer
              i betänkandet om Europarådet. Vi instämmer i betänkandet av två
              anledningar.
            </seg>
          </u>
          <u xml:id="i-60a7698b21ebb5be-399" prev="i-60a7698b21ebb5be-398" who="Q4991197">
            <seg>
              Först och främst har Europarådet varit en allmänt erkänd aktör
              som försvarar universella demokratiska värderingar i efterkrigstidens
              delade Europa. Kravet på att vara en rättsstat, som ställs för
              medlemskap, är en avgörande faktor för demokratiseringsprocessen
              i många länder. I linje med sina universella demokratiska värderingar
              har Europarådet initierat två konventioner beträffande minoritets-
              och majoritetsproblematiken, nämligen en ramkonvention om skydd
              för etniska minoriteter och en minoritetsspråkskonvention. Dessa
              konventioner lägger en grund för en samlad minoritetspolitik.
            </seg>
          </u>
          <u xml:id="i-60a7698b21ebb5be-400" prev="i-60a7698b21ebb5be-398" who="Q4991197">
            <seg>
              Ramkonventionerna innehåller inte någon definition av en minoritet,
              vilket medför att staterna själva kan avgöra vad som kännetecknar
              en sådan. Även om ramkonventionen inte innehåller någon definition
              har det under tillkomsten framgått att begreppet syftar på grupper
              med långvarig anknytning till en stat. Här kan särskilt nämnas
              att varje individ själv avgör om han eller hon vill bli behandlad
              som tillhörande en minoritet. Detta val ska inte behöva medföra
              någon nackdel för individen.
            </seg>
          </u>
          <u xml:id="i-60a7698b21ebb5be-401" prev="i-60a7698b21ebb5be-398" who="Q4991197">
            <seg>
              Det vore önskvärt om Europarådet fortsatte att vara en viktig
              aktör på sitt ansvarsområde genom att följa FN:s linje inom minoritetsproblematiken.
              Det pågående arbetet i FN fokuserar bland annat på nya minoriteter
              i världen, exempelvis de nya religiösa minoriteterna i Europa.
            </seg>
          </u>
          <u xml:id="i-60a7698b21ebb5be-402" prev="i-60a7698b21ebb5be-398" who="Q4991197">
            <seg>
              Olika FN-organisationer har påpekat att muslimska minoriteter
              i Europa ofta diskrimineras och att folk har fördomar och stereotypa
              uppfattningar om dem. Händelserna den 11 september och den nya
              militans som uppstått inom vissa islamistiska rörelser har stärkt
              en del europeiska krafter som propagerar för bilden av islam som
              en expansiv, aggressiv och primitiv religion. Dessa krafter har
              lyckats skapa oro hos en ansenlig del av en europeisk opinion.
            </seg>
          </u>
          <u xml:id="i-60a7698b21ebb5be-403" prev="i-60a7698b21ebb5be-398" who="Q4991197">
            <seg>
              Men det som en enskild muslim eller en grupp muslimer gör eller
              hävdar sammanfaller inte nödvändigtvis med vad islam föreskriver.
              De militanta, fundamentalistiska riktningarna representerar ingalunda
              den muslimska världen i dess helhet. Därför är det önskvärt att
              Europarådet kan följa FN som den högsta legitima instansen i internationell
              rätt. Internationell rätt föreskriver att minoritetskonflikter
              ska lösas på ett konstruktivt och fredligt sätt.
            </seg>
          </u>
          <u xml:id="i-60a7698b21ebb5be-404" prev="i-60a7698b21ebb5be-398" who="Q4991197">
            <seg>
              Vi är medvetna om att lagstiftning inte är det enda sättet att
              arbeta på, men den är en oerhört viktig grundförutsättning för
              att förebygga interna konflikter som annars kan sluta med krig,
              inbördeskrig och till och med etnisk rensning.
            </seg>
          </u>
          <u xml:id="i-60a7698b21ebb5be-405" prev="i-60a7698b21ebb5be-398" who="Q4991197">
            <seg>
              Den andra anledningen för Vänsterpartiets bifallsyrkande till
              betänkandet är att vårt motionsyrkande, att Sverige borde verka
              för att fler länder ratificerar Europarådets minoritetskonventioner,
              har besvarats. Betänkandet utgår från att Sverige verkar för att
              personer som tillhör etniska, språkliga och religiösa minoriteter
              i alla länder ges möjlighet att på lika villkor som majoritetsbefolkningen
              effektivt åtnjuta alla de medborgerliga rättigheterna. Det konstaterandet
              är viktigt eftersom en tämligen enkel undersökning visar att väldigt
              få statsbildningar i dagens värld är etniskt och religiöst homogena.
            </seg>
          </u>
          <u xml:id="i-60a7698b21ebb5be-406" prev="i-60a7698b21ebb5be-398" who="Q4991197">
            <seg>
              Utöver detta har regeringen markerat vikten av en ratificering
              av de nämnda minoritetskonventionerna vid Europarådets toppmöte
              i Warszawa i maj i år. Regeringen uppges även ha varit pådrivande
              i denna fråga, både bilateralt och i Europarådets ministerkommitté.
              En sådan positionering tycker vi vidareutvecklar en statligt initierad
              jämlikhetspolitik på ett offensivt sätt, med siktet inställt på
              ett jämlikt medborgarskap inte bara i formella termer utan också
              i dess reella innebörd.
            </seg>
          </u>
          <note>
            Med anledning av detta, fru talman, yrkar jag bifall till förslaget
            i betänkandet.
          </note>
          <note type="speaker">
            Anf. 95 CARINA HÄGG (s):
          </note>
          <u xml:id="i-60a7698b21ebb5be-407" next="i-60a7698b21ebb5be-415" who="Q3374704">
            <seg>
              Fru talman! Jag kan instämma i mycket av det som har sagts här
              tidigare. Jag tycker att Birgitta Ahlqvists rapport var intressant,
              och jag tyckte även att Göran Lindblads information från valet
              i Azerbajdzjan var intressant att få ta del av här och inte bara
              behöva läsa olika uppfattningar. Det är viktigt att vi kan jobba
              över partigränserna inom den svenska delegationen i Europarådet
              för att uppnå resultat för svenska ståndpunkter. Det är också
              lätt att göra det. Visst blir det roligare när vi kan samarbeta
              nationellt och tillsammans med övriga europeiska parlamentariker.
            </seg>
          </u>
          <u xml:id="i-60a7698b21ebb5be-408" prev="i-60a7698b21ebb5be-407" who="Q3374704">
            <seg>
              Jag ska begränsa mig och tala om ett beslut som jag tycker är
              viktigt, nämligen att Europarådet har antagit ett förslag från
              mig om ökad översyn av marginaliserade gruppers demokratiska rättigheter.
            </seg>
          </u>
          <u xml:id="i-60a7698b21ebb5be-409" prev="i-60a7698b21ebb5be-407" who="Q3374704">
            <seg>
              Vi talar ofta när det gäller Europa som att alla har rätt att
              rösta. Det finns inga begränsningar kvar. De som inte har rätt
              att rösta lever någonstans på andra sidan Atlanten eller längre
              bort. Men så är det inte. Även om vi i Sverige har rensat ut de
              texter i vår lagstiftning som begränsade för människor att rösta
              jag talar inte om åldersgränser finns de kvar runtom i Europa
              på olika sätt. Men det är problem som ofta de som inte har rätt
              att rösta inte klarar av att driva själva. Deras möjlighet att
              ändra de nationella lagstiftningarna är inte tillräckligt tydlig.
              Därför har vi ett gemensamt ansvar att visa på dessa brister.
            </seg>
          </u>
          <u xml:id="i-60a7698b21ebb5be-410" prev="i-60a7698b21ebb5be-407" who="Q3374704">
            <seg>
              I vissa länder tillåts inte militärer att rösta. I andra länder
              förbjuds människor som sitter i fängelse att rösta. Det finns
              förståndshandikappade och handikappade människor som nekas sina
              basala rättigheter vad gäller demokratiskt deltagande.
            </seg>
          </u>
          <u xml:id="i-60a7698b21ebb5be-411" prev="i-60a7698b21ebb5be-407" who="Q3374704">
            <seg>
              Här i Europa har vi ofta pekat på andras försumligheter. Därför
              är det viktigt att vi också granskar oss själva för att skapa
              större tyngd när vi talar om vikten av mänskliga rättigheter,
              demokratisk utveckling och rätten att rösta. Det handlar om att
              hörsamma och tillvarata rättigheter hos grupper som inte är röststarka.
              På detta sätt visar vi i grunden hur mycket vi värnar om mänskliga
              rättigheter. Jag minns när vi hade debatten om utvecklingsstördas
              rätt att rösta eller inte rösta. Det var ingen självklar kamp,
              och det var inte en grupp i Sverige som kan driva sina egna rättigheter,
              även om man mycket väl kan föra debatten tillsammans. Man behövde
              samverkan. Vi fick vara mycket av rösten och den som kämpade för
              utvecklingsstördas rätt att rösta i Sverige. Den kampen lyckades.
              Jag tror att vi kan lyckas att ändra förhållandet i många andra
              länder.
            </seg>
          </u>
          <u xml:id="i-60a7698b21ebb5be-412" prev="i-60a7698b21ebb5be-407" who="Q3374704">
            <seg>
              Därför finns det i rapporten som Europarådet har arbetat fram
              ett ställningstagande till förmån för rösträtt. Den innehåller
              mycket information. Den är genomarbetad. Jag blev glad när jag
              såg att den var så innehållsrik. Efter det att den nu har antagits
              är den ett redskap som vi ska återföra till vår riksdag som ett
              dokument att använda i dialog med andra parlamentariker. Men vi
              har framfört ställningstagandet som Europarådets parlamentariska
              församling har tagit till vår egen regering med förhoppning och
              förväntan om att regeringen ska driva ställningstagandet vidare
              i de sammanhang där regeringen representerar Sverige.
            </seg>
          </u>
          <u xml:id="i-60a7698b21ebb5be-413" prev="i-60a7698b21ebb5be-407" who="Q3374704">
            <seg>
              Vi har ytterligare en dimension i bristerna i människors rätt
              att rösta i Europa, nämligen när vi alla röstar till EU-parlamentet.
              Alla människor har inte rätt att delta i val till EU-parlamentet.
              Därmed finns det också en demokratisk brist i EU-parlamentet.
              Europarådet har nu möjlighet att påvisa det. Nu finns det dokumenterat.
              Då ska vi ta fram det i sammanhang där vi diskuterar europeiska
              frågor i form av EU-parlamentets representativitet och möjlighet
              att vara en kraft för demokratisering. Jag hoppas att parlamentarikerna
              också ska ta till sig rapporten och driva den i EU-parlamentet.
            </seg>
          </u>
          <u xml:id="i-60a7698b21ebb5be-414" prev="i-60a7698b21ebb5be-407" who="Q3374704">
            <seg>
              Det var en kort rapport och en förhoppning om att vi tillsammans
              ska driva frågan.
            </seg>
          </u>
          <u xml:id="i-60a7698b21ebb5be-415" prev="i-60a7698b21ebb5be-407" who="Q3374704">
            <seg>
              Jag ska avsluta med att säga något som jag kommer att återkomma
              till vid ett annat tillfälle. Jag ska flagga för som en följd
              av toppmötet i Warszawa att år 2006 kommer Europarådet att ha
              en kampanj i samverkan med förhoppningsvis många andra partner,
              NGO:er, institutioner, parlament, EU-parlamentet och så vidare,
              som ska handla om våld mot kvinnor. Det är fråga om mänskliga
              rättigheter där vi har mycket att bidra med från Sverige. Det
              här året när vi ska ha en kampanj för kvinnors rättigheter, att
              inte mötas av våld vare sig i hemmet eller på gator och torg,
              är något jag hoppas att ni kommer att vara en del av och att det
              ska vara framgångsrikt. Det finns så mycket att bidra med från
              svensk sida, både om vad som är negativt men också om positiva
              saker, till exempel stora framgångar i vår lagstiftning och arbete
              med attityder och samhällsförändringar.
            </seg>
          </u>
          <note type="speaker">
            Anf. 96 HELENA BARGHOLTZ (fp):
          </note>
          <u xml:id="i-60a7698b21ebb5be-416" next="i-60a7698b21ebb5be-433" who="Q4937530">
            <seg>
              Fru talman! Det är bra att vi har den här informationen om Europarådets
              verksamhet i dag. Det är knappast en debatt eftersom vi som är
              ledamöter i Europarådet är överens, och flera har talat här om
              det.
            </seg>
          </u>
          <u xml:id="i-60a7698b21ebb5be-417" prev="i-60a7698b21ebb5be-416" who="Q4937530">
            <seg>
              Det här är ett bra sätt att påminna om att Europa inte bara är
              EU. Även om huvudinsatserna i vår Europapolitik självklart kommer
              att ligga i EU måste vi också engagera oss utanför själva unionen.
              Då har Europarådet med inte bara 46 medlemsstater utan också 800
              miljoner invånare väldiga möjligheter. Europarådet är den enda
              riktigt paneuropeiska organisation vi har i dagens Europa. Det
              är i Europarådet som de värderingar knäsattes som i dag bär upp
              det nya EU. Det är bra att tänka på det.
            </seg>
          </u>
          <u xml:id="i-60a7698b21ebb5be-418" prev="i-60a7698b21ebb5be-416" who="Q4937530">
            <seg>
              Medlemskretsen i Europarådet har växt varefter demokratin har
              fått starkare fäste i övriga länder. Att Europarådets demokratikrav
              är allvarligt menat visades till exempel 1967 när Grekland uteslöts
              och inte fick komma tillbaka förrän 1974.
            </seg>
          </u>
          <u xml:id="i-60a7698b21ebb5be-419" prev="i-60a7698b21ebb5be-416" who="Q4937530">
            <seg>
              När Berlinmuren hade fallit och Sovjetunionen upplösts fanns
              det plötsligt ett stort antal länder som återetablerats i Europa.
              De sköra demokratierna behövde stöd och utbildning. Det ansvaret
              tog Europarådet på sig och accepterade länderna som medlemmar
              men ställde samtidigt hårda krav på en demokratisk och rättsstatlig
              utveckling med full respekt för de mänskliga rättigheterna. Europarådet
              har för de staterna blivit livlinan till demokrati och europeisk
              gemenskap. För många av dem är det naturligtvis träningsläger
              för att så småningom komma in i EU. Det är i Europarådet i Strasbourg
              som de blivande EU-länderna såg till att rättssamhället etablerades,
              att rättvisa vallagar antogs, att domare och andra jurister utbildades,
              att korruption uppmärksammades och motarbetades, att nyhetsmedier
              fick anständiga lagar att arbeta under liksom att skolornas historieböcker
              ändrades så att traditionella stereotyper och överdrifter nyanserades
              och att interreligiös och interkulturell dialog främjades. Allt
              det har vi Europarådet att tacka för.
            </seg>
          </u>
          <u xml:id="i-60a7698b21ebb5be-420" prev="i-60a7698b21ebb5be-416" who="Q4937530">
            <seg>
              Jag vill också berätta om den valövervakning som jag deltog i
              tillsammans med Göran Lindblad nu senast i Azerbajdzjan. Jag har
              också deltagit som valövervakare i Georgien. Jag har kunnat konstatera
              att det tyvärr i de nya länderna inte ännu är vad vi kräver, nämligen
              free and fair elections . Här finns det mycket att göra. Men det
              är också viktigt att komma ihåg när det gäller valövervakning
              att det inte är något som Europarådet tvingar på länderna. Det
              kommer inbjudningar från länderna med begäran om att Europarådet
              och andra internationella organisationer ska övervaka länderna.
              De vill bevisa att de är på väg åt rätt håll även om det fortfarande
              finns mycket kvar att göra.
            </seg>
          </u>
          <u xml:id="i-60a7698b21ebb5be-421" prev="i-60a7698b21ebb5be-416" who="Q4937530">
            <seg>
              Det finns också ett stort antal NGO:er, eller frivilligorganisationer,
              som är engagerade i valövervakning.
            </seg>
          </u>
          <u xml:id="i-60a7698b21ebb5be-422" prev="i-60a7698b21ebb5be-416" who="Q4937530">
            <seg>
              Allt detta bidrar till att dessa länder känner ett stöd och ett
              engagemang för den demokratiska utvecklingen i länderna, och jag
              har kunnat konstatera att det är väldigt uppskattat av representanter
              från länderna.
            </seg>
          </u>
          <u xml:id="i-60a7698b21ebb5be-423" prev="i-60a7698b21ebb5be-416" who="Q4937530">
            <seg>
              Det var i praktiken Europarådets grundvärderingar som sammanfattades
              i de så kallade politiska Köpenhamnskriterierna, vilka EU ställde
              upp som villkor för att nya länder ska kunna få bli medlemmar
              i unionen. Europarådets enorma betydelse för utvecklingen i Europa
              måste vi lyfta fram mycket mer aktivt än man har gjort. Det har
              blivit alldeles för mycket koncentration på vad EU gör.
            </seg>
          </u>
          <u xml:id="i-60a7698b21ebb5be-424" prev="i-60a7698b21ebb5be-416" who="Q4937530">
            <seg>
              Skillnaden mellan Europarådet och EU är att Europarådet inte
              kan ålägga länder att lagstifta. Europarådet utfärdar rekommendationer
              till länderna många gånger väl så starka rekommendationer men
              kan alltså inte tvinga länderna att anta dem. Det är en uppgift
              för oss här i Sveriges riksdag att arbeta för att dessa länder
              verkligen genomför rekommendationer. Det brister också från svensk
              sida det finns ett antal kloka rekommendationer som Europarådet
              har utfärdat men som Sverige ännu inte har antagit.
            </seg>
          </u>
          <u xml:id="i-60a7698b21ebb5be-425" prev="i-60a7698b21ebb5be-416" who="Q4937530">
            <seg>
              Fru talman! Det är uppenbart att Europarådet kan lämna viktiga
              bidrag när det gäller alleuropeiska problem, som främlingsfientlighet,
              människohandel, migration och terrorism. De här frågorna måste
              lösas genom samarbete i alla länder i Europa, inte bara inom EU.
            </seg>
          </u>
          <u xml:id="i-60a7698b21ebb5be-426" prev="i-60a7698b21ebb5be-416" who="Q4937530">
            <seg>
              Själv har jag, fru talman, kommit att engagera mig i en mycket
              speciell fråga, och det handlar om kampen mot barnaga i Europarådets
              medlemsstater. Bara 15 länder av de 46 medlemsstaterna har lagstiftning
              som förbjuder föräldrar och andra att slå barn, att aga barn.
              Vi har från svensk sida fantastiska möjligheter att gå i bräschen
              för det här, med vår lyckade lagstiftning mot barnaga från 1979.
            </seg>
          </u>
          <u xml:id="i-60a7698b21ebb5be-427" prev="i-60a7698b21ebb5be-416" who="Q4937530">
            <seg>
              Jag har talat mycket om detta. Jag har väckt en motion om det
              och har varit rapportör för det i Europarådet, och jag ser att
              det går framåt. När jag skrev min motion var det bara 9 länder
              som hade förbud mot barnaga, och nu är det i alla fall 15. Det
              gör att det känns väldigt meningsfullt att fortsätta kampen för
              detta.
            </seg>
          </u>
          <u xml:id="i-60a7698b21ebb5be-428" prev="i-60a7698b21ebb5be-416" who="Q4937530">
            <seg>
              Jag vill passa på att berätta att den kampanj som Europarådet
              har utlyst mot våld mot kvinnor och barn kommer att äga rum redan
              nästa år, 2006. Det är den prioriterade fråga som Europarådet
              kommer att driva kampen mot våld mot kvinnor och barn.
            </seg>
          </u>
          <u xml:id="i-60a7698b21ebb5be-429" prev="i-60a7698b21ebb5be-416" who="Q4937530">
            <seg>
              Därför är jag också väldigt glad att kunna berätta för er att
              Europarådet kommer att ordna en konferens här i Sveriges riksdag
              som handlar just om våld mot barn. Jag hoppas att många riksdagsledamöter
              kommer till riksdagens kammare, framför allt den 18 maj nästa
              år, för att lyssna på en rad spännande inlägg och debatt om detta.
            </seg>
          </u>
          <u xml:id="i-60a7698b21ebb5be-430" prev="i-60a7698b21ebb5be-416" who="Q4937530">
            <seg>
              Fru talman! Vi har från Folkpartiet ingen reservation i det här
              betänkandet det har inte heller något annat parti och jag tänkte
              bara säga ett par ord om den motion från Folkpartiet som behandlas
              i betänkandet. Där säger vi att Sverige bör uppmärksamma homosexuellas,
              bisexuellas och transpersoners rättigheter särskilt när det gäller
              de delar av Europa som inte ingår i EU eller som är ansökarländer.
            </seg>
          </u>
          <u xml:id="i-60a7698b21ebb5be-431" prev="i-60a7698b21ebb5be-416" who="Q4937530">
            <seg>
              Det är precis så, som utskottet framhåller, att Europakonventionen
              inte uttryckligen innehåller sexuell läggning som diskrimineringsgrund.
              Men praxis har slagit fast att konventionens diskrimineringsskydd
              omfattar sexuell läggning. Här måste Sverige, vill jag verkligen
              betona, fortsätta att aktivt driva frågan om skyddet mot diskriminering
              på grund av sexuell läggning. Vi får väl i den svenska delegationen
              ta tag i frågan ordentligt igen för att driva den framåt.
            </seg>
          </u>
          <u xml:id="i-60a7698b21ebb5be-432" prev="i-60a7698b21ebb5be-416" who="Q4937530">
            <seg>
              Det är inte lätt. Mina egna erfarenheter är att det tyvärr finns
              alldeles för mycket av konventionellt och konservativt tänkande
              och brist på nytänkande när det gäller värdegrundsfrågor i Europarådet.
              Jag känner att vi från svensk sida ändå kan driva de här frågorna
              framåt.
            </seg>
          </u>
          <u xml:id="i-60a7698b21ebb5be-433" prev="i-60a7698b21ebb5be-416" who="Q4937530">
            <seg>
              Avslutningsvis, fru talman, behöver vi en ständigt intensiv och
              levande debatt, inte bara om EU utan om hela vårt gemensamma Europa.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Riga Graduate School of Law
          </note>
          <note>
            Föredrogs
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            15 § Avveckling av militärdistriktsorganisationen
          </note>
          <note>
            Föredrogs
          </note>
          <note type="speaker">
            Anf. 97 ROLF GUNNARSSON (m):
          </note>
          <u xml:id="i-60a7698b21ebb5be-434" next="i-60a7698b21ebb5be-458" who="Q5776913">
            <seg>
              Fru talman! Jag vill inleda med att yrka bifall till reservationen.
            </seg>
          </u>
          <u xml:id="i-60a7698b21ebb5be-435" prev="i-60a7698b21ebb5be-434" who="Q5776913">
            <seg>
              Vi är beredda att ta ett ansvar för avvecklingen av militärdistriktsorganisationen,
              men detta under förutsättning att regeringen klart säger hur frågorna
              ska lösas. Det uppstår en massa frågetecken om inget kommer i
              stället för den avveckling som nu föreslås och som troligtvis
              kommer att klubbas igenom här i eftermiddag.
            </seg>
          </u>
          <u xml:id="i-60a7698b21ebb5be-436" prev="i-60a7698b21ebb5be-434" who="Q5776913">
            <seg>
              Försvarsmaktens samverkan vid krishantering måste lösas. Regeringen
              mumlar nu i skägget. Vad vill egentligen regeringen? Vad gör att
              ni duckar i utskottet och låter er nöjas med att kapa en organisation
              utan att tala om vem som ska göra deras arbete i framtiden? Besked
              om detta ska komma, som det sägs, senare. Frågan får då gå till
              regeringens förlängda arm här i kammaren i dag, Berndt Sköldestig,
              som kanske har svaret.
            </seg>
          </u>
          <u xml:id="i-60a7698b21ebb5be-437" prev="i-60a7698b21ebb5be-434" who="Q5776913">
            <seg>
              Vi ska veta och påminna oss att försvarsbeslutet år 2000 vidgade
              säkerhetsbegreppet och att detta nu omfattar även icke-militära
              hot, alltså vid sidan av väpnade anfall. Vi ska helt enkelt ha
              en helhetssyn på hot och risker av olika slag, och vi ska vara
              klara på hur samhällets risker och kriser hanteras. Därför är
              det viktigt att vi har ledningsrollen klar för oss. Det är den
              ledningsfrågan som vi diskuterar här i dag, eller rättare sagt
              avvecklingen av den ledningsfunktionen.
            </seg>
          </u>
          <u xml:id="i-60a7698b21ebb5be-438" prev="i-60a7698b21ebb5be-434" who="Q5776913">
            <seg>
              Fru talman! Vi måste ha den 11 september med i tankarna då vi
              i dag tar upp detta ämne. Det som skedde då var ett klart och
              tydligt exempel på ett asymmetriskt angrepp. Vi måste vara klara
              på att det osannolika nu kan vara en realitet kanske har vi tv-serien
              Kommissionen i tankarna? Var det som hände i tv-serien Kommissionen
              overkligt, eller kan det hända här i stillsamma och neutrala Sverige?
            </seg>
          </u>
          <u xml:id="i-60a7698b21ebb5be-439" prev="i-60a7698b21ebb5be-434" who="Q5776913">
            <seg>
              Vi vet att allt kan hända utan förvarning, och vi måste ha en
              förmåga att hantera denna typ av angrepp vi har inte den nationella
              förmågan i dag. Ledningsfunktionen är viktig! Den ska vara glasklar!
              Det blir den inte efter det beslut som troligtvis kommer i dag.
              Vi kan också notera att den så kallade framtiden redan är här
              då det gäller den typen av angrepp.
            </seg>
          </u>
          <u xml:id="i-60a7698b21ebb5be-440" prev="i-60a7698b21ebb5be-434" who="Q5776913">
            <seg>
              Ett asymmetriskt angrepp är ett angrepp där någon utnyttjar sin
              egen styrka och förmåga för att på ett oväntat och oförutsägbart
              sätt målmedvetet attackera vårt demokratiska öppna samhälles svagheter
              och känsliga gränssnitt.
            </seg>
          </u>
          <u xml:id="i-60a7698b21ebb5be-441" prev="i-60a7698b21ebb5be-434" who="Q5776913">
            <seg>
              Då måste det finnas en klar ledningsfunktion. Det kommer det
              inte att finnas om regeringens förslag nu går igenom. Då hugger
              man av ett av bordets fyra ben, men berättar inte vad som ska
              ske efter den kapningen. Ett bord med tre ben är ett bord med
              problem.
            </seg>
          </u>
          <u xml:id="i-60a7698b21ebb5be-442" prev="i-60a7698b21ebb5be-434" who="Q5776913">
            <seg>
              Det räcker inte med dessa rader: Regeringen kommer senare att
              besluta om fördelningen av militärdistriktsgrupperna på andra
              organisationsenheter.
            </seg>
          </u>
          <u xml:id="i-60a7698b21ebb5be-443" prev="i-60a7698b21ebb5be-434" who="Q5776913">
            <seg>
              Senare är alltså ordet. När då senare? Och hur länge vågar, kan
              och ska vi vänta? Det kanske Berndt Sköldestig också kan ge svar
              på i dag.
            </seg>
          </u>
          <u xml:id="i-60a7698b21ebb5be-444" prev="i-60a7698b21ebb5be-434" who="Q5776913">
            <seg>
              Vilka hot kan det röra sig om och som finns över oss? Det kan
              gälla
            </seg>
          </u>
          <u xml:id="i-60a7698b21ebb5be-445" prev="i-60a7698b21ebb5be-434" who="Q5776913">
            <seg>
              Vi kan ta Stockholm som ett exempel då det gäller skyddsverksamhet.
              Här finns ett otal anläggningar som måste skyddas. Klarar vi det?
              Klarar vi ledningsfunktionen av denna skyddsverksamhet om den
              föreslagna nyordningen genomförs? Det räcker då inte med, som
              jag sade, att vi senare ska få besked om hur det här ska lösas.
            </seg>
          </u>
          <u xml:id="i-60a7698b21ebb5be-446" prev="i-60a7698b21ebb5be-434" who="Q5776913">
            <seg>
              Det finns en rad civila myndigheter som är av avgörande betydelse
              och där det måste ske en stor samordning. Det gäller
            </seg>
          </u>
          <u xml:id="i-60a7698b21ebb5be-447" prev="i-60a7698b21ebb5be-434" who="Q5776913">
            <seg>
              Det måste finnas resurser på detta område, och det måste vara
              klart och konkret vem och vilka som ska svara för olika uppgifter.
              Det är bara att konstatera fakta, att om man inte är förberedd,
              om man har ont om resurser, om man har kompetensbrist och om man
              inte har övat blir en liten kris snabbt en stor kris.
            </seg>
          </u>
          <u xml:id="i-60a7698b21ebb5be-448" prev="i-60a7698b21ebb5be-434" who="Q5776913">
            <seg>
              Vi säger i vår alliansmotion: Om styrning och samordning brister
              mellan civila och militära myndigheter kommer resurserna inte
              till nytta.
            </seg>
          </u>
          <u xml:id="i-60a7698b21ebb5be-449" prev="i-60a7698b21ebb5be-434" who="Q5776913">
            <seg>
              Fru talman! Vi vet också vad som skrevs i den så kallade Stödutredningen
              : Med tanke på den breddade hotbild som föreligger från den internationella
              terrorismen måste vi vilja och kunna använda samhällets samlade
              resurser på ett effektivt sätt. Vi måste låta Försvarsmakten med
              dess kapacitet finnas med att stå utanför vore oklokt.
            </seg>
          </u>
          <u xml:id="i-60a7698b21ebb5be-450" prev="i-60a7698b21ebb5be-434" who="Q5776913">
            <seg>
              Försvarsmaktens resurser måste kunna komma till praktisk användning
              i polisens terroristbekämpning när så behövs och är möjligt och
              lämpligt.
            </seg>
          </u>
          <u xml:id="i-60a7698b21ebb5be-451" prev="i-60a7698b21ebb5be-434" who="Q5776913">
            <seg>
              Är det så jag ställer frågan till majoritetens företrädare i
              dagens debatt att ni inte tycker att det i det framtida insatsförsvaret
              och i den beslutande insatsorganisationen finns krav på eller
              behov av en regional eller territoriell ledning som motiverar
              en särskild insatsorganisation? Hur ser ni på ledningsfunktionen?
            </seg>
          </u>
          <u xml:id="i-60a7698b21ebb5be-452" prev="i-60a7698b21ebb5be-434" who="Q5776913">
            <seg>
              Det är inte kriget som står som det största hotet utan någon
              sorts terroraktion som finns i en gråzon mellan fred och krig.
              I dag satsar vi i huvudsak på internationella insatser, och det
              är bra. Men vi känner på något sätt att ingen vill ta tag i vad
              som ska ske i den så kallade gråzon som jag just talat om.
            </seg>
          </u>
          <u xml:id="i-60a7698b21ebb5be-453" prev="i-60a7698b21ebb5be-434" who="Q5776913">
            <seg>
              Precis som vi har påpekat i vår motion är enigheten stor om att
              vi måste kunna satsa samhällets alla resurser om så skulle behövas.
              Vi har haft stora översvämningar, stormar och andra naturkatastrofer,
              både inom och utom landet. Vi säger också att en effektiv samverkan
              i sin tur förutsätter planering, övning och nätverksbyggande mellan
              de inblandade.
            </seg>
          </u>
          <u xml:id="i-60a7698b21ebb5be-454" prev="i-60a7698b21ebb5be-434" who="Q5776913">
            <seg>
              Fru talman! Ännu en gång: Om styrning och samordning brister
              mellan civila och militära myndigheter kommer resurserna inte
              till nytta. Den regionala krishanteringen är komplex. Avsaknaden
              av tvärsektoriella beslutsbefogenheter ökar kraven på samförstånd
              och lojalitet mot övergripande prioriteringar. Det är vår bestämda
              uppfattning att den operativa insatsledningen, Opil, inte ensamt
              kan fylla det tomrum som en avvecklad militärdistriktsorganisation
              lämnar efter sig.
            </seg>
          </u>
          <u xml:id="i-60a7698b21ebb5be-455" prev="i-60a7698b21ebb5be-434" who="Q5776913">
            <seg>
              Som jag sade tidigare är vi beredda att ta ansvar för en avveckling
              av MD-organisationen. Men först måste regeringen, helt enligt
              de resonemang som fördes både i försvarsbeslutet och i Försvarsberedningens
              slutbetänkande, lämna besked om hur Försvarsmaktens samverkan
              vid krishantering ska ske.
            </seg>
          </u>
          <u xml:id="i-60a7698b21ebb5be-456" prev="i-60a7698b21ebb5be-434" who="Q5776913">
            <seg>
              Det är detta besked vi väntar på. Det är detta som är det viktiga
              för oss, och det är det som vi måste få svar på. Det räcker alltså
              inte, enligt vår mening, att vi senare ska få besked.
            </seg>
          </u>
          <u xml:id="i-60a7698b21ebb5be-457" prev="i-60a7698b21ebb5be-434" who="Q5776913">
            <seg>
              Det som skiljer oss mest åt är, som ni har förstått av mitt anförande,
              att regeringen och de tre regeringsbärande partierna här i riksdagen
              tydligen inte anser att det behövs något just nu i stället för
              den hotade organisation som i dag säkert kommer att klubbas och
              läggas ned. Har jag uppfattat det rätt? Jag ställer frågan till
              dem som kommer efter mig från de regeringsbärande partierna, Berndt
              Sköldestig, Berit Jóhannesson och Lars Ångström.
            </seg>
          </u>
          <u xml:id="i-60a7698b21ebb5be-458" prev="i-60a7698b21ebb5be-434" who="Q5776913">
            <seg>
              Vi ställer oss inte bakom nedrustningsförslaget förrän vi har
              fått något annat i stället. Jag yrkar alltså bifall till reservationen.
            </seg>
          </u>
          <note type="speaker">
            Anf. 98 ALLAN WIDMAN (fp):
          </note>
          <u xml:id="i-60a7698b21ebb5be-459" next="i-60a7698b21ebb5be-479" who="Q4731041">
            <seg>
              Fru talman! Militärdistrikten i Sverige svarar för ledningen
              av enheter inom Försvarsmakten. De svarar för säkerheten på denna
              myndighet, och de har till uppgift att samverka med civila myndigheter
              i händelse av kriser och svåra påfrestningar. Det får, fru talman,
              inte råda något som helst tvivel om att den avveckling som riksdagen
              nu är beredd att fatta beslut om kommer att få följder för vår
              samlade förmåga att hantera just kriser och för den delen också
              väpnade konflikter.
            </seg>
          </u>
          <u xml:id="i-60a7698b21ebb5be-460" prev="i-60a7698b21ebb5be-459" who="Q4731041">
            <seg>
              Samverkan med civila myndigheter i händelse av kriser drabbas
              på det sättet att resurserna för samverkan inom Försvarsmakten
              nu blir mindre och att det blir en sämre geografisk täckning.
              Som Rolf Gunnarsson tidigare redogjorde för är det fyra orter
              i det här landet som eventuellt kommer att få någon form av samverkansresurs
              inom myndigheten.
            </seg>
          </u>
          <u xml:id="i-60a7698b21ebb5be-461" prev="i-60a7698b21ebb5be-459" who="Q4731041">
            <seg>
              I vår kommer det kanske en krishanteringsproposition till riksdagen.
              Inför denna proposition har Krisberedskapsmyndigheten funderat
              mycket över hur vi ska stärka vår beredskap generellt i framtiden
              när det gäller att hantera kriser. Den viktigaste slutsatsen som
              KBM, Krisberedskapsmyndigheten, drar är att vi måste stärka den
              generella beredskapen. Vi ska alltså inte rikta in oss på enskilda
              hot eller typer av hot, utan vi ska se till att vi har en förmåga
              att hantera kriser av vad slag det vara må.
            </seg>
          </u>
          <u xml:id="i-60a7698b21ebb5be-462" prev="i-60a7698b21ebb5be-459" who="Q4731041">
            <seg>
              I sitt förslag till regeringen som heter Så vill vi utveckla
              krisberedskapen skriver myndigheten att vi behöver bli ännu bättre
              på att samverka med varandra i det svenska krisberedskapsarbetet.
              Det gäller på alla nivåer i samhället, även mellan offentlig och
              privat sektor.
            </seg>
          </u>
          <u xml:id="i-60a7698b21ebb5be-463" prev="i-60a7698b21ebb5be-459" who="Q4731041">
            <seg>
              När det gäller ledningen av Försvarsmaktens stöd till samhället
              går förmågan även på detta område ned. Vi kommer i framtiden att
              ha alla våra ledningsresurser samlade på en enda plats i landet.
              Det ökar sårbarheten för våra ledningsresurser. Det begränsar
              också våra möjligheter att leda många förband samtidigt.
            </seg>
          </u>
          <u xml:id="i-60a7698b21ebb5be-464" prev="i-60a7698b21ebb5be-459" who="Q4731041">
            <seg>
              Fru talman! Jag har gjort min plikt som riksdagsledamot och rest
              till Uppsala där arméns taktiska kommando och den operativa enheten
              finns. Det är de enheterna som kommer att leda samtliga militära
              insatser i framtiden. Jag har ställt frågan till cheferna för
              de här organisationerna om de efter det att MD-organisationen
              avvecklats kan garantera att vi har kvar en möjlighet att leda
              militära förband, som vi till exempelvis gjorde i samband med
              orkanen Gudrun. Vid det tillfället var över 20 olika militära
              förband i Sverige insatta i krisarbetet.
            </seg>
          </u>
          <u xml:id="i-60a7698b21ebb5be-465" prev="i-60a7698b21ebb5be-459" who="Q4731041">
            <seg>
              Jag har fått ett väldigt tydligt svar att det kan de. Den operativa
              enheten och Armétaktiska kommandot menar att man klarar av en
              sådan stor ledningsuppgift om krisen på nytt skulle vara framme.
            </seg>
          </u>
          <u xml:id="i-60a7698b21ebb5be-466" prev="i-60a7698b21ebb5be-459" who="Q4731041">
            <seg>
              Det här beskedet måste jag som riksdagsledamot lita på och ta
              till mig, och det har jag gjort. Det är också det som har gjort,
              som Rolf Gunnarsson tidigare var inne på, att även vi inom Allians
              för Sverige har kunnat ställa oss bakom ett förslag som innebär
              att ledningsresurserna reduceras.
            </seg>
          </u>
          <u xml:id="i-60a7698b21ebb5be-467" prev="i-60a7698b21ebb5be-459" who="Q4731041">
            <seg>
              Lite annorlunda är det om en väpnad konflikt skulle drabba vårt
              land. Hur osannolik en sådan situation än kan framstå i vår fredliga
              tid blir svaret att då är det knappast möjligt att från ett enda
              ställe i landet leda alla de omfattande operationer som blir aktuella.
            </seg>
          </u>
          <u xml:id="i-60a7698b21ebb5be-468" prev="i-60a7698b21ebb5be-459" who="Q4731041">
            <seg>
              Sverige har en allt mindre insatsorganisation, har vi kunnat
              läsa i tidningarna de senaste veckorna. Men i händelse av en väpnad
              konflikt är det inte bara fyra bataljoner insatsförband som ska
              ledas, utan det är 65 hemvärnsbataljoner över hela landets yta
              som också ska involveras i det här systemet. De 65 hemvärnsbataljonerna
              ser alla olika ut. De har olika utrustning, olika personalsammansättning
              med mera. I det sammanhanget tror jag att det blir omöjligt att
              klara denna ledning från ett enda ställe.
            </seg>
          </u>
          <u xml:id="i-60a7698b21ebb5be-469" prev="i-60a7698b21ebb5be-459" who="Q4731041">
            <seg>
              Vi är i en situation i dag i Försvarsmakten då vi måste åstadkomma
              mer med mindre resurser. Det har gjort att prioriteringar blivit
              nödvändiga. Jag gläds åt att jag ser en viss skillnad mellan utskottsmajoritetens
              sätt att resonera och det anslag som finns i propositionen. Majoriteten
              i försvarsutskottet erkänner att MD-organisationen fyllt viktiga
              funktioner och att Sveriges förmåga när det gäller ledning och
              samverkan nu kommer att bli mindre.
            </seg>
          </u>
          <u xml:id="i-60a7698b21ebb5be-470" prev="i-60a7698b21ebb5be-459" who="Q4731041">
            <seg>
              Samtidigt är det mot den bakgrunden förvånande att majoriteten
              i utskottet är beredd att ta ansvar för en avveckling utan att
              skaffa sig garantier för att den organisation som avvecklas ersätts
              av någonting annat. Så är det, fru talman! De folkvalda i Sverige
              duger till att avveckla organisationer i Försvarsmakten, men vi
              har inte regeringens förtroende att få inflytande över vilka alternativ
              som ska komma i de avvecklade organisationernas ställe.
            </seg>
          </u>
          <u xml:id="i-60a7698b21ebb5be-471" prev="i-60a7698b21ebb5be-459" who="Q4731041">
            <seg>
              Innebörden och betydelsen av detta är att efter det att MD-organisationen
              är avvecklad kan regeringen utan att höra Sveriges folkvalda avveckla,
              förändra eller minska på de säkerhets- och samverkansgrupper som
              Försvarsmakten nu planerar för Boden, Stockholm, Göteborg och
              Malmö.
            </seg>
          </u>
          <u xml:id="i-60a7698b21ebb5be-472" prev="i-60a7698b21ebb5be-459" who="Q4731041">
            <seg>
              Det är oppositionens uppgift att kritiskt granska regeringens
              politik och att försöka förstå dess syften.
            </seg>
          </u>
          <u xml:id="i-60a7698b21ebb5be-473" prev="i-60a7698b21ebb5be-459" who="Q4731041">
            <seg>
              Tidigare hade Försvarsmakten fyra olika huvuduppgifter. Men i
              och med inledningen av det här året återstår enbart en: Huvuduppgiften
              är att föra väpnad strid.
            </seg>
          </u>
          <u xml:id="i-60a7698b21ebb5be-474" prev="i-60a7698b21ebb5be-459" who="Q4731041">
            <seg>
              Det uttalandet har varit föremål för en del diskussioner. Jag
              menar, fru talman, att regeringen undan för undan har kommit att
              göra en närmast fundamentalistisk tolkning av uppgiften så som
              den har formulerats.
            </seg>
          </u>
          <u xml:id="i-60a7698b21ebb5be-475" prev="i-60a7698b21ebb5be-459" who="Q4731041">
            <seg>
              Jag tror att avvecklingen av militärdistriktsorganisationen ska
              ses i ljuset av att regeringen medvetet försöker ge Försvarsmakten
              en mindre roll i den civila krishanteringen. Jag konstaterar att
              det denna vecka beställts en utredning av Försvarsdepartementet
              om hur vi i Sverige ska bli bättre på att ta emot stöd när vi
              drabbas av en kris som tsunamin eller Gudrun. I det pressmeddelande
              som gick ut från Försvarsdepartementet när uppdraget gavs till
              Räddningsverket nämndes över huvud taget inte Försvarsmakten som
              en aktör i sammanhanget.
            </seg>
          </u>
          <u xml:id="i-60a7698b21ebb5be-476" prev="i-60a7698b21ebb5be-459" who="Q4731041">
            <seg>
              I dag, just nu, går Utrikesdepartementet på en pressträff igenom
              hur Sverige efter tsunamin och Gudrun har stärkt sin beredskap
              när det gäller att hantera kriser som sker utanför vårt lands
              gränser men som drabbar svenska medborgare. Vid denna presskonferens
              deltar Krisberedskapsmyndigheten och Räddningsverket. Men Försvarsmakten
              deltar inte detta trots de insatser som Försvarsmakten svarade
              för efter tsunamin då man tog ansvar för att transportera hem
              från bortre Asien avlidna och för den delen också skadade och
              då man hanterade avlidna människors kroppar här i Sverige.
            </seg>
          </u>
          <u xml:id="i-60a7698b21ebb5be-477" prev="i-60a7698b21ebb5be-459" who="Q4731041">
            <seg>
              Jag menar att det finns två skäl att erkänna Försvarsmaktens
              roll inom den civila krishanteringen. Försvarsmakten har unika
              resurser. De resurserna är betalda. Om de erfordras i ett civilt
              sammanhang är det en självklarhet att de ska komma till användning
              på bästa sätt.
            </seg>
          </u>
          <u xml:id="i-60a7698b21ebb5be-478" prev="i-60a7698b21ebb5be-459" who="Q4731041">
            <seg>
              Jag kan också konstatera att när det gäller internationella insatser
              går utvecklingen i fråga om uppdragets natur egentligen i motsatt
              riktning. Samtidigt som vi i Afghanistan om sex månader eventuellt
              ska hantera en militär konflikt ska våra soldater ta hand om genderfrågor
              i byarna bredvid ett sådant slagfält. Där blir uppdraget mer och
              mer komplicerat, och där inser vi att militära resurser också
              kan användas för civila ändamål.
            </seg>
          </u>
          <u xml:id="i-60a7698b21ebb5be-479" prev="i-60a7698b21ebb5be-459" who="Q4731041">
            <seg>
              Fru talman! Jag yrkar bifall till reservationen i betänkandet.
            </seg>
          </u>
          <note type="speaker">
            Anf. 99 ERLING WÄLIVAARA (kd):
          </note>
          <u xml:id="i-60a7698b21ebb5be-480" next="i-60a7698b21ebb5be-489" who="Q4605902">
            <seg>
              Fru talman! Vi debatterar här i dag betänkandet Avveckling av
              militärdistriktsorganisationen . MD-organisationens främsta uppgift
              är att svara för territoriell verksamhet, utbildning av hemvärns-
              och frivilligpersonal och stöd till det civila samhället.
            </seg>
          </u>
          <u xml:id="i-60a7698b21ebb5be-481" prev="i-60a7698b21ebb5be-480" who="Q4605902">
            <seg>
              Den territoriella verksamheten har i ett förbättrat säkerhetspolitiskt
              omvärldsläge tappat i betydelse; det är sant. Även med en på sikt
              förändrad hotbild borde dessa uppgifter kunna hanteras tillfredsställande
              inom den övriga Försvarsmakten. Men det viktiga är att Försvarsmakten
              också i framtiden ska kunna samverka med andra organ när det gäller
              krishantering. Samhällets alla resurser måste kunna tas i anspråk
              vid kriser och svåra påfrestningar.
            </seg>
          </u>
          <u xml:id="i-60a7698b21ebb5be-482" prev="i-60a7698b21ebb5be-480" who="Q4605902">
            <seg>
              Fru talman! I betänkandet talar man inte om hur uppgifterna ska
              lösas och hanteras i framtiden. I stället beskrivs enbart hur
              militärdistriktsorganisationen och dess ledning ska slaktas. Så
              är det också i propositionen. Ingenting sägs exempelvis om hur
              garnisonschefen i Boden ska leda verksamheten över hela Norrland
              en yta lika stor som Schweiz och Österrike tillsammans. Vem som
              i framtiden ska ha ansvaret när en krissituation uppstår, av vilket
              slag det än vara må, lämnas oklart.
            </seg>
          </u>
          <u xml:id="i-60a7698b21ebb5be-483" prev="i-60a7698b21ebb5be-480" who="Q4605902">
            <seg>
              I Stockholm, landets huvudstad, finns det ett särskilt angeläget
              behov av att tillgodose säkerheten. I huvudstadsområdet får vi
              aldrig riskera att misslyckas därför att vi inte har förstått
              att vidta relevanta åtgärder för vår säkerhet.
            </seg>
          </u>
          <u xml:id="i-60a7698b21ebb5be-484" prev="i-60a7698b21ebb5be-480" who="Q4605902">
            <seg>
              Vem som i framtiden ska organisera och leda samövningar mellan
              olika länder på Nordkalotten är också oklart. Att inbilla sig
              att det kan ske från högkvarteret av en person med ringa eller
              ingen kännedom om situationen på Nordkalotten är inte trovärdigt.
              Frågetecknen är väldigt många och svaren väldigt få.
            </seg>
          </u>
          <u xml:id="i-60a7698b21ebb5be-485" prev="i-60a7698b21ebb5be-480" who="Q4605902">
            <seg>
              Konsekvensen för exempelvis hemvärnet i Sverige kommer att bli
              näst intill totalavveckling , i alla fall i stora delar av vårt
              land. Militära bedömare som jag talat med och som jobbar i högkvarteret
              varnar för att antalet hemvärnsmän inom tvåfyra år kommer att
              ha minskat till mellan 6 000 och 8 000 man. Vad en sådan utveckling
              skulle innebära för stödet till det civila samhället vid en kris
              är det inte svårt att förstå.
            </seg>
          </u>
          <u xml:id="i-60a7698b21ebb5be-486" prev="i-60a7698b21ebb5be-480" who="Q4605902">
            <seg>
              Fru talman! Risken är också stor att det som står i propositionen
              inte blir annat än ytterligare fördyringar, kostnadsökningar,
              för Försvarsmakten, samtidigt som förmågan försämras. Regeringen
              gör i propositionen bedömningen att förslaget kommer att innebära
              kostnadsreduceringar med ca 70 miljoner kronor per år från år
              2007. Men eftersom det varken i propositionen eller i betänkandet
              klart anges hur uppgifterna ska lösas i framtiden finns det inte
              heller några exakta beräkningar av vilka kostnader den nya ledningsorganisationen
              kommer att medföra för befintliga förband. Den ekonomiska beräkningen
              lämnas helt utan kommentar i betänkandet.
            </seg>
          </u>
          <u xml:id="i-60a7698b21ebb5be-487" prev="i-60a7698b21ebb5be-480" who="Q4605902">
            <seg>
              Det skulle vara intressant att höra Berndt Sköldestig berätta
              varför . Är det så att inte ens ni själva tror att det blir någon
              besparing utan kanske tvärtom en fördyring för Försvarsmakten?
            </seg>
          </u>
          <u xml:id="i-60a7698b21ebb5be-488" prev="i-60a7698b21ebb5be-480" who="Q4605902">
            <seg>
              Fru talman! Visst kan ledningsorganisationen krympas. Den kan
              till och med avvecklas. Men att föreslå en avveckling rakt av
              utan att tänka på vilka konsekvenserna blir är oansvarigt. I betänkandet
              borde det enligt vår mening tydligt ha angetts vem som i framtiden
              ska bära ansvaret, vilka uppgifterna är och vem som ska svara
              för ledning och samordning innan man beslutar om avveckling. Vi
              kan inte ställa oss bakom en nedmontering av viktiga delar i vår
              samlade förmåga att möta kriser och svåra påfrestningar utan att
              veta vad det ska ersättas med.
            </seg>
          </u>
          <u xml:id="i-60a7698b21ebb5be-489" prev="i-60a7698b21ebb5be-480" who="Q4605902">
            <seg>
              Jag yrkar bifall till fyrpartireservationen.
            </seg>
          </u>
          <note type="speaker">
            Anf. 100 BERNDT SKÖLDESTIG (s):
          </note>
          <u xml:id="i-60a7698b21ebb5be-490" next="i-60a7698b21ebb5be-496" who="Q4894089">
            <seg>
              Fru talman! I betänkandet FöU2 behandlas regeringens förslag
              om att lägga ned militärdistriktsstaberna i Boden, Strängnäs och
              Göteborg. Förslaget ligger helt i linje med de ställningstaganden
              vi tidigare gjort i både Försvarsberedningen och regeringen men
              också här i riksdagen.
            </seg>
          </u>
          <u xml:id="i-60a7698b21ebb5be-491" prev="i-60a7698b21ebb5be-490" who="Q4894089">
            <seg>
              Utbildningen av och stödet till hemvärnet och de frivilliga försvarsorganisationerna
              flyttas över till Försvarsmaktens utbildningsförband. Militärdistriktsgrupperna
              kommer i framtiden att kallas för utbildningsgrupper. Därmed kommer
              ansvaret för utbildning av och stöd till hemvärnet och frivilligorganisationerna
              att sammanfalla med dem som har resurser i form av instruktörer,
              material och utbildningsanordningar. Utskottet anser att det är
              en förbättring jämfört med dagens system.
            </seg>
          </u>
          <u xml:id="i-60a7698b21ebb5be-492" prev="i-60a7698b21ebb5be-490" who="Q4894089">
            <seg>
              När det gäller Försvarsmaktens samverkan med lokala och regionala
              instanser för bland annat stöd till samhället kommer Försvarsmaktens
              högkvarter att vara den ansvarige. Man kommer att organisera fyra
              regionala säkerhets- och samverkanssektioner som avses bli lokaliserade
              i Boden-, Stockholms-, Göteborgs- och Malmöområdena. Utgångspunkten
              är att samverkanssektionerna kommer att dimensioneras så att de
              svarar mot Försvarsmaktens behov av samverkan. Detta gör att Försvarsmakten
              kommer att behålla en förmåga att samverka med olika civila instanser,
              inte minst i storstadsområdena.
            </seg>
          </u>
          <u xml:id="i-60a7698b21ebb5be-493" prev="i-60a7698b21ebb5be-490" who="Q4894089">
            <seg>
              Utskottet förutsätter att det upprätthålls goda kunskaper om
              de olika regionala och lokala förhållandena även utanför storstadsregionerna
              så att Försvarsmaktens stöd till kommuner, länsstyrelser med flera
              kommer att vara effektivt i krissituationer.
            </seg>
          </u>
          <u xml:id="i-60a7698b21ebb5be-494" prev="i-60a7698b21ebb5be-490" who="Q4894089">
            <seg>
              Mot bakgrund av den stora reduceringen av antalet förband i Försvarsmakten
              kommer samverkansorganisationen och samverkansförmågan att se
              lite olika ut i landet beroende på de lokala förutsättningarna.
            </seg>
          </u>
          <u xml:id="i-60a7698b21ebb5be-495" prev="i-60a7698b21ebb5be-490" who="Q4894089">
            <seg>
              Utskottet förutsätter att regeringen meddelar sådana verkställighetsföreskrifter
              att det glapp i samverkansförmågan som befaras i motion 238 inte
              uppkommer.
            </seg>
          </u>
          <u xml:id="i-60a7698b21ebb5be-496" prev="i-60a7698b21ebb5be-490" who="Q4894089">
            <seg>
              Fru talman! Jag yrkar bifall till förslaget i betänkandet och
              avslag på motionen.
            </seg>
          </u>
          <note type="speaker">
            Anf. 101 ALLAN WIDMAN (fp) replik:
          </note>
          <u xml:id="i-60a7698b21ebb5be-497" who="Q4731041">
            <seg>
              Fru talman! Jag blir verkligen förvånad när jag hör Berndt Sköldestig
              säga att den nya organisationen är bättre och mera ändamålsenlig
              än den gamla. Den nya organisationen motsvarar, såvitt jag förstår,
              kanske i antal människor räknat som arbetar med dessa problem
              15 eller 20 %. Menar Berndt Sköldestig att vi under flera år haft
              en organisation som inte har gjort sitt jobb och inte haft någon
              betydelse för vårt samhälles försvarsförmåga? Hur stämmer det
              uttalande han gör med det utskottsmajoriteten skriver i betänkandet:
              Mot bakgrund av den reducering som skett av Försvarsmaktens grundorganisation
              är det dock inte möjligt att ha den nära samverkansförmåga i hela
              landet som tidigare varit fallet? Där anslår majoriteten i utskottet
              närmast en mycket kritisk ton.
            </seg>
          </u>
          <note type="speaker">
            Anf. 102 BERNDT SKÖLDESTIG (s) replik:
          </note>
          <u xml:id="i-60a7698b21ebb5be-498" who="Q4894089">
            <seg>
              Fru talman! Det vi anser vara en förbättring jämfört med dagens
              system är möjligheten för hemvärnsförbanden och frivilligorganisationerna
              att få en adekvat utbildning och ett adekvat stöd det var det
              som jag uttalade mig om naturligtvis beroende på att vi i dag
              har ett antal mindre förband som inte är spridda över hela landet.
              Vi måste ta till vara de möjligheter vi har att göra det här på
              ett bra sätt i fortsättningen. Då är det de förband vi har, den
              personal och den utbildningsorganisation som vi har som måste
              vara basen i det hela. Det anser jag vara en klar förbättring
              mot att vi hade behållit organisationen och haft svårigheter att
              klara av det.
            </seg>
          </u>
          <note type="speaker">
            Anf. 103 ALLAN WIDMAN (fp) replik:
          </note>
          <u xml:id="i-60a7698b21ebb5be-499" next="i-60a7698b21ebb5be-500" who="Q4731041">
            <seg>
              Fru talman! Jag gläder mig åt det ärliga medgivande som Berndt
              Sköldestig ändå gör här när han säger att förbättringarna handlar
              om hur vi kommer att hantera utbildningen av hemvärnet i framtiden.
              Det ska jag inte argumentera emot. Det innebär också att Berndt
              Sköldestig tydligt erkänner att när det gäller vår ledningsförmåga
              och förmåga till samverkan med civila myndigheter är detta inte
              ett steg framåt utan ett steg bakåt.
            </seg>
          </u>
          <u xml:id="i-60a7698b21ebb5be-500" prev="i-60a7698b21ebb5be-499" who="Q4731041">
            <seg>
              Jag skulle i anslutning till det vilja ställa en fråga till Berndt
              Sköldestig. Som du möjligen hörde när jag talade för en stund
              sedan sade jag att riksdagens uppgift är att avveckla den befintliga
              organisationen. Vi ska inte ha något inflytande över vad som kommer
              i stället. Då vill jag ställa följande fråga: Menar du att du
              kan ta ansvar för det här beslutet när du inte samtidigt skaffar
              dig garantier för att regeringen inte senare ändrar på det som
              nu har beskrivits i det här kommittébetänkandet? Är du inte beredd
              att tillsammans med den borgerliga alliansen kräva garantier för
              att inget ska hända med den organisation som nu kommer som efterträdare
              utan att Sveriges folkvalda har fått ha ett ord med i laget?
            </seg>
          </u>
          <note type="speaker">
            Anf. 104 BERNDT SKÖLDESTIG (s) replik:
          </note>
          <u xml:id="i-60a7698b21ebb5be-501" who="Q4894089">
            <seg>
              Fru talman! Jag tror att det är så med det mesta här i livet,
              även med riksdagsbeslut, att garantier är väldigt svåra att ge.
              Jag måste säga att jag helt och fullt litar på att man i Försvarsmaktens
              högkvarter är vuxen nog att klara av att organisera det här och
              göra det på ett rimligt sätt så att vi inte tappar förmågan att
              samverka lokalt. Det är svårare att klara det nu när vi inte har
              folk placerade över ytan på samma sätt. Men jag är fullt och fast
              övertygad om att det här kommer man att klara, och det räcker
              som garanti för mig.
            </seg>
          </u>
          <note type="speaker">
            Anf. 105 ROLF GUNNARSSON (m) replik:
          </note>
          <u xml:id="i-60a7698b21ebb5be-502" next="i-60a7698b21ebb5be-503" who="Q5776913">
            <seg>
              Fru talman! Jag har lyssnat noga på vad Berndt Sköldestig har
              sagt och hört klar förbättring med flera ord här. Sedan räknar
              han upp hur det ska fungera. Men senare när kommer det här senare?
              Där kanske Socialdemokraterna har en lite bättre insyn. Vad är
              senare? Är det om en månad eller om ett år? När kommer svaret
              på vad det ska bli?
            </seg>
          </u>
          <u xml:id="i-60a7698b21ebb5be-503" prev="i-60a7698b21ebb5be-502" who="Q5776913">
            <seg>
              Det talas om glappet. Det måste väl uppstå ett glapp när man
              avvecklar någonting, som vi gör i dag, tills det kommer någonting
              senare. Ser ni socialdemokrater några problem där, eller kommer
              ni att klara det här och kommer det till och med att bli förbättringar?
              Är det rätt uppfattat? Har jag tolkat Berndt Sköldestig rätt?
            </seg>
          </u>
          <note type="speaker">
            Anf. 106 BERNDT SKÖLDESTIG (s) replik:
          </note>
          <u xml:id="i-60a7698b21ebb5be-504" next="i-60a7698b21ebb5be-506" who="Q4894089">
            <seg>
              Fru talman! Det vore befängt att säga att det är helt problemfritt.
              Det är klart att det är problem när man går från en organisation
              till en annan. Det vet alla som har fungerat i en organisation.
            </seg>
          </u>
          <u xml:id="i-60a7698b21ebb5be-505" prev="i-60a7698b21ebb5be-504" who="Q4894089">
            <seg>
              Vi tror, och jag är övertygad om det, att det här senare kommer
              att ske ganska snart. Jag tror inte att man från Försvarsmaktens
              sida sitter overksam och inte har funderat på de här frågorna.
              Säkert finns det funderingar och uträkningar gjorda för att kunna
              sätta det här i sjön.
            </seg>
          </u>
          <u xml:id="i-60a7698b21ebb5be-506" prev="i-60a7698b21ebb5be-504" who="Q4894089">
            <seg>
              Med det här beslutet får regeringen möjligheten att säga att
              vi avvecklar den gamla organisationen när vi kan sätta den nya
              i sjön. Det behöver faktiskt inte vara den 1 januari 2006.
            </seg>
          </u>
          <note type="speaker">
            Anf. 107 ROLF GUNNARSSON (m) replik:
          </note>
          <u xml:id="i-60a7698b21ebb5be-507" next="i-60a7698b21ebb5be-509" who="Q5776913">
            <seg>
              Fru talman! Det sista, att det kanske inte blir något glapp utan
              vi kan spara det tills det senare kommer så att det inte sker
              någonting innan, innebär ett steg framåt. Vi har sagt att vi går
              med på det här, men vi vill ha en ersättning i stället. Kommer
              ersättningen så här snabbt och det inte blir någonting den 1 januari
              är vi väldigt nöjda.
            </seg>
          </u>
          <u xml:id="i-60a7698b21ebb5be-508" prev="i-60a7698b21ebb5be-507" who="Q5776913">
            <seg>
              Låt mig gå tillbaka till konsekvenserna av nedläggningen. Jag
              tar fram Anders Lindströms utredning om MD-organisationen där
              han säger: Konsekvenserna av detta alternativ det som vi diskuterar
              i dag är mycket omfattande, då det regionala inflytandet och närvaron
              i huvudsak utgår. Stora brister uppstår också i förmågan att samordna
              territoriell verksamhet med syfte att understödja operationer
              över Sveriges yta. Detta enligt enmansutredaren Lindström.
            </seg>
          </u>
          <u xml:id="i-60a7698b21ebb5be-509" prev="i-60a7698b21ebb5be-507" who="Q5776913">
            <seg>
              Då frågar jag: Vad är det som Socialdemokraterna och Berndt Sköldestig
              vet mera än vad Anders Lindström kom fram till och fick klart
              för sig i sin stora omfattande utredning? Har ni någonting i rockärmen
              som ni inte har talat om för oss? Tala om det nu! Är ni nu beredda
              att skjuta på det som ska komma lite längre fram, ja, då har vi
              nått vårt mål att det inte ska ske någonting nu, utan man skjuter
              på det här tills det senare ska komma. Då kanske vi är nöjda allihop
              för då har vi löst det här med glappet.
            </seg>
          </u>
          <note type="speaker">
            Anf. 108 BERNDT SKÖLDESTIG (s) replik:
          </note>
          <u xml:id="i-60a7698b21ebb5be-510" next="i-60a7698b21ebb5be-513" who="Q4894089">
            <seg>
              Fru talman! Min förhoppning är att vi ska vara nöjda allihop.
              Jag ser det som att vi alla i stort sett har samma intressen.
              Jag tror att övergången från en organisationsform till en annan
              kommer att fungera. Det är jag alldeles övertygad om.
            </seg>
          </u>
          <u xml:id="i-60a7698b21ebb5be-511" prev="i-60a7698b21ebb5be-510" who="Q4894089">
            <seg>
              Vad senare är kan inte jag säga, men jag är alldeles övertygad
              om att Försvarsmakten planerar för det och har planer på hur man
              ska göra det.
            </seg>
          </u>
          <u xml:id="i-60a7698b21ebb5be-512" prev="i-60a7698b21ebb5be-510" who="Q4894089">
            <seg>
              När det gäller Lindströms utredning är det, som jag sade förut,
              så att det kommer att vara svårt att gå ifrån en organisation
              som har täckt ytan bättre än den här, men jag är övertygad om
              att man kommer att hitta sätt att klara av det framöver. Jag är
              inte orolig för det.
            </seg>
          </u>
          <u xml:id="i-60a7698b21ebb5be-513" prev="i-60a7698b21ebb5be-510" who="Q4894089">
            <seg>
              Det är jättebra om vi kan vara nöjda allihop.
            </seg>
          </u>
          <note type="speaker">
            Anf. 109 ERLING WÄLIVAARA (kd) replik:
          </note>
          <u xml:id="i-60a7698b21ebb5be-514" who="Q4605902">
            <seg>
              Fru talman! Den nya organisationen med en nedläggning av den
              befintliga innebär en förbättring, sade Berndt Sköldestig. En
              förbättring för vem? Jag kan inte förstå på vilket sätt det skulle
              bli bättre för Norrlands inland, för Jämtland, för Västernorrland
              med att ledningen och utbildningen av hemvärns- och frivilligorganisationer
              flyttas upp till Boden. Jag skulle vilja ha ett svar på det.
            </seg>
          </u>
          <note type="speaker">
            Anf. 110 BERNDT SKÖLDESTIG (s) replik:
          </note>
          <u xml:id="i-60a7698b21ebb5be-515" who="Q4894089">
            <seg>
              Fru talman! Svaret är ju ganska enkelt. Det är ju Bodenregionen
              som har förbanden kvar. Det är där som de officerare som jobbar
              med utbildning och som tar till sig nya metoder och nya vapen
              finns. Det är klart att det måste vara bättre att ha basen där
              för övning och utveckling av hemvärnet.
            </seg>
          </u>
          <note type="speaker">
            Anf. 111 ERLING WÄLIVAARA (kd) replik:
          </note>
          <u xml:id="i-60a7698b21ebb5be-516" next="i-60a7698b21ebb5be-517" who="Q4605902">
            <seg>
              Fru talman! Så avståndet på ca 60 mil har ingen betydelse? Hur
              pass intresserad är en hemvärnsman i Jämtland när hans ledning
              finns uppe i Boden?
            </seg>
          </u>
          <u xml:id="i-60a7698b21ebb5be-517" prev="i-60a7698b21ebb5be-516" who="Q4605902">
            <seg>
              Jag vill ställa en annan fråga om Nordkalotten. Där har man många
              samövningar med Finland, Norge och Ryssland som MD-organisationen
              i dag har ledningsansvaret för. Hur kommer den verksamheten att
              bli i framtiden? Kan jag få besked nu eller kommer det senare?
            </seg>
          </u>
          <note type="speaker">
            Anf. 112 BERNDT SKÖLDESTIG (s) replik:
          </note>
          <u xml:id="i-60a7698b21ebb5be-518" next="i-60a7698b21ebb5be-520" who="Q4894089">
            <seg>
              Fru talman! Det beskedet kommer tyvärr senare. Jag har inte katalogen
              klar för mig.
            </seg>
          </u>
          <u xml:id="i-60a7698b21ebb5be-519" prev="i-60a7698b21ebb5be-518" who="Q4894089">
            <seg>
              När det gäller Nordkalottssamarbetet borde det inte vara någon
              stor nackdel om ledningsresurserna koncentreras till området runt
              Boden. Som jag ser det borde det vara en fördel.
            </seg>
          </u>
          <u xml:id="i-60a7698b21ebb5be-520" prev="i-60a7698b21ebb5be-518" who="Q4894089">
            <seg>
              Sedan kan jag inte svara på frågan om hemvärnsmannen eller hemvärnskvinnan
              i Jämtland. Om man ska vara kvar i organisationen som hemvärnsman
              kräver det att man får en adekvat utbildning och att det finns
              kunnigt folk som har hand om utbildning och fortbildning. Det
              är väl det mest grundläggande för om man ska vara kvar i organisationen
              eller inte.
            </seg>
          </u>
          <note type="speaker">
            Anf. 113 BERIT JÓHANNESSON (v):
          </note>
          <u xml:id="i-60a7698b21ebb5be-521" next="i-60a7698b21ebb5be-529" who="Q4891898">
            <seg>
              Fru talman! Försvarsmakten genomgår just nu en stor omstrukturering,
              och det är en ganska dramatisk omstrukturering. Från en stor befintlig
              organisation i invasionsförsvaret är det nu relativt få utbildningsförband
              som utbildar utifrån en helt annan hotbild.
            </seg>
          </u>
          <u xml:id="i-60a7698b21ebb5be-522" prev="i-60a7698b21ebb5be-521" who="Q4891898">
            <seg>
              Men det finns naturligtvis behov ute i landet som måste klaras
              av. Det handlar till exempel om säkerhetstjänsten, men också om
              alla dem som finns inom hemvärn och frivilligrörelse. Man måste
              se till att det finns resurser som kan användas vid en kris och
              att man är både beredd och övad för detta. Det är viktigt att
              skapa och upprätthålla nätverk och att ha både personkontakter
              och kunskap om lokala förutsättningar.
            </seg>
          </u>
          <u xml:id="i-60a7698b21ebb5be-523" prev="i-60a7698b21ebb5be-521" who="Q4891898">
            <seg>
              Omstrukturering av Försvarsmakten innebär naturligtvis också
              en förändring inom den territoriella verksamheten, och det är
              det som vi diskuterar i dag. Under flera år har det skett en successiv
              förändring av den verksamheten.
            </seg>
          </u>
          <u xml:id="i-60a7698b21ebb5be-524" prev="i-60a7698b21ebb5be-521" who="Q4891898">
            <seg>
              Det är viktigt att man har en bra organisation för uppgifterna
              inom regional verksamhet och att ansvaret för dessa klargörs.
            </seg>
          </u>
          <u xml:id="i-60a7698b21ebb5be-525" prev="i-60a7698b21ebb5be-521" who="Q4891898">
            <seg>
              Försvarsmakten har lagt fram ett förslag om att säkerhetstjänsten
              och samverkan bör ske i fyra ledningsgrupper inom de från högkvarteret
              utlokaliserade verksamheterna. Utbildning av hemvärnet och frivilligrörelsen
              kopplas till utbildningsförbandet. Försvarsmakten ska ju fortsatt
              ha möjlighet att med både personer och materiel stödja samhället
              i kriser. Detta är ju en grundfråga. Det är väldigt viktigt att
              detta sker under de regler som vi nu har, det är av stor betydelse.
            </seg>
          </u>
          <u xml:id="i-60a7698b21ebb5be-526" prev="i-60a7698b21ebb5be-521" who="Q4891898">
            <seg>
              När man hör den borgerliga minoriteten låter det som att vi bara
              skulle släppa den här organisationen rakt upp och ned och strunta
              i den. Så är ju faktiskt inte fallet. Vi har klart och redigt
              uttalat vilka behov som finns. Försvarsmakten håller också på
              att skapa en ny organisation för detta.
            </seg>
          </u>
          <u xml:id="i-60a7698b21ebb5be-527" prev="i-60a7698b21ebb5be-521" who="Q4891898">
            <seg>
              Det är ju inte så att vi inte är intresserade av dessa frågor.
              Vi är ganska överens om behovet av en förändring av hemvärnet
              och en bra utbildning i krishantering för hemvärnet.
            </seg>
          </u>
          <u xml:id="i-60a7698b21ebb5be-528" prev="i-60a7698b21ebb5be-521" who="Q4891898">
            <seg>
              Det finns också ett stort intresse bland de civila myndigheterna
              och de civila organisationerna av att det ska vara en bra verksamhet.
              Det finns också ett stort sådant intresse bland Försvarsmaktens
              personal.
            </seg>
          </u>
          <u xml:id="i-60a7698b21ebb5be-529" prev="i-60a7698b21ebb5be-521" who="Q4891898">
            <seg>
              Jag är övertygad om att den nya organisationen som håller på
              att växa fram ska ha samma möjlighet att upprätta de nätverk och
              skapa de kontaktytor som behövs och utveckla samarbetet och samövningar
              med det civila samhället. Det finns ett intresse från alla håll
              att man ska skapa en bra organisation i stället för den som vi
              nu föreslår ska läggas ned.
            </seg>
          </u>
          <note type="speaker">
            Anf. 114 ALLAN WIDMAN (fp) replik:
          </note>
          <u xml:id="i-60a7698b21ebb5be-530" next="i-60a7698b21ebb5be-532" who="Q4731041">
            <seg>
              Fru talman! Det är alldeles riktigt som Berit Jóhannesson påpekar
              och som också jag nogsamt underströk i mitt anförande, att det
              planeras för en efterföljande organisation som heter säkerhets-
              och samverkansgrupper som ska finns i några av våra städer och
              även i Boden. Men jag måste fråga Berit Jóhannesson:
            </seg>
          </u>
          <u xml:id="i-60a7698b21ebb5be-531" prev="i-60a7698b21ebb5be-530" who="Q4731041">
            <seg>
              Om nu regeringen efter sex månader, i samband med nästa försvarsbeslut
              eller någon gång framöver fattar beslut om att avveckla denna
              organisation som nu träder i stället, vad kan Berit Jóhannesson
              göra för att stoppa en sådan utveckling?
            </seg>
          </u>
          <u xml:id="i-60a7698b21ebb5be-532" prev="i-60a7698b21ebb5be-530" who="Q4731041">
            <seg>
              Jag vet ju att Berit Jóhannessons parti tillsammans med Miljöpartiet
              har tillförskansat sig vetorätt på ett antal olika områden inom
              försvarspolitiken. Min fråga blir då: Omfattar den vetorätten
              också den här organisationen som nu Vänsterpartiet på nåder släpper
              igenom?
            </seg>
          </u>
          <note type="speaker">
            Anf. 115 BERIT JÓHANNESSON (v) replik:
          </note>
          <u xml:id="i-60a7698b21ebb5be-533" next="i-60a7698b21ebb5be-534" who="Q4891898">
            <seg>
              Fru talman! Som jag sade finns det klara behov av en regional
              organisation. Vi föreslår att man ska lägga ned den organisation
              som man har haft. Men det håller på att skapas en ny organisation.
              Jag har väldigt svårt att se att regeringen plötsligt skulle finna
              att det inte behövs något regionalt stöd.
            </seg>
          </u>
          <u xml:id="i-60a7698b21ebb5be-534" prev="i-60a7698b21ebb5be-533" who="Q4891898">
            <seg>
              Jag är övertygad om att man kommer att skapa en bra organisation
              som tillfredsställer behovet av utbildning av hemvärnspersoner
              och av frivilligrörelsen och som kommer att utgöra ett stöd till
              samhället i fred. Jag är övertygad om detta.
            </seg>
          </u>
          <note type="speaker">
            Anf. 116 ALLAN WIDMAN (fp) replik:
          </note>
          <u xml:id="i-60a7698b21ebb5be-535" next="i-60a7698b21ebb5be-536" who="Q4731041">
            <seg>
              Fru talman! Under föregående år i den så kallade försvarsbeslutsprocessen
              tyckte jag att Vänsterpartiet intog en ganska lovvärd position
              när det gällde de olika förbanden ute i landet. Man sade: Den
              typen av beslut kan inte fattas bakom stängda dörrar på Rosenbad,
              utan det ska fattas i det här forumet i full öppenhet och under
              allmänhetens överinseende. Därför var Berit Jóhannesson med och
              skickade tillbaka en proposition som regeringen lade fram förra
              hösten.
            </seg>
          </u>
          <u xml:id="i-60a7698b21ebb5be-536" prev="i-60a7698b21ebb5be-535" who="Q4731041">
            <seg>
              Jag kan nu konstatera att närmandet till den politiska makten
              har lett till en annan uppfattning hos Vänsterpartiet. Nu är man
              beredd att lita på att regeringen kan hantera dessa frågor, och
              det är jag den förste att beklaga.
            </seg>
          </u>
          <note type="speaker">
            Anf. 117 BERIT JÓHANNESSON (v) replik:
          </note>
          <u xml:id="i-60a7698b21ebb5be-537" who="Q4891898">
            <seg>
              Fru talman! Det här handlar om en utveckling som jag är övertygad
              om kommer att bli mycket bra när organisationen har satts i sjön.
              Vi har fått information från Försvarsmakten. Vi kommer att fortsätta
              att följa upp dessa frågor för att säkerställa att det blir en
              bra organisation. Jag är övertygad om, Allan Widman, att vi i
              slutändan tillsammans kommer att se att det blir en bra organisation
              för dessa frågor.
            </seg>
          </u>
          <note type="speaker">
            Anf. 118 LARS GUSTAFSSON (kd):
          </note>
          <u xml:id="i-60a7698b21ebb5be-538" next="i-60a7698b21ebb5be-543" who="Q5777864">
            <seg>
              Fru talman! Det är premiär för mig att uttala mig om något i
              detta utskott, men eftersom det angår även mitt hemdistrikt Hallands
              län tänkte jag säga följande.
            </seg>
          </u>
          <u xml:id="i-60a7698b21ebb5be-539" prev="i-60a7698b21ebb5be-538" who="Q5777864">
            <seg>
              Avvecklingen av militärdistrikten innebär en stor förändring.
              Det är därför med glädje jag konstaterar att utskottet enigt ställt
              sig bakom det som anförs i min motion Fö:238 om militärdistriktsorganisationen,
              även om man av beslutstekniska skäl avstyrker motionen.
            </seg>
          </u>
          <u xml:id="i-60a7698b21ebb5be-540" prev="i-60a7698b21ebb5be-538" who="Q5777864">
            <seg>
              Med den föreslagna avvecklingen av nuvarande militärdistriktsorganisation
              uppstår en risk för glapp i samverkan mellan försvaret och det
              civila samhället. Försvarets frivilligorganisation, som omfattar
              ca 30 000 hemvärnssoldater, fyller en oersättlig resurs även i
              fredstid med stödinsatser till det civila samhället.
            </seg>
          </u>
          <u xml:id="i-60a7698b21ebb5be-541" prev="i-60a7698b21ebb5be-538" who="Q5777864">
            <seg>
              Den centralisering av den tidigare territoriella styrningen som
              avvecklingen av militärdistriktsgrupperna innebär, trots en viss
              delegering till regionala samordnare, gör att tidigare samverkan
              med andra civila organisationer, länsstyrelser, polis, räddningstjänst
              med flera försvåras. Den naturliga kopplingen till lokala aktörer
              blir inte lika självklar längre. Det kan röra sig om samövningar,
              beslutsvägar och insatser vid kriser och naturkatastrofer. Att
              de senare blir allt vanligare tror jag inte att någon kan betvivla
              liksom att framtiden kommer att innehålla ett ökat behov av insatser
              från försvarets frivilligorganisation. Om hemvärnsorganisationens
              insatser skulle ersättas med någon annan samhällsfinansierad organisation
              eller myndighet skulle kostnaderna bli mycket stora eller så skulle
              insatserna inte utföras alls.
            </seg>
          </u>
          <u xml:id="i-60a7698b21ebb5be-542" prev="i-60a7698b21ebb5be-538" who="Q5777864">
            <seg>
              Det finns alltså välgrundade skäl för att upprätthålla och stödja
              hemvärnet med såväl utbildning som utrustning och övningsmöjligheter
              till gagn för oss alla.
            </seg>
          </u>
          <u xml:id="i-60a7698b21ebb5be-543" prev="i-60a7698b21ebb5be-538" who="Q5777864">
            <seg>
              Nu är det inte tillräckligt med ett uttalande från försvarsutskottet,
              utan hela den fortsatta processen i omorganisationen måste följas
              löpande. Utskottet, och även regeringen för den delen, bör därför
              i framtiden nogsamt följa hur Försvarsmakten genomför avvecklingen
              av militärdistriktsorganisationen i Sverige.
            </seg>
          </u>
          <note>
            Överläggningen var härmed avslutad.
          </note>
          <note>
            16 § Handel med läkemedel samt andra läkemedelsfrågor
          </note>
          <note>
            Föredrogs
          </note>
          <note type="speaker">
            Anf. 119 CRISTINA HUSMARK PEHRSSON (m):
          </note>
          <u xml:id="i-60a7698b21ebb5be-544" next="i-60a7698b21ebb5be-559" who="Q445997">
            <seg>
              Fru talman! I stora delar av landet är det omöjligt att handla
              receptfritt. Möjligheten är i alla fall ytterst begränsad. Tillgängligheten
              är inte den bästa, köerna för att få recept är stundtals lång
              och öppettiderna är inte anpassade till folks möjligheter att
              besöka ett apotek.
            </seg>
          </u>
          <u xml:id="i-60a7698b21ebb5be-545" prev="i-60a7698b21ebb5be-544" who="Q445997">
            <seg>
              Efter utslaget i EG-domstolen och insikten om att monopolets
              dagar kanske är räknade, ser vi nu stora aktiviteter ske inom
              Apoteket AB. Det handlar om att försöka korta köerna, ge ökad
              service och öppna fler försäljningsställen för receptfria varor.
            </seg>
          </u>
          <u xml:id="i-60a7698b21ebb5be-546" prev="i-60a7698b21ebb5be-544" who="Q445997">
            <seg>
              Tänk vad ett hot om upphävande av ett monopol kan åstadkomma!
              Varför har annars Apoteket inte tidigare vinnlagt sig om de här
              åtgärderna självmant?
            </seg>
          </u>
          <u xml:id="i-60a7698b21ebb5be-547" prev="i-60a7698b21ebb5be-544" who="Q445997">
            <seg>
              Vi ser liknande effekter på andra områden, fru talman. Det handlar
              om när privata vårdcentraler och friskolor vill etablera sig och
              kanske när lågpriskedjan inom tandvården nu också presenterar
              att de kan pressa priserna och samtidigt öka tillgängligheten.
              Därför bör också apotek i privat drift tillåtas. Vi kommer nämligen
              att se samma effekt på läkemedelssidan som vi har sett tidigare
              inom friskolan och inom privat vård.
            </seg>
          </u>
          <u xml:id="i-60a7698b21ebb5be-548" prev="i-60a7698b21ebb5be-544" who="Q445997">
            <seg>
              Fru talman! Allianspartierna anser att riksdagen snarast bör
              utarbeta ett regelverk för en mer permanent avreglering av handeln
              med läkemedel. Att allmänheten måste garanteras tillgång till
              läkemedel och farmaceutisk rådgivning är självklart liksom att
              tillsyn, uppföljning, kontroll och så vidare måste säkras och
              författningsregleras. Kunderna måste kunna känna samma trygghet
              när de besöker ett nytt apotek som när de besöker det gamla apoteket.
              Det ska inte heller vara tillåtet för tillståndsinnehavare att
              sälja receptbelagda läkemedel på annat sätt än genom expediering
              av farmaceutiskt utbildad personal.
            </seg>
          </u>
          <u xml:id="i-60a7698b21ebb5be-549" prev="i-60a7698b21ebb5be-544" who="Q445997">
            <seg>
              Fru talman! Vi anser att i stället för dagens ordning med ett
              statligt monopol ska licensierade butiker och apotek få möjlighet
              att sälja såväl receptfria som receptbelagda läkemedel. Att enbart
              sälja receptbelagda läkemedel ger inte en konkurrens på lika villkor,
              eftersom vi ser att det är på de receptfria läkemedlen som Apoteket
              i dag hämtar in sina för stora förtjänster. Vi bör kanske vid
              en avreglering tillåta både receptfria och receptbelagda läkemedel.
              Apotek som drivs av andra aktörer, också av personal, innebär
              också att farmaceuter och andra får möjlighet att välja mellan
              fler arbetsgivare.
            </seg>
          </u>
          <u xml:id="i-60a7698b21ebb5be-550" prev="i-60a7698b21ebb5be-544" who="Q445997">
            <seg>
              Erfarenheter från andra länder som har avvecklat monopolet visar
              att mångfalden faktiskt har ökat, och man har fått en bättre service
              i såväl glesbygd som storstad. Inte verkar det trovärdigt att
              Sverige som enda land i hela världen har monopol på apoteksverksamheten.
              Förutom Sverige är det faktiskt i dag bara Nordkorea och Kuba
              som har kvar ett statligt monopol. I vilket sällskap befinner
              vi oss?
            </seg>
          </u>
          <u xml:id="i-60a7698b21ebb5be-551" prev="i-60a7698b21ebb5be-544" who="Q445997">
            <seg>
              Fru talman! Moderaterna anser att systemet med frikort blir kostnadsdrivande.
              Så blir det när någonting är helt gratis. Jag ser själv tendenserna
              i min nära omgivning, kan jag erkänna. När jag frågar om detta
              när jag är ute och träffar människor är det många som nickar jakande,
              att har man fått frikort är det lätt att be att få lite extra;
              det är ju ändå gratis.
            </seg>
          </u>
          <u xml:id="i-60a7698b21ebb5be-552" prev="i-60a7698b21ebb5be-544" who="Q445997">
            <seg>
              Vårt motto, fru talman, är att ingenting ska vara helt gratis.
              Det behöver inte kosta mycket, men det kan kosta lite grann, några
              kronor.
            </seg>
          </u>
          <u xml:id="i-60a7698b21ebb5be-553" prev="i-60a7698b21ebb5be-544" who="Q445997">
            <seg>
              Ett sätt att förändra läkemedelsförmånen vore att införa en expeditionsavgift
              per uttagstillfälle, exempelvis 25 kr, oavsett hur många läkemedel
              som hämtas ut vid ett tillfälle.
            </seg>
          </u>
          <u xml:id="i-60a7698b21ebb5be-554" prev="i-60a7698b21ebb5be-544" who="Q445997">
            <seg>
              Fru talman! Med stigande ålder försämras alla kroppsfunktioner
              och effekterna av läkemedel blir starkare och biverkningarna fler.
              Vanliga bieffekter kan bli nervositet, förvirring, depression
              och inkontinens. Det är många gånger förvillande lika de symtom
              som uppkommer när vi uppfattar det som att någon håller på att
              bli gammal. I själva verket kan det vara läkemedelsbiverkningar.
              Undersökningar har nämligen visat att över 10 % av de patienter
              som behöver besöka akutmottagningarna har drabbats av problem
              orsakade av läkemedel. I Skåne finns uppgifter om att felaktig
              användning av läkemedel ligger bakom upp till 40 % av de äldres
              besök på akutmottagningarna.
            </seg>
          </u>
          <u xml:id="i-60a7698b21ebb5be-555" prev="i-60a7698b21ebb5be-544" who="Q445997">
            <seg>
              Enkla läkemedelsgenomgångar kan göra stor skillnad för äldre.
              Man har kunnat se, efter försök med att gå igenom läkemedelslistor
              och ta bort och förändra medicinering, att uppemot en fjärdedel
              av de äldre mår bättre.
            </seg>
          </u>
          <u xml:id="i-60a7698b21ebb5be-556" prev="i-60a7698b21ebb5be-544" who="Q445997">
            <seg>
              Vi anser också att Socialstyrelsen bör utfärda föreskrifter om
              rutiner för läkemedelsgenomgångar samt ställa krav på att de systematiskt
              genomförs för såväl äldre i särskilda boenden som för äldre i
              det egna boendet som använder många läkemedel. Förutom en förstärkt
              medverkan av läkare i vården av äldre finns det ett behov av att
              stärka den kliniska forskningen vad gäller äldre och läkemedel.
            </seg>
          </u>
          <u xml:id="i-60a7698b21ebb5be-557" prev="i-60a7698b21ebb5be-544" who="Q445997">
            <seg>
              Fru talman! Varje år kasseras stora mängder läkemedel. I Socialstyrelsens
              rapport Läkemedel i miljön diskuteras hälsohotet med läkemedelsrester.
              Där beskrivs hur antibiotika kan vara svår att bryta ned. Det
              kan till och med finnas antibiotika kvar i dricksvatten och i
              livsmedel. Även den senaste tidens ökning av hormonella läkemedel
              ses som ett hälsoproblem. Bland annat påverkar östrogena ämnen,
              när de kommer ut i sjöar och hav, fiskens reproduktionsmöjligheter.
            </seg>
          </u>
          <u xml:id="i-60a7698b21ebb5be-558" prev="i-60a7698b21ebb5be-544" who="Q445997">
            <seg>
              Mot denna bakgrund, fru talman, anser vi det angeläget att öka
              kunskapen om och kontrollen av hur läkemedel fungerar från miljösynpunkt.
              Regeringen borde därför, anser vi, snarast återkomma med ett åtgärdsprogram
              för läkemedel från miljösynpunkt.
            </seg>
          </u>
          <u xml:id="i-60a7698b21ebb5be-559" prev="i-60a7698b21ebb5be-544" who="Q445997">
            <seg>
              Fru talman! Jag och Moderaterna står självklart bakom samtliga
              moderata reservationer som finns i betänkandet, men för tids vinning
              yrkar jag bifall endast till reservation nr 2.
            </seg>
          </u>
          <note type="speaker">
            Anf. 120 ERIK ULLENHAG (fp):
          </note>
          <u xml:id="i-60a7698b21ebb5be-560" next="i-60a7698b21ebb5be-573" who="Q4588714">
            <seg>
              Fru talman! Låt mig inledningsvis yrka bifall till reservation
              1. Folkpartiet står självklart bakom alla sina reservationer,
              men för tids vinnande nöjer vi oss med att yrka bifall till reservation
              1.
            </seg>
          </u>
          <u xml:id="i-60a7698b21ebb5be-561" prev="i-60a7698b21ebb5be-560" who="Q4588714">
            <seg>
              Fru talman! Monopol är väldigt sällan bra. Det kan finnas enstaka
              undantag. Folkpartiet står bakom Systembolaget för att vi tror
              att det är bra att bekämpa alkoholförsäljning. Historiskt sett
              har vi i Sverige varit ganska förtjusta i olika typer av monopol,
              eller Socialdemokraterna har varit det, och ett av de monopol
              som står kvar är apoteksmonopolet.
            </seg>
          </u>
          <u xml:id="i-60a7698b21ebb5be-562" prev="i-60a7698b21ebb5be-560" who="Q4588714">
            <seg>
              Vad är problemet med ett monopol? Är det inte bra att politiker
              bestämmer i stället för att enskilda bestämmer? Jag fick ett mejl
              för ett par veckor sedan från en kvinna i Skåne som beskrev hur
              hennes son, som är kroniker, behövde medicin en lördagskväll.
              Hon ägnade ett par tre timmar åt att få tag i den medicin han
              hade behövt under många år. Hon skrev rätt uppgivet: Hur ska jag
              förklara för min son att den medicin han behöver liksom inte går
              att få tag på? Det är ett exempel på en bristande tillgänglighet
              för den här mamman och barnet i Skåne.
            </seg>
          </u>
          <u xml:id="i-60a7698b21ebb5be-563" prev="i-60a7698b21ebb5be-560" who="Q4588714">
            <seg>
              En annan absurd konsekvens av det apoteksmonopol vi har i Sverige
              är att jag kan gå in i affären runt hörnet och köpa cigaretter.
              Jag kan gå in i affären runt hörnet och köpa snus. Men jag har
              inte kunnat gå in i affären runt hörnet och köpa nikotinläkemedel
              ifall jag vill sluta röka. Det är okej att röka i meningen att
              det kan jag köpa i närmaste 7-Eleven. Men om jag behöver medlet
              för att sluta röka kan jag inte få det.
            </seg>
          </u>
          <u xml:id="i-60a7698b21ebb5be-564" prev="i-60a7698b21ebb5be-560" who="Q4588714">
            <seg>
              Folkpartiet ser det därför som angeläget att vi avskaffar apoteksmonopolet.
              Vi ser ett antal vinster med det. Vi kommer att se en ökad tillgänglighet
              och service. Det kommer att sätta press på Apoteket AB. Vi vet
              att när det kommer fram olika aktörer blir det alltid en spännande
              utveckling oavsett vilken marknad det gäller. Vi tror också att
              det är en väg att säkerställa fortsatt säker och trygg läkemedelsförsörjning.
              Det kommer att öka prispressen, få ned priserna på såväl receptbelagda
              som receptfria läkemedel.
            </seg>
          </u>
          <u xml:id="i-60a7698b21ebb5be-565" prev="i-60a7698b21ebb5be-560" who="Q4588714">
            <seg>
              Men det här med avskaffande av monopolet är ju inte samma sak
              just eftersom det gäller handeln med läkemedel som att släppa
              handeln helt fri. Det ska vara tydligt och fast reglerat vilka
              som får sälja, i synnerhet receptbelagda läkemedel. Endast butiker
              som har farmaceutiskt utbildad personal tillgänglig under hela
              öppettiderna ska kunna sälja läkemedel. Tillstånden ska inte ges
              till kedjor utan till enskilda butiker så att vi kan se till att
              Läkemedelsverket kan hålla kontroll på försäljningen. Det ska
              alltså vara ett starkt regelverk för dem som vill sälja receptbelagda
              läkemedel, något mindre strikt kanske för den som vill sälja receptfria
              läkemedel, men även där ska det finnas en kontroll.
            </seg>
          </u>
          <u xml:id="i-60a7698b21ebb5be-566" prev="i-60a7698b21ebb5be-560" who="Q4588714">
            <seg>
              Jag tror, fru talman, precis som Cristina Husmark Pehrsson sade,
              att om tio eller femton eller tjugo år kommer vi att titta tillbaka
              och tycka att det var rätt märkligt att det var Sverige, Nordkorea
              och Kuba som var de sista som hade apoteksmonopolet kvar.
            </seg>
          </u>
          <u xml:id="i-60a7698b21ebb5be-567" prev="i-60a7698b21ebb5be-560" who="Q4588714">
            <seg>
              Ibland när man går tillbaka och tittar på de avregleringsdebatter
              av olika slag som vi har haft i Sverige blir man ju rätt förvånad.
              Det var inte så många år sedan som det fanns ledande socialdemokrater
              som ville förbjuda parabolantenner, för det var farligt att ta
              in andra tv-program än kanal 1 och kanal 2. Medborgarna skulle
              skyddas. Det var inte så många år sedan som det hemskaste som
              kunde finnas var reklam-tv som man kan ha synpunkter på men som
              nu är en del av allas vår vardag. Det är inte så många år sedan
              en stor politisk debatt i Sverige stod kring om vi ska få sända
              närradio eller inte, det vill säga om folk som ville sända lite
              studentradio skulle förbjudas att göra det av den anledningen
              att det kunde vara farligt om någon annan än staten gjorde det.
            </seg>
          </u>
          <u xml:id="i-60a7698b21ebb5be-568" prev="i-60a7698b21ebb5be-560" who="Q4588714">
            <seg>
              I alla de där avregleringsdebatterna har det ju i efterhand visat
              sig att det inte finns någon som vill ta steget tillbaka. Inför
              valrörelsen 2006 tror jag inte att det finns någon socialdemokrat
              som kommer att gå ut på gator och torg och säga: Det var dumt,
              det här med reklam-tv. Vi vill förbjuda människor att titta på
              TV 4 och TV 3 om det är möjligt. Jag tror att vi kommer att få
              se samma utveckling vad gäller avvecklingen av apoteksmonopolet.
              När nu verkligheten via EU-domen tränger på kommer vi att hamna
              i ett läge där folk kommer att upptäcka att ett avreglerat apoteksmonopol
              kommer att öka tillgängligheten, kommer att kunna sätta press
              nedåt på kostnaden för läkemedel. Folk kommer att se det som något
              positivt.
            </seg>
          </u>
          <u xml:id="i-60a7698b21ebb5be-569" prev="i-60a7698b21ebb5be-560" who="Q4588714">
            <seg>
              Fru talman! I betänkandet behandlas även andra frågor än apoteksmonopolets
              vara eller inte vara. Vi vet att en stor andel av dem som har
              problem och söker till exempel den internmedicinska akutsjukvården
              har problem som har orsakats av läkemedel. För en lekman är det
              där lite konstigt. 10 % av dem som kommer till den internmedicinska
              akutsjukvården kommer dit för ett problem som beror på läkemedel,
              det vill säga det som skulle hjälpa till att bota.
            </seg>
          </u>
          <u xml:id="i-60a7698b21ebb5be-570" prev="i-60a7698b21ebb5be-560" who="Q4588714">
            <seg>
              Problemet är särskilt vanligt bland äldre människor. Äldre människor
              kan ha 10, 12, 13 läkemedel på fast ordination som man ska ta
              varje dag som har skrivits ut vid lite olika tillfällen. Ena gången
              har den äldre människan träffat en läkare som har skrivit ut ett
              läkemedel mot den åkomma man kom med den dagen. Nästa gång har
              man träffat någon annan. Till slut kan man hamna i en situation
              där de här läkemedlen faktiskt inte bidrar till att människor
              blir mindre sjuka utan till och med leder till större problem
              för den enskilde.
            </seg>
          </u>
          <u xml:id="i-60a7698b21ebb5be-571" prev="i-60a7698b21ebb5be-560" who="Q4588714">
            <seg>
              Huvudproblematiken, fru talman, är ju att vi inte har ett system
              i Sverige där varje person som besöker sjukvården har någon som
              tar ett tydligt ansvar, en husläkare eller familjeläkare som tar
              helheten i vården. Men det finns också en del att göra vad gäller
              att förbättra läkemedelsgenomgångar och se till att det på ålderdomshem
              eller så kallade särskilda boenden görs regelbundna läkemedelsgenomgångar
              för äldre människor. Vi vill gå lite längre än vad som föreslås
              i betänkandet och ge Socialstyrelsen i uppdrag att utforma riktlinjer
              för hur det där ska se ut. Här finns det väldigt mycket att göra.
            </seg>
          </u>
          <u xml:id="i-60a7698b21ebb5be-572" prev="i-60a7698b21ebb5be-560" who="Q4588714">
            <seg>
              Fru talman! I betänkandet berörs också frågor om kvinnor och
              läkemedel. Det är ju så att trots att över halva svenska befolkningen
              är kvinnor har vi under lång tid varit så inriktade på att det
              är män som är normen att forskningen om läkemedel har skett på
              män. Vi vet att man som kvinna fortfarande i dag generellt sett
              tyvärr får sämre läkemedel än män. Här sker det en hel del, ska
              jag villigt erkänna. Det sker i politiskt samförstånd och det
              sker tillsammans med Socialdemokraterna. Men det skulle också
              kunna hända en hel del mer. Jag tror att vi om ett antal år kommer
              att komma till rätta med problemen, men det brådskar att se till
              att kvinnor och män faktiskt får likartade och lika bra läkemedel.
              Det behövs forskning när det gäller kvinnor och äldre. Det behövs
              forskning om äldres sjukdomar. När mediciner tas fram ska forskning
              alltid ske på både kvinnor och män och inte, som det har varit
              historiskt, enbart på män.
            </seg>
          </u>
          <u xml:id="i-60a7698b21ebb5be-573" prev="i-60a7698b21ebb5be-560" who="Q4588714">
            <seg>
              Allra sist, fru talman, har vi det som kanske kommer att dominera
              debatten. Vi har från Folkpartiets och den övriga alliansens sida
              sagt att vi måste se till att vi faktiskt hushållar med vår ekonomi.
              I den meningen föreslår vi en expeditionsavgift varje gång jag
              går till apoteket även om jag har brutit igenom högkostnadsskyddet.
              Hämtar jag ut ett antal recept ska jag betala ett par tior för
              det. Detta gör vi för att vi vet att det är så inom hela vårdsektorn
              att med den fria lunchen, det vill säga när det inte kostar något
              alls att uppsöka sjukvården eller att hämta ut läkemedel, blir
              systemet kostnadsdrivande. Det är det vi ser i dag.
            </seg>
          </u>
          <note type="speaker">
            Anf. 121 CHATRINE PÅLSSON (kd):
          </note>
          <u xml:id="i-60a7698b21ebb5be-574" next="i-60a7698b21ebb5be-588" who="Q4973700">
            <seg>
              Fru talman! Det är ett viktigt betänkande vi har att fatta beslut
              om i dag. När man diskuterar detta är läkemedel ofta en av de
              saker som nämns som tärande på samhället. Det är sådana otroliga
              kostnader, och det känns ibland som att man har glömt hur oerhört
              viktiga dessa mediciner är för enskilda människor. Det finns personer
              i det här landet som har kroniska sjukdomar där man kan säga att
              det egentligen inte finns någon bot. Men man har lindrande behandling.
              För dem har nya läkemedel betytt oerhört mycket för livskvaliteten.
            </seg>
          </u>
          <u xml:id="i-60a7698b21ebb5be-575" prev="i-60a7698b21ebb5be-574" who="Q4973700">
            <seg>
              Jag känner ibland behov av att göra mig till tolk för många människor
              som kanske känner sig som tärande på samhället men där det är
              en enorm humanitär vinst. Väldigt många människor har också på
              grund av de här allt bättre medicinerna kunnat fortsätta jobba,
              vara aktiva på fritiden och det ena med det andra. Därför, fru
              talman, är det viktigt att vi även fortsättningsvis ser till att
              det finns resurser, att vi hushållar med dessa så bra som möjligt
              och att vi ser till att utvecklingen fortsätter gå framåt på läkemedelsområdet
              så att alltfler av oss kan få de läkemedel som vi är i behov av.
            </seg>
          </u>
          <u xml:id="i-60a7698b21ebb5be-576" prev="i-60a7698b21ebb5be-574" who="Q4973700">
            <seg>
              För några dagar sedan hade jag möjlighet att vara med på en jubileumsfest
              för tidningen Dagen. Den fyllde 60 år. På första sidan på den
              första tidningen för 60 år sedan stod det en liten notis om att
              man ville föreslå en utredning för att socialisera apoteksverksamheten.
              Jag visade min partikamrat Ulrik Lindgren det där, och så skrattade
              vi båda två.
            </seg>
          </u>
          <u xml:id="i-60a7698b21ebb5be-577" prev="i-60a7698b21ebb5be-574" who="Q4973700">
            <seg>
              Det är alltså 60 år sedan som man bestämde sig för att monopolisera
              apoteket. Och nu är vi i ett läge där jag och de borgerliga partierna
              tycker att det är hög tid att ta bort monopolet och låta apoteksverksamheten
              få skötas av andra. Syftet med det är inte bara något allmänt,
              utan syftet är att öka tillgängligheten och servicegraden inom
              läkemedelshandeln, att säkerställa en fortsatt säker och trygg
              läkemedelsförsörjning, att öka prispressen på såväl receptbelagda
              som receptfria läkemedel och att ge Apoteket AB ökade incitament
              för effektivisering och kundorientering med förbättrad service
              och möjligheter för en internationalisering. Det är alltså våra
              motiv. Och i grunden finns den enskilda människan, patienten och
              medborgaren.
            </seg>
          </u>
          <u xml:id="i-60a7698b21ebb5be-578" prev="i-60a7698b21ebb5be-574" who="Q4973700">
            <seg>
              Det gjorde också att de borgerliga partierna skrev en gemensam
              motion, vilket vi har rätt att göra i vissa lägen enligt 3 kap.
              13 § riksdagsordningen, händelse av större vikt. Det är bland
              annat den motionen som vi behandlar i dag.
            </seg>
          </u>
          <u xml:id="i-60a7698b21ebb5be-579" prev="i-60a7698b21ebb5be-574" who="Q4973700">
            <seg>
              Jag tycker att det är lite sorgligt att vi inte kunde få majoritet
              för den här motionen. Men man kan kanske inte vänta sig något
              annat. Vi får leva med det. Men vi har gjort vad vi har kunnat.
            </seg>
          </u>
          <u xml:id="i-60a7698b21ebb5be-580" prev="i-60a7698b21ebb5be-574" who="Q4973700">
            <seg>
              Detaljhandeln med receptbelagda läkemedel tycker vi ska vara
              förbehållen de butiker och apotek som har en farmaceutiskt utbildad
              personal som är tillgänglig under hela öppethållandet. Kvalitetsfrågorna
              är alltså det centrala för oss. Man ska också ha ett tillstånd
              för handel med läkemedel, och det ska ges av Läkemedelsverket.
            </seg>
          </u>
          <u xml:id="i-60a7698b21ebb5be-581" prev="i-60a7698b21ebb5be-574" who="Q4973700">
            <seg>
              Varför säger jag det i den här debatten? Jo, därför att det ska
              bli tydligt att vi vill ha en hög kvalitet. Det ska fortsättningsvis
              vara en engagerad och välutbildad personal. Därvidlag har Apoteket
              AB ett gott renommé. Man säger att det är hög kvalitet, och vi
              vill att det ska fortsätta.
            </seg>
          </u>
          <u xml:id="i-60a7698b21ebb5be-582" prev="i-60a7698b21ebb5be-574" who="Q4973700">
            <seg>
              Det känns också viktigt att säga att hela världen har gått ifrån
              ett monopol i detta sammanhang, förutom Kuba, som Erik Ullenhag
              och någon mer sade. Det måste väl också vara en signal om att
              det går att driva en effektiv, bra och kvalitetsinriktad apoteksverksamhet
              utan ett monopol.
            </seg>
          </u>
          <u xml:id="i-60a7698b21ebb5be-583" prev="i-60a7698b21ebb5be-574" who="Q4973700">
            <seg>
              Jag vill också kommentera några av de reservationer som finns
              i betänkandet och som är föranledda av motioner bland annat under
              allmän motionstid.
            </seg>
          </u>
          <u xml:id="i-60a7698b21ebb5be-584" prev="i-60a7698b21ebb5be-574" who="Q4973700">
            <seg>
              Reservation 5 från de borgerliga partierna handlar om en rationell
              förskrivning och användning av läkemedel. Undersökningar visar
              att 10 % av de patienter som tvingas uppsöka den internmedicinska
              akutsjukvården har drabbats av problem orsakade av läkemedel.
              Det måste vi göra någonting åt. Vi anser till exempel att Socialstyrelsen
              bör utfärda föreskrifter om hur rutiner för läkemedelsgenomgångarna
              ska se ut och ställa krav på att de systematiskt genomförs såväl
              för de äldre som bor i särskilda boenden som för de äldre i eget
              boende, särskilt för dem som använder många läkemedel. Vi har
              många rapporter om att det finns människor som använder 2030 läkemedel,
              och många av dem är äldre.
            </seg>
          </u>
          <u xml:id="i-60a7698b21ebb5be-585" prev="i-60a7698b21ebb5be-574" who="Q4973700">
            <seg>
              När det gäller jämställdheten, punkt 9, kan man konstatera att
              det har talats mycket om att vi ska ha jämställdhet även inom
              läkemedelsområdet. Trots det vet vi att väldigt många läkemedelsutprovningar
              sker just på män och inte på kvinnor. Därför tycker jag att de
              systematiska studierna av läkemedelseffekter på olika grupper
              måste utökas. Det räcker inte som det har varit.
            </seg>
          </u>
          <u xml:id="i-60a7698b21ebb5be-586" prev="i-60a7698b21ebb5be-574" who="Q4973700">
            <seg>
              Jag skulle också vilja säga att vi behöver få bättre studier
              om läkemedelseffekter på våra barn. Dessa studier är inte heller
              tillräckliga. Jag tror att man måste vidta kraftfulla åtgärder
              för att komma till rätta med det. Vi ställer oss positiva till
              EU:s senaste förslag om att ytterligare stimulera läkemedelsförskrivningen
              när det gäller barn. Jag hoppas att vi ska kunna vara överens
              i denna kammare om att det är väldigt viktigt att alla läkemedel
              utprovas på de grupper som ska använda dem.
            </seg>
          </u>
          <u xml:id="i-60a7698b21ebb5be-587" prev="i-60a7698b21ebb5be-574" who="Q4973700">
            <seg>
              Det har också kommit fram att om ett läkemedel ska ha den allra
              bästa effekten, till exempel på en äldre person, måste denna person
              kunna äta, dricka och ha en normal nutrition i gång. Annars har
              läkemedlet en helt annan effekt.
            </seg>
          </u>
          <u xml:id="i-60a7698b21ebb5be-588" prev="i-60a7698b21ebb5be-574" who="Q4973700">
            <seg>
              Fru talman! För tids vinnande vill jag yrka bifall endast till
              reservation 12, men jag står givetvis bakom alla reservationer
              där Kristdemokraterna finns med.
            </seg>
          </u>
          <note type="speaker">
            Anf. 122 GUNILLA WAHLÉN (v):
          </note>
          <u xml:id="i-60a7698b21ebb5be-589" next="i-60a7698b21ebb5be-604" who="Q4990084">
            <seg>
              Fru talman! Läkemedel är inte vilken vara som helst och kan inte
              jämföras med och omfattas av samma regler som finns för dagligvaruhandel
              eller annan handel. Över hela världen är handel med läkemedel
              och de varor som ska betecknas som läkemedel reglerad på ett eller
              annat sätt. Det finns även regler för vilka läkemedel som ska
              förskrivas av utbildade personer och vilka som är behöriga att
              hantera läkemedel. Det finns även reglerat i lagar vilka som får
              tillverka läkemedel och vilken forskning som ska ha genomförts
              för att man ska få sälja ett läkemedel på marknaden. Det är inte
              unikt för Sverige, utan det gäller i de allra flesta länder.
            </seg>
          </u>
          <u xml:id="i-60a7698b21ebb5be-590" prev="i-60a7698b21ebb5be-589" who="Q4990084">
            <seg>
              Det svenska apoteksmonopolet har under många år varit utsatt
              för upprepade krav på att det ska avskaffas. Så är det även i
              dag, som vi har hört. De borgerliga partierna återkommer i år
              med ett sådant krav samt att nikotinersättningsmedel ska säljas
              i butikerna inom vissa ramar.
            </seg>
          </u>
          <u xml:id="i-60a7698b21ebb5be-591" prev="i-60a7698b21ebb5be-589" who="Q4990084">
            <seg>
              Apoteksbolaget ger genom alla apotek och alla apoteksombud en
              mycket stor tillgänglighet till alla läkemedel som är godkända
              av Läkemedelsverket. Det finns apotek öppna alla tider på dygnet
              via jourapotek runtom i landet.
            </seg>
          </u>
          <u xml:id="i-60a7698b21ebb5be-592" prev="i-60a7698b21ebb5be-589" who="Q4990084">
            <seg>
              Jag är inte alls övertygad om att tillgängligheten kommer att
              öka om monopolet avskaffas och dagligvaruhandeln får sälja dem
              efter certifiering och på liknande villkor som gäller på dagens
              apotek. Jag tror inte att det kommer att vara möjligt för dagligvaruhandeln
              med dess öppettider att på kvällar och under storhelger som jul,
              nyår och påsk ständigt ha tillgång till utbildad personal som
              kan ge rådgivning och svara på kundernas frågor när det gäller
              val av olika preparat. Det kan även medföra att läkemedel försäljs
              till personer som bör rådgöra med en särskilt kunnig person innan
              han eller hon köper ett läkemedel. Jag tänker närmast på gravida,
              unga och människor som redan äter läkemedel för kroniska sjukdomar.
              Vilken förberedelse har dagligvaruhandeln att ta tillbaka överblivna
              läkemedel och sköta miljöfrågorna när det gäller läkemedel?
            </seg>
          </u>
          <u xml:id="i-60a7698b21ebb5be-593" prev="i-60a7698b21ebb5be-589" who="Q4990084">
            <seg>
              I flera av motionerna vill man att nikotinersättningsmedel ska
              vara tillgängligt och säljas i vanliga affärer. Dessa preparat
              ses inte som läkemedel. I en moderatmotion påpekas att det finns
              900 försäljningsställen för nikotinersättningsmedel medan det
              finns 34 000 inköpsställen för tobak. Det går inte att jämföra
              nikotinersättningsmedel med tobak. Det vore som att sälja snus
              på Apoteket. Det är nog ingen som vill det, utom möjligtvis tobaksbolagen.
            </seg>
          </u>
          <u xml:id="i-60a7698b21ebb5be-594" prev="i-60a7698b21ebb5be-589" who="Q4990084">
            <seg>
              Fru talman! Inför dagens debatt var jag på Apoteket för att skaffa
              information om nikotinersättningsmedel. Jag fick inom fem minuter
              den gedigna bibba om nikotinersättningsmedel som jag håller upp
              för kammarens ledamöter. Den innehåller prisjämförelser mellan
              olika preparat och information om hur och var man kan få hjälp
              att sluta snusa eller röka.
            </seg>
          </u>
          <u xml:id="i-60a7698b21ebb5be-595" prev="i-60a7698b21ebb5be-589" who="Q4990084">
            <seg>
              Jag har även skaffat en bipacksedel till nikotintuggummi och
              läst vad där står om biverkningar. Jag läser att man kan få yrsel,
              huvudvärk, illamående, kräkningar, hicka, hudutslag, hjärtklappning,
              förmaksflimmer och ömhet i käkleden. Hur många dagligvarubutiker
              kommer att kunna ge stöd och rådgivning då kunderna frågar om
              så vanliga mediciner som de mot hösnuva, åksjuka, värk i leder
              och muskler, feber samt hur stora doser man kan ge sitt barn?
            </seg>
          </u>
          <u xml:id="i-60a7698b21ebb5be-596" prev="i-60a7698b21ebb5be-589" who="Q4990084">
            <seg>
              Erik Ullenhag nämnde i sitt anförande en mamma som sökte febernedsättande
              medel för sitt barn en lördagskväll. Tror ni att en dagligvarubutik
              kommer att ha farmaceutiskt kunnig personal tillgänglig en lördagskväll
              i en mindre stad i Sverige för att hjälpa föräldrar med råd om
              vad barnet ska ha för läkemedel när det har feber? Jag tror att
              jourapoteken har den bästa kompetensen, och det är de som även
              fortsättningsvis kommer att kunna hjälpa föräldrar med sådana
              läkemedel.
            </seg>
          </u>
          <u xml:id="i-60a7698b21ebb5be-597" prev="i-60a7698b21ebb5be-589" who="Q4990084">
            <seg>
              Läkemedel har på många sätt bidragit till en revolutionerande
              utveckling av möjligheterna att lindra och bota sjukdomar. Vi
              behöver inte gå så långt tillbaka i tiden för att konstatera att
              infektioner, diabetes, cancer med flera sjukdomar saknade behandling
              och bot. Folkhälsan och människors livskvalitet har utvecklats
              via de nya läkemedlen.
            </seg>
          </u>
          <u xml:id="i-60a7698b21ebb5be-598" prev="i-60a7698b21ebb5be-589" who="Q4990084">
            <seg>
              Den utvecklingen, där läkemedlet anpassas efter individens behov
              och förutsättningar, är oerhört viktig, men vi anser att den måste
              kompletteras med ett genusperspektiv. Det finns många motioner,
              från olika partier, om detta.
            </seg>
          </u>
          <u xml:id="i-60a7698b21ebb5be-599" prev="i-60a7698b21ebb5be-589" who="Q4990084">
            <seg>
              Vid en direkt förfrågan till ett läkemedelsföretag ifall de vid
              framställningen av nya läkemedel tog hänsyn till att människor
              består av både män och kvinnor blev svaret ett frågetecken. Man
              har fått argument som att kvinnor är svåra att forska på eftersom
              de har en annan hormoncykel, att kvinnor kan bli gravida och måste
              utgå ur studien. Men det är just på grund av att kvinnor inte
              är män som studier behöver göras också på kvinnor.
            </seg>
          </u>
          <u xml:id="i-60a7698b21ebb5be-600" prev="i-60a7698b21ebb5be-589" who="Q4990084">
            <seg>
              Det är ett problem att så många läkemedel är testade och utprovade
              på yngre män samtidigt som dessa läkemedel är avsedda för sjukdomar
              som drabbar helt andra grupper, till exempel äldre kvinnor. Det
              finns skillnader även i användningen av läkemedel. Nyare, mer
              individuellt anpassade och dyrare läkemedel förskrivs oftare till
              män.
            </seg>
          </u>
          <u xml:id="i-60a7698b21ebb5be-601" prev="i-60a7698b21ebb5be-589" who="Q4990084">
            <seg>
              Vi anser att det är oacceptabelt att kvinnor behandlas efter
              manlig norm och att forskning och studier inte återspeglar vilka
              som konsumerar läkemedlen. Vidare anser vi att Sverige bör driva
              på frågan så att EU inför krav på att läkemedel för kvinnor också
              ska testas på kvinnor före godkännande.
            </seg>
          </u>
          <u xml:id="i-60a7698b21ebb5be-602" prev="i-60a7698b21ebb5be-589" who="Q4990084">
            <seg>
              Kvalitets- och säkerhetsarbetet måste fortgå på alla plan. Det
              är helt nödvändigt att fortsätta arbetet med en säkrare och bättre
              fungerande läkemedelsförskrivning. Det är bra att det genom Dagmaröverenskommelsen
              avsatts 6 miljoner för producentoberoende läkemedelsinformation
              samt att Infomedica, ett datasystem för patientinformation, tillförs
              11 miljoner för att utveckla och kvalitetssäkra informationen
              till konsumenterna.
            </seg>
          </u>
          <u xml:id="i-60a7698b21ebb5be-603" prev="i-60a7698b21ebb5be-589" who="Q4990084">
            <seg>
              Biverkningsfrekvensen är mycket hög, och studier visar att läkarna
              är dåliga på att rapportera biverkningar. Vi anser därför att
              sjuksköterskor som har en farmakologisk utbildning borde ha skyldighet
              att rapportera biverkningar. Vi menar också att det borde vara
              möjligt för patienten att själv rapportera biverkningar via till
              exempel Internet eller Apoteket.
            </seg>
          </u>
          <u xml:id="i-60a7698b21ebb5be-604" prev="i-60a7698b21ebb5be-589" who="Q4990084">
            <seg>
              Vi har flera reservationer i dagens betänkande, men vi yrkar
              bifall bara till reservation 6.
            </seg>
          </u>
          <note type="speaker">
            Anf. 123 KENNETH JOHANSSON (c):
          </note>
          <u xml:id="i-60a7698b21ebb5be-605" next="i-60a7698b21ebb5be-614" who="Q5886752">
            <seg>
              Fru talman! Låt mig börja med att yrka bifall till reservation
              nr 1 och 2. Jag står självfallet också bakom övriga reservationer
              där Centerpartiet förekommer.
            </seg>
          </u>
          <u xml:id="i-60a7698b21ebb5be-606" prev="i-60a7698b21ebb5be-605" who="Q5886752">
            <seg>
              Läkemedel är en viktig del av vård och behandling. Läkemedel
              ska användas på ett effektivt och ändamålsenligt sätt. Människan
              ska vara i centrum. Service och säkerhet ska gälla. En fullgod
              service, oavsett var i landet man bor, är vad vi ska eftersträva.
            </seg>
          </u>
          <u xml:id="i-60a7698b21ebb5be-607" prev="i-60a7698b21ebb5be-605" who="Q5886752">
            <seg>
              Apoteket AB gör, utifrån sina förutsättningar, ett bra arbete.
              Vi är dock många som anser att Apoteksmonopolet överlevt sig självt
              och bör avvecklas. När nu även EU-medlemskapet sätter press på
              monopolet är det enligt min bedömning bara en tidsfråga innan
              monopolet faller. Med en ny alliansregering efter valet påskyndas
              den avvecklingen.
            </seg>
          </u>
          <u xml:id="i-60a7698b21ebb5be-608" prev="i-60a7698b21ebb5be-605" who="Q5886752">
            <seg>
              De starkaste argumenten för en avreglering är att konkurrens
              på sikt sannolikt leder till lägre priser och större effektivitet
              vilket gagnar kunderna, det vill säga privatpersoner och landsting.
              Om detaljhandeln fick ökade möjligheter att saluföra läkemedel
              skulle det medföra en ökad tillgänglighet, det är min tro, både
              genom fler försäljningsställen och genom bättre öppettider. Om
              vi ser på vår omvärld kan vi ta ett exempel, som jag tagit del
              av. Vi kan jämföra Frankrike, som har 4 000 invånare per försäljningsställe,
              med Sverige, som har ca 10 000 invånare per försäljningsställe.
            </seg>
          </u>
          <u xml:id="i-60a7698b21ebb5be-609" prev="i-60a7698b21ebb5be-605" who="Q5886752">
            <seg>
              Centerpartiet och övriga allianspartier har i en gemensam motion
              föreslagit tillsättande av ett särskilt utskott för att analysera
              rättsläget och bereda och utarbeta regelverk för en permanent
              omreglering. Vårt förslag innebär en parlamentarisk insyn i processen.
              Detta intresserar tyvärr inte utskottsmajoriteten, som känner
              sig nöjd med att regeringens särskilda utredare, som ska se över
              detaljhandeln med nikotinläkemedel, är alternativet. För att uttrycka
              mig försiktigt, fru talman, har vi skilda ambitioner när vi talar
              om att bereda och ge möjligheter till en parlamentarisk insyn
              och medverkan när det gäller framtida läkemedelshantering.
            </seg>
          </u>
          <u xml:id="i-60a7698b21ebb5be-610" prev="i-60a7698b21ebb5be-605" who="Q5886752">
            <seg>
              Av reservation nr 2 framgår vår mening, nämligen att det bör
              bli möjligt för alla dem som får tillstånd av Läkemedelsverket
              att sälja receptbelagda och receptfria läkemedel. Vi ser framför
              oss att det statliga monopolet då ersätts med licensierade butiker
              och apotek som får sälja receptfria respektive receptbelagda läkemedel.
              Härigenom uppnås en ökad mångfald, tillgängligheten förbättras
              och vår bedömning är att vi på sikt kan sänka priserna ytterligare.
              Handeln med receptbelagda läkemedel förutsätter personlig expediering
              av farmaceutiskt utbildad personal.
            </seg>
          </u>
          <u xml:id="i-60a7698b21ebb5be-611" prev="i-60a7698b21ebb5be-605" who="Q5886752">
            <seg>
              Våra utgångspunkter i den här delen är att konkurrensen, utöver
              andra åtgärder som har påbörjats, ytterligare ska sänka priset,
              att tillgängligheten ska förbättras och att patientsäkerheten
              aldrig får ifrågasättas. Det handlar om högt ställda krav, farmaceutisk
              kompetens, informationssystem, tillsyn och kontroll. Det handlar
              om att verksamheten ska vara en del av vården där sjukvårdshuvudmannen
              har huvudansvaret men också har möjligheter att avtala sig till
              att läkemedelsverksamheten fungerar. Det handlar om att hälsokommunikationen,
              som är en jätteviktig del inte minst i det förebyggande arbetet,
              på uppdrag av sjukvårdshuvudmannen väl kan utvecklas i den form
              som vi förordar och att vi sammantaget ska ha en utgångspunkt
              om en god läkemedelsanvändning generellt sett.
            </seg>
          </u>
          <u xml:id="i-60a7698b21ebb5be-612" prev="i-60a7698b21ebb5be-605" who="Q5886752">
            <seg>
              Fru talman! Centerpartiet förekommer i flera reservationer i
              betänkandet, och jag skulle vilja omnämna några. Det gäller bland
              annat reservation nr 7 som handlar om att bilda en fond för fortbildning.
              Det är idéer hämtade från enskilda stater i USA. Vi vet, både
              från hälso- och sjukvårdens sida och, kanske än mer aktuellt,
              från tandvårdens sida, hur viktigt det är att vi har en obunden
              fortbildning. Att det är sjukvårdhuvudmännens uppgift är helt
              klart. Att en del sjukvårdshuvudmän har skärpt till sig och förbättrat
              fortbildningsinsatserna är också klart, men fortfarande finns
              det mer att göra för att se till att obundenheten verkligen blir
              det som gäller. Vår idé är en fond som läkemedelsindustrin får
              anslå medel till.
            </seg>
          </u>
          <u xml:id="i-60a7698b21ebb5be-613" prev="i-60a7698b21ebb5be-605" who="Q5886752">
            <seg>
              I reservation nr 12 tar vi upp speciella grupper äldre, barn,
              kvinnor där både jämställdhetsarbete och andra motiv gör gällande
              att vi måste jobba vidare för att se till att alla omfattas av
              den verksamhet som vi i dag debatterar.
            </seg>
          </u>
          <u xml:id="i-60a7698b21ebb5be-614" prev="i-60a7698b21ebb5be-605" who="Q5886752">
            <seg>
              Slutligen, fru talman, gäller det reservation 13. Den handlar
              om läkemedels miljöpåverkan. Tidigare talare har redan nämnt att
              det är ett område där det har gjorts insatser. Det planeras insatser.
              Men det går för sakta. Vi vill från Centerpartiets sida genom
              den här reservationen markera hur viktigt det är med ett åtgärdsprogram
              för läkemedel ur miljösynpunkt.
            </seg>
          </u>
          <note type="speaker">
            Anf. 124 JAN LINDHOLM (mp):
          </note>
          <u xml:id="i-60a7698b21ebb5be-615" next="i-60a7698b21ebb5be-627" who="Q5956750">
            <seg>
              Fru talman, åhörare och eventuella tittare! Alkohol är ingen
              vanlig handelsvara. Det är inte läkemedel heller. Det finns produkter
              som vid rätt tillfälle, i rätt händer och med kunnig och omsorgsfull
              hantering kan göra ett mirakel när det gäller en middag eller
              en besvärlig åkomma. Åsikter om det här grundar sig ofta på både
              skrock och hörsägen men i vissa fall på noggranna vetenskapliga
              underlag. Men vid fel tillfälle, i fel händer och utan kunskap
              kan samma produkter innebära livshotande skador. Även om samhället
              gör sitt yttersta för att försöka undvika att medborgare hamnar
              i sådana situationer ligger självklart alltid det slutgiltiga
              ansvaret på den enskilda. Det kommer vi inte ifrån.
            </seg>
          </u>
          <u xml:id="i-60a7698b21ebb5be-616" prev="i-60a7698b21ebb5be-615" who="Q5956750">
            <seg>
              I Sverige har vi med framgång tillämpat tillgänglighetsbegränsning
              och distributionskontroll som metod för att stödja individer så
              att de inte tappar kontrollen över sin konsumtion. Trots det finns
              det individer som dricker sig till ohälsa, kanske till döds, med
              de produkter som Systembolaget distribuerar under kontrollerade
              former. På samma sätt finns det de som exempelvis med hjälp av
              flera av varandra oberoende läkare införskaffar recept på tillräckligt
              stora sammanlagda doser för att utan problem kunna ta livet av
              sig. Det system som vi har valt för att minska risken för att
              dessa varors skadliga effekter inte ska uppstå är naturligtvis
              inte vattentätt. Det är vi alla medvetna om.
            </seg>
          </u>
          <u xml:id="i-60a7698b21ebb5be-617" prev="i-60a7698b21ebb5be-615" who="Q5956750">
            <seg>
              Är då detta det faktum som motiverar att man skrotar Systembolaget,
              fru talman? Ska vi kanske sänka våra ambitioner bara för att vi
              inte har lyckats fullt ut? Eller finns det andra lösningar som
              ger bättre resultat? Ja, man skulle ju kunna tänka sig att svaren
              på den här typen av frågor skulle vara det som låg till grund
              för kritiken av Systembolaget och apoteksmonopolet, men icke.
              De förändringar som oppositionen eftersträvar är inte motiverade
              av någonting annat än rent ideologiska skäl. Man anser att avskaffande
              av monopol per automatik är en förbättring, utan tillstymmelse
              till analys.
            </seg>
          </u>
          <u xml:id="i-60a7698b21ebb5be-618" prev="i-60a7698b21ebb5be-615" who="Q5956750">
            <seg>
              När man sedan presenterar en försäljning i dagligvaruhandeln
              av läkemedel blir den kringskuren av så många förbehåll och krav
              att den i allt väsentligt kommer att tvingas att utformas som
              ett traditionellt apotek. Det som saknas i beskrivningen av detta
              alternativ är om de här butiksapoteken ska tillåtas att plocka
              russinen ur kakan eller om de ska åläggas att hålla ett komplett
              sortiment. Om inte kravet på ett fullständigt sortiment är självklart
              för oppositionen frågar man sig: Vem ska då betala och finansiera
              distributionen av alla de minst lika livsavgörande preparaten
              som inte har en sådan volym att de är kommersiellt intressanta?
              Det blir en kostsam affär för den som har en sjukdom som inte
              är kommersiellt intressant. Den utvecklingen kan vi miljöpartister
              inte tillåta.
            </seg>
          </u>
          <u xml:id="i-60a7698b21ebb5be-619" prev="i-60a7698b21ebb5be-615" who="Q5956750">
            <seg>
              Fru talman! EG-domstolen har nu upprepade gånger tydligt fastslagit
              att starkt reglerad distribution av produkter som av hälsoskäl
              inte kan betraktas som vanliga handelsvaror är förenlig med EU:s
              inre marknad under förutsättning att ingen produkt diskrimineras
              från att använda den reglerade kanalen fram till kunden.
            </seg>
          </u>
          <u xml:id="i-60a7698b21ebb5be-620" prev="i-60a7698b21ebb5be-615" who="Q5956750">
            <seg>
              Självklart ska vi rikta kritik mot såväl Systembolaget som apoteksmonopolet
              om produkter hindras att konkurrera på lika villkor inom ramen
              för de här starkt reglerade distributionskanalerna, som vi har
              valt att använda. Men att läkemedelsförsäljning i dagligvaruhandeln
              skulle kunna underlätta när det gäller att ytterligare förbättra
              våra möjligheter att stödja den enskilda konsumenten att framgångsrikt
              nyttja de produkter som bedömts kräva den här särskilda varsamheten
              har man inte ens bemödat sig att försöka argumentera för.
            </seg>
          </u>
          <u xml:id="i-60a7698b21ebb5be-621" prev="i-60a7698b21ebb5be-615" who="Q5956750">
            <seg>
              Debatten om apoteksmonopolets vara eller inte vara har ofta tenderat
              att bli en debatt om tillgänglighet, men tillgänglighet för vem
              då och varför? Att storsäljarna finansierar ett system som möjliggör
              att tusentals sällsynta och svårhanterliga produkter blir möjliga
              att lagerhålla i ett ganska spritt distributionssystem är ju en
              dimension på tillgänglighet som jag tror att många uppskattar.
              Att kunna lösa ut ett recept kl. 23 på lördagskvällen kanske är
              en annan aspekt på tillgänglighet som har räddat många liv. Jag
              yrkar avslag på reservation 1 och 2, fru talman.
            </seg>
          </u>
          <u xml:id="i-60a7698b21ebb5be-622" prev="i-60a7698b21ebb5be-615" who="Q5956750">
            <seg>
              I huvudsak delar Miljöpartiet de uppfattningar som framförs i
              betänkandet, men vi har också tre reservationer. Självklart står
              vi bakom samtliga de här reservationerna, men för tids vinnande
              yrkar jag enbart bifall till reservation 15.
            </seg>
          </u>
          <u xml:id="i-60a7698b21ebb5be-623" prev="i-60a7698b21ebb5be-615" who="Q5956750">
            <seg>
              Läkemedelsrester i våra vattendrag är i dag ett av våra största
              miljöproblem. Vi tycker att det är beklagligt att regeringen inte
              vågar ta initiativ till att föra in ekonomiska styrmedel för bättre
              miljö på läkemedelsområdet. Stockholms läns landsting har genom
              sitt projekt med miljöklassificering av läkemedel jag har boken
              här visat att det går att klassificera miljöpåverkan av läkemedel.
              Det är ett arbete som för övrigt har drivits fram av miljöpartisten
              Bengt Cedrenius i Stockholms läns landsting. Vår uppfattning är
              därför att Läkmedelsförmånsnämnden borde få i uppdrag att även
              beakta miljöskadenivån när man beslutar om subventioneringsgrad
              av läkemedel. Det är reservation 15.
            </seg>
          </u>
          <u xml:id="i-60a7698b21ebb5be-624" prev="i-60a7698b21ebb5be-615" who="Q5956750">
            <seg>
              Biverkningar av läkemedel är också en stor fråga. Det finns bedömare
              som anser att närmare hälften av hela vår läkemedelskonsumtion
              avser medicinering mot biverkningar. Det är en stor brist i dag
              att konsumenterna, läkemedelsanvändarna själva, inte tas på fullt
              allvar.
            </seg>
          </u>
          <u xml:id="i-60a7698b21ebb5be-625" prev="i-60a7698b21ebb5be-615" who="Q5956750">
            <seg>
              Konsumentföreningen Kilen har i många år med väldigt små resurser
              försökt fylla detta tomrum, och de har lyckats fantastiskt bra.
              Nu gör Läkemedelsverket ett försök i Uppsala med direktrapportering
              för konsumenter. Vi tycker inte att man behöver vara så försiktig.
              Ta till vara erfarenheterna från Kilen och öppna för alla läkemedelsanvändare
              i landet att rapportera in sina erfarenheter av biverkningar!
              Vi anser också att annan personal än läkare kan anförtros möjligheten
              att rapportera biverkningar eftersom olika kompetenser ser olika
              saker.
            </seg>
          </u>
          <u xml:id="i-60a7698b21ebb5be-626" prev="i-60a7698b21ebb5be-615" who="Q5956750">
            <seg>
              Att läkemedel i huvudsak prövas ut för att fungera på unga män
              är självklart absurt. Det har skett en förbättring på senare år,
              men vi anser att regeringen borde vara tuffare i den här frågan.
              Det finns trots allt rätt stora skillnader mellan män och kvinnor,
              inte bara till det yttre utan kanske främst när det gäller den
              inre kemin. Därför är det inte så konstigt att riskerna är så
              pass mycket större för kvinnor än för män när det gäller medicinering.
              Därför är det också självklart att test och analyser alltid bör
              göras separat för män och kvinnor. Det är ett av de riktigt viktiga
              jämställdhetskraven. Det var därför tråkigt att jag behövde skriva
              reservation 11. Det visar att s-kvinnorna har mycket kvar att
              göra i sitt parti.
            </seg>
          </u>
          <u xml:id="i-60a7698b21ebb5be-627" prev="i-60a7698b21ebb5be-615" who="Q5956750">
            <seg>
              Fru talman! Det var något om Miljöpartiets reservationer, men
              för tids vinnande yrkar jag alltså bifall enbart till reservation
              15.
            </seg>
          </u>
          <note type="speaker">
            Anf. 125 KENNETH JOHANSSON (c) replik:
          </note>
          <u xml:id="i-60a7698b21ebb5be-628" next="i-60a7698b21ebb5be-632" who="Q5886752">
            <seg>
              Fru talman! Jag har bara någon kort kommentar och en fråga.
            </seg>
          </u>
          <u xml:id="i-60a7698b21ebb5be-629" prev="i-60a7698b21ebb5be-628" who="Q5886752">
            <seg>
              Jan Lindholm säger att det saknas analys. Hela marknadsekonomin
              är väl egentligen vår analys. Det är ett enkelt faktum att om
              man har en fungerande marknad, en fungerande konkurrens, så gynnar
              det priset och i slutändan också konsumenten.
            </seg>
          </u>
          <u xml:id="i-60a7698b21ebb5be-630" prev="i-60a7698b21ebb5be-628" who="Q5886752">
            <seg>
              Det ska erkännas att de börjar bli lite till åren, men det finns
              ett antal statliga utredningar som ligger till grund för konkreta
              förslag. Nu senast hade till exempel Lars Jedings utredning uppdraget
              att redovisa, och lade också fram klara och tydliga förslag om,
              fördelarna med en omreglering eller avveckling av monopolet.
            </seg>
          </u>
          <u xml:id="i-60a7698b21ebb5be-631" prev="i-60a7698b21ebb5be-628" who="Q5886752">
            <seg>
              Jag tror faktiskt att det betyder någonting att övriga Europa
              och större delen av världen inte tycker att monopolet är vad man
              förordar. Som tidigare talare har sagt är det Kuba och Nordkorea
              som har det kvar, eventuellt Albanien. Det sällskapet är det som
              Jan Lindholm hyllar.
            </seg>
          </u>
          <u xml:id="i-60a7698b21ebb5be-632" prev="i-60a7698b21ebb5be-628" who="Q5886752">
            <seg>
              Sedan tänkte jag ställa en fråga. Det är inte så länge sedan
              Miljöpartiet stod och vägde huruvida man skulle backa upp monopolet
              eller inte. När den konsumentkooperativa rörelsen, kooperativa
              idéer och mångfald var med i diskussionen var Miljöpartiet ganska
              intresserat av att åtminstone diskutera frågan. Då är min fråga
              till Jan Lindholm: Är de funderingarna helt lagda på hyllan småskalighet,
              överblickbarhet, entreprenörskap och kooperativa verksamheter?
            </seg>
          </u>
          <note type="speaker">
            Anf. 126 JAN LINDHOLM (mp) replik:
          </note>
          <u xml:id="i-60a7698b21ebb5be-633" next="i-60a7698b21ebb5be-636" who="Q5956750">
            <seg>
              Fru talman! Om Kenneth Johansson hade lyssnat hade han hört att
              jag i mitt anförande faktiskt inte sade nej till att apoteksmonopolet
              på sikt skulle kunna avskaffas. Det jag har sagt är att den utveckling
              som vi ser med oppositionens förslag kan vi inte tillåta.
            </seg>
          </u>
          <u xml:id="i-60a7698b21ebb5be-634" prev="i-60a7698b21ebb5be-633" who="Q5956750">
            <seg>
              Kenneth Johansson säger att marknaden är er analys. Då kan jag
              säga så här: Vi har sett vad som hände med avregleringen av telemarknaden,
              vad som hände med avregleringen av elmarknaden och vad som hände
              med avregleringen av taxi tre exempel på att det blev en kostnadsinflation
              utan like för konsumenten.
            </seg>
          </u>
          <u xml:id="i-60a7698b21ebb5be-635" prev="i-60a7698b21ebb5be-633" who="Q5956750">
            <seg>
              Det jag saknar är vad som händer med den läkemedelskonsument
              som har ett läkemedelsbehov som inte är kommersiellt gångbart.
              Om man tittar noga på apotekens verksamhet ser man att en väldigt
              stor del av deras sortiment är väldigt dyrt för dem att hantera
              och sälja. En stor del av deras verksamhet är alltså långt ifrån
              möjlig att göra lönsam, även om det nu med en annan form skulle
              vara möjligt att göra stora rationaliseringar. Detta kanske är
              möjligt, men det vet vi inte så mycket om.
            </seg>
          </u>
          <u xml:id="i-60a7698b21ebb5be-636" prev="i-60a7698b21ebb5be-633" who="Q5956750">
            <seg>
              Det är den typen av läkemedelskonsumenter jag värnar. De kanske
              inte är den stora kundgruppen, men de är den stora gruppen konsumenter
              till antalet. Det är tillgängligheten för dem jag tycker att ni
              blundar för. Det är därför jag påstår att ni saknar en analys.
            </seg>
          </u>
          <note type="speaker">
            Anf. 127 KENNETH JOHANSSON (c) replik:
          </note>
          <u xml:id="i-60a7698b21ebb5be-637" next="i-60a7698b21ebb5be-641" who="Q5886752">
            <seg>
              Fru talman! Det var ju ett klarläggande: Jan Lindholm säger inte
              nej till att avveckla monopolet. Det var ett bra uttalande. Då
              är frågan hur vi kommer dithän att vi får den frågan prövad.
            </seg>
          </u>
          <u xml:id="i-60a7698b21ebb5be-638" prev="i-60a7698b21ebb5be-637" who="Q5886752">
            <seg>
              I reservation 1, som Jan Lindholm yrkade avslag på, har vi sagt:
              Låt oss i ett gemensamt utskott här i riksdagen göra en analys
              av vad som har hänt under den sista tiden och hur vi kan uppfylla
              de krav man har rätt att ställa på en fungerande läkemedelshantering.
              Låt oss göra detta arbete parlamentariskt. Det är vad reservation
              1 innehåller.
            </seg>
          </u>
          <u xml:id="i-60a7698b21ebb5be-639" prev="i-60a7698b21ebb5be-637" who="Q5886752">
            <seg>
              Mot detta står propositionen och Jan Lindholm. Ni säger: Nej,
              vi ska tillsätta en enmansutredare som i första hand ska titta
              på nikotinläkemedel. Det är svaret på de krav som vi ställer.
              Vi tycker att det är ynkligt. Vi tycker att det är bristande respekt
              för att ha en öppenhet i diskussionen. Det är de slutna rummens
              politik som Jan Lindholm förordar. Det tycker vi är väldigt tråkigt.
            </seg>
          </u>
          <u xml:id="i-60a7698b21ebb5be-640" prev="i-60a7698b21ebb5be-637" who="Q5886752">
            <seg>
              Men låt oss svänga på det. Låt oss få ett bifall till reservation
              1. Låt oss sätta oss ned förutsättningslöst. Låt oss titta på
              möjligheterna. Låt oss lyssna på vad Jan Lindholm nu har sagt,
              nämligen att han inte säger nej till att pröva monopolets vara
              eller icke vara.
            </seg>
          </u>
          <u xml:id="i-60a7698b21ebb5be-641" prev="i-60a7698b21ebb5be-637" who="Q5886752">
            <seg>
              När det sedan gäller vad utbudet ska innehålla är vi helt överens.
              Självklart är det Jan Lindholms, mitt och övriga medborgares behov
              som ska fälla avgörandet. Dit ska vi komma när det gäller de avtal
              som vi ser framför oss att staten måste träffa med enskilda apotek
              och butiker. Den enskilda människans behov i centrum det var ju
              det jag sade från början.
            </seg>
          </u>
          <note type="speaker">
            Anf. 128 JAN LINDHOLM (mp) replik:
          </note>
          <u xml:id="i-60a7698b21ebb5be-642" next="i-60a7698b21ebb5be-643" who="Q5956750">
            <seg>
              Fru talman! Jag kan säga till Kenneth att den dagen kanske kommer
              då vi är beredda att ta det steget. Det är vi inte i dag. Apoteksdomen
              är ju ganska färsk, och vi behöver se till att den distributionskanal
              vi har i dag anpassar sig. Det är det som den här enmansutredaren
              ska titta på, i första hand när det gäller nikotintuggummi. Sedan
              är avsikten att man ska jobba vidare och jobba sig igenom det
              här problemet just utifrån synpunkten att inga producenter ska
              utsättas för någon form av diskriminering på grund av de mycket
              hårda restriktioner som vi ser att man måste ha för denna produktgrupp.
              Jag tror att det arbetet tar sin tid. När det väl är gjort är
              det mycket möjligt att det kan vara dags att hitta andra former.
            </seg>
          </u>
          <u xml:id="i-60a7698b21ebb5be-643" prev="i-60a7698b21ebb5be-642" who="Q5956750">
            <seg>
              Sedan är jag inte så säker på att just ett separat utskott här
              i riksdagen för denna verksamhet är rätt modell. Jag tror att
              det finns andra, betydligt mer effektiva sätt att jobba med detta.
              Men jag tror att den dagen kommer.
            </seg>
          </u>
          <note type="speaker">
            Anf. 129 CRISTINA HUSMARK PEHRSSON (m) replik:
          </note>
          <u xml:id="i-60a7698b21ebb5be-644" next="i-60a7698b21ebb5be-646" who="Q445997">
            <seg>
              Fru talman! Jag har egentligen i det förra replikskiftet fått
              ett svar på min fråga. Jan Lindholm kommer alltså att rösta för
              ett avslag på reservation 1 men gör ändå här en öppning som är
              ganska spännande.
            </seg>
          </u>
          <u xml:id="i-60a7698b21ebb5be-645" prev="i-60a7698b21ebb5be-644" who="Q445997">
            <seg>
              Precis som Kenneth Johansson kan jag säga att det för vår del
              inte är tal om några snabba puckar här. Det handlar om kloka tankar
              om en avreglering på lång sikt, om att värna skattebetalarna och
              ge ett mervärde till kunderna. Det är faktiskt ett ansvarsfullt
              ställningstagande vi gör här. Det är inte på något sätt skrämmande.
              Jag tror att Jan Lindholm är så klok att han också inser detta.
              Låt oss i stället hitta former för ett sådant här samtal. Det
              är vi helt öppna för.
            </seg>
          </u>
          <u xml:id="i-60a7698b21ebb5be-646" prev="i-60a7698b21ebb5be-644" who="Q445997">
            <seg>
              Hade tandvården varit ett monopol hade vi inte kunnat välkomna
              den nya satsningen på lågpris inom tandvården med tillsyn, kontroll
              och legitimerade tandläkare som erbjuder kunderna låga priser
              och en god tandvård under överinseende av Socialstyrelsen. Det
              är lite grann åt det hållet vi vill komma. Inte tycker väl Jan
              Lindholm att tandvården hellre skulle vara ett monopol?
            </seg>
          </u>
          <note type="speaker">
            Anf. 130 JAN LINDHOLM (mp) replik:
          </note>
          <u xml:id="i-60a7698b21ebb5be-647" next="i-60a7698b21ebb5be-649" who="Q5956750">
            <seg>
              Fru talman! Låt mig kommentera det exemplet. Jag tycker att det
              är viktigt att vi har en infrastruktur som är rättvis för medborgarna
              i hela landet. Ofta när man gör den här typen av förändringar
              som företrädarna för oppositionen talar om innebär det att vissa
              kundgrupper kan göra en väldigt mycket bättre affär och få sina
              tjänster till lägre kostnader medan andra å andra sidan får betala
              ett högre pris. Det är inte alla kunder som kan, som det har varit
              tidigare, åka till Polen och få sina tänder fixade. De kliniker
              som kommer att kunna erbjuda tandvård till lägre kostnader kommer
              förmodligen inte att finnas med samma tillgänglighet som den tandvård
              som vi har utbyggd i dag. Det blir ju en konkurrens på vissa platser
              i landet.
            </seg>
          </u>
          <u xml:id="i-60a7698b21ebb5be-648" prev="i-60a7698b21ebb5be-647" who="Q5956750">
            <seg>
              På samma sätt är det med apoteksfrågan. För att kunna erbjuda
              ett fullskalesortiment måste verksamheten vara ganska stor och
              ha ett ganska stort underlag. Som jag läser era förslag tänker
              ni er att vi skulle få ett antal, förmodligen större, butiker
              för att de ska kunna hålla öppet åtminstone någon timme längre
              än apoteken har i dag även om de kanske inte kan hålla öppet så
              förfärligt många fler timmar, för det är ju en kostnadsfråga.
              Men det kommer ändå att vara ett ganska litet antal ställen i
              landet där den ökade servicen kan erbjudas. Det är jag rätt övertygad
              om. Då ställer man sig frågan: Hur många av de vanliga apoteken
              kommer att slås ut i en sådan förändring? Hur påverkar det tillgängligheten
              för alla andra?
            </seg>
          </u>
          <u xml:id="i-60a7698b21ebb5be-649" prev="i-60a7698b21ebb5be-647" who="Q5956750">
            <seg>
              Det är den här typen av frågeställningar som jag tycker att ni
              missar. De behöver lång tid på sig för att utredas ordentligt.
              Det jag tycker att vi måste passera den vägen först innan vi tar
              ett steg till.
            </seg>
          </u>
          <note type="speaker">
            Anf. 131 CRISTINA HUSMARK PEHRSSON (m) replik:
          </note>
          <u xml:id="i-60a7698b21ebb5be-650" next="i-60a7698b21ebb5be-651" who="Q445997">
            <seg>
              Fru talman! Tack för det svaret. Låt oss titta på det. Låt oss
              också titta på vad som händer i de länder som har gått den här
              vägen, till exempel Norge. Vi kan åtminstone titta på det och
              se att tillgängligheten och närheten faktiskt har ökat i första
              hand i storstäderna, det erkänner jag, men också i glesbygderna.
              Men låt oss återkomma till den frågan. Vi kan väl ändå konstatera
              att Sverige har sitt monopol kvar. Vi är ett av få länder som
              har det, precis, som har sagts här, som Nordkorea och Kuba. Jag
              tror faktiskt att de andra länderna också värnar sina kunder och
              sina patienter så att de ska få bra läkemedel. Jag tror inte att
              det bara är Sverige och de andra länderna som gör det.
            </seg>
          </u>
          <u xml:id="i-60a7698b21ebb5be-651" prev="i-60a7698b21ebb5be-650" who="Q445997">
            <seg>
              Slutligen skulle jag vilja ha en kommentar om en annan fråga
              av Jan Lindholm. Det handlar om nikotinersättningsprodukter. Nu
              finns det en utredare som arbetar och som snart kommer med ett
              förslag. Jag tycker att det är lite märkligt att jag kan köpa
              produkter med hög nikotinhalt lite varsomhelst på tusentals ställen
              i Sverige, men jag kan inte köpa produkter med lägre nikotinhalt.
              En konsekvens av det skulle ju egentligen vara att Jan Lindholm
              vill förbjuda att man säljer tobak i kiosker och på andra ställen
              och för in dem till apoteket. Det är väl inte så jag ska uppfatta
              det?
            </seg>
          </u>
          <note type="speaker">
            Anf. 132 JAN LINDHOLM (mp) replik:
          </note>
          <u xml:id="i-60a7698b21ebb5be-652" next="i-60a7698b21ebb5be-654" who="Q5956750">
            <seg>
              Fru talman! Jag har skrivit en motion där jag föreslår att man
              ska införa ett licenssystem för butiker som får sälja tobak och
              snus. I den motionen skriver jag att jag tycker att det kan vara
              en bra kombination i samband med att man också får möjlighet att
              sälja nikotintuggummi och nikotinprodukter. Jag tycker att tobaksprodukter,
              precis som alkohol, är en speciell vara och inte vilken vara som
              helst. De bör hanteras med speciella restriktioner.
            </seg>
          </u>
          <u xml:id="i-60a7698b21ebb5be-653" prev="i-60a7698b21ebb5be-652" who="Q5956750">
            <seg>
              Låt mig gå tillbaka till detta med läkemedel. Vi pratar om tillgänglighet
              och erfarenheter från andra länder. Jag vet inte vilken erfarenhet
              ni i alliansen har, men eftersom jag råkar ha en nära anhörig
              med den typen av behov har jag själv provat att köpa läkemedel
              i Frankrike, Holland, Belgien och framför allt Tyskland. Jag har
              varit tvungen att besöka ganska många apotek innan jag hittat
              det jag vill ha. Någon nämnde tidigare detta med 4 000 kunder
              per apotek. Effekten av det för mig som konsument är att jag måste
              besöka rätt många ställen för att hitta det jag vill ha. Jag upplever
              att vi i Sverige har en läkemedelsdistribution som är av mycket
              hög kvalitet och mycket hög tillgänglighet. Det tycker jag att
              vi ska vara rädda om. Vi ska inte kasta detta i sjön. Det här
              ska vi göra väldigt försiktigt. Vi ska analysera effekterna noga.
            </seg>
          </u>
          <u xml:id="i-60a7698b21ebb5be-654" prev="i-60a7698b21ebb5be-652" who="Q5956750">
            <seg>
              Men jag är inte helt emot detta. Jag ser möjligheter. Men eftersom
              erfarenheterna från tidigare avregleringar till stor del har varit
              negativa för konsumenterna med ökade priser i stället för lägre
              priser, som ju ofta är argumentet, tycker jag att vi måste vara
              försiktiga.
            </seg>
          </u>
          <note type="speaker">
            Anf. 133 CONNY ÖHMAN (s):
          </note>
          <u xml:id="i-60a7698b21ebb5be-655" next="i-60a7698b21ebb5be-667" who="Q6256695">
            <seg>
              Fru talman! Tillgång till bra läkemedel är en viktig faktor i
              sjukvården och för vår folkhälsa. Rätt använda och rätt förskrivna
              innebär läkemedel möjligheter till ett bättre liv för väldigt
              många människor. För Sverige som nation är vår export av läkemedel
              en viktig komponent i det stora handelsöverskott vi har i dag.
            </seg>
          </u>
          <u xml:id="i-60a7698b21ebb5be-656" prev="i-60a7698b21ebb5be-655" who="Q6256695">
            <seg>
              En aktiv forskning kring läkemedel är oerhört angelägen, och
              Sverige är ett land som har en aktiv forskning på det här området.
              Jag är övertygad om att vi i en framtid kommer att se nya och
              ännu bättre läkemedel än vad vi har i dag ute till försäljning.
            </seg>
          </u>
          <u xml:id="i-60a7698b21ebb5be-657" prev="i-60a7698b21ebb5be-655" who="Q6256695">
            <seg>
              Jag tycker att det är viktigt att påminna om de här positiva
              sakerna när vi nu ska behandla ett betänkande där ett antal problemområden
              med läkemedel utgör i stort sett hela betänkandet.
            </seg>
          </u>
          <u xml:id="i-60a7698b21ebb5be-658" prev="i-60a7698b21ebb5be-655" who="Q6256695">
            <seg>
              Vi i majoriteten föreslår att de motioner som har tar upp de
              här problemen ska avslås. Bakgrunden till detta är att det pågår
              ett mycket omfattande arbete på många håll med att tackla de här
              problemen.
            </seg>
          </u>
          <u xml:id="i-60a7698b21ebb5be-659" prev="i-60a7698b21ebb5be-655" who="Q6256695">
            <seg>
              Några debattörer har redan tagit upp miljöfrågorna. Ganska sent
              jag kan också tycka för sent kom man underfund med att läkemedel
              har negativa effekter på miljön. Det arbete som Läkemedelsverket
              har gjort för att kartlägga omfattningen av de här problemen är
              nog ett av de mest genomgripande jobben på det här området som
              har gjorts i hela världen. Där finns också förslag på hur man
              kan komma till rätta med delar av de här problemen. Jag hoppas
              att den beredning som nu sker i Regeringskansliet ska kunna ske
              så snabbt som möjligt.
            </seg>
          </u>
          <u xml:id="i-60a7698b21ebb5be-660" prev="i-60a7698b21ebb5be-655" who="Q6256695">
            <seg>
              Det finns självfallet inga delade politiska meningar när det
              gäller vikten av att både män och kvinnor får tillgång till bästa
              möjliga läkemedel. Men, som flera talare redan har sagt, det har
              varit en oerhört snabb utveckling under senare år för att de läkemedelsprövningar
              som sker ska ske på både män och kvinnor. Vi kommer aldrig att
              uppnå 100 % på det här området eftersom det finns sjukdomar som
              bara drabbar det ena könet. Därmed måste prövningarna bara ske
              på det ena könet. Det är självfallet oerhört viktigt att förskrivarna
              av läkemedel använder bästa möjliga preparat vid behandling av
              både kvinnor och män.
            </seg>
          </u>
          <u xml:id="i-60a7698b21ebb5be-661" prev="i-60a7698b21ebb5be-655" who="Q6256695">
            <seg>
              Felaktig användning av läkemedel eller överförskrivning av läkemedel
              är ett problem. Vi som i går kväll var med på socialutskottets
              besök på Folkhälsoinstitutet hörde om den överförskrivning av
              antidepressiva medel som finns i dag. Man tar kanske till förskrivna
              läkemedel för tidigt. Som alternativ skulle man kanske kunna pröva
              andra behandlingar innan man skriver ut dessa preparat. Det är
              självfallet ett problem, men det finns nu tydliga uppdrag till
              myndigheterna på det här området att studera det här problemet
              och komma fram med förslag till lösningar.
            </seg>
          </u>
          <u xml:id="i-60a7698b21ebb5be-662" prev="i-60a7698b21ebb5be-655" who="Q6256695">
            <seg>
              Läkemedelskommittéer jobbar med de här frågorna. Medvetenheten
              om de här frågorna ökar också bland sjukvårdspersonalen. På många
              håll genomför man mycket förtjänstfullt läkemedelsgenomgångar.
              Forskningen på det här området är också intensiv.
            </seg>
          </u>
          <u xml:id="i-60a7698b21ebb5be-663" prev="i-60a7698b21ebb5be-655" who="Q6256695">
            <seg>
              Fru talman! Riksdagen har under 2000-talet fattat ett stort antal
              viktiga beslut på läkemedelsområdet. Läkemedelsförmånsnämnden
              har inrättats. Kostnadsutvecklingen när det gäller läkemedel är
              en helt annan i dag än vad den var för ett antal år sedan. Man
              kan till och med säga att kostnadsutvecklingen är under kontroll
              för närvarande. Generisk substitution har införts. Inga allvarliga
              problem har rapporterats kring detta. Vi har fått en lag om läkemedelsförteckning
              som är i kraft sedan halvårsskiftet i år. En överenskommelse har
              träffats mellan Landstingsförbundet och Läkemedelsindustriföreningen
              som reglerar formerna för kontakter mellan vårdpersonal och läkemedelsindustrin.
              Det är en oerhört positiv utveckling på gång när det gäller många
              av de frågeställningar som hanteras i motionerna.
            </seg>
          </u>
          <u xml:id="i-60a7698b21ebb5be-664" prev="i-60a7698b21ebb5be-655" who="Q6256695">
            <seg>
              De två kanske viktigaste frågorna i betänkandet handlar om Apoteket
              och läkemedelsförmånen. Frågan om Apoteket har vi debatterat vid
              ett flertal tillfällen här i kammaren. Jag måste säga att i dag
              tycker jag att Jan Lindholm från Miljöpartiet hade en oerhört
              bra argumentation i sitt inledningsanförande på den här punkten,
              och i den delen vill jag faktiskt instämma med den argumentering
              som Jan Lindholm hade när det gäller Apoteket AB. Det är ett väl
              fungerande bolag som till låga kostnader sköter distribution av
              läkemedel. Det är en poäng att man i Arjeplog, Ystad och Stockholms
              innerstad kan få tillgång till exakt samma sortiment till samma
              pris. Det är en förmån för patienten, som jag och Socialdemokraterna
              ser det, att det faktiskt är på det sättet.
            </seg>
          </u>
          <u xml:id="i-60a7698b21ebb5be-665" prev="i-60a7698b21ebb5be-655" who="Q6256695">
            <seg>
              När man hänvisar till andra länder vad gäller apotek kan man
              tro, när man går omkring i Europa eller annorstädes i världen,
              att det är enskilda företagare som driver ett antal apotek som
              heter olika saker. Men om man tittar bakom de här apoteken är
              de många gånger en butik i ett privat storbolag som sysslar med
              att driva apotek. Det finns till och med länder där det näst intill
              är privat monopol på dessa apotek, som formellt sett är privata.
              Bara för en kort tid sedan köpte bolag nummer två i storleksordningen
              upp bolag nummer tre i storleksordningen i England, så man är
              snabbt på väg mot en monopolsituation, även om apoteken formellt
              sett kan kallas för privata. Man måste nog alltså titta lite bakom
              vad det här med privata apotek står för i många andra länder.
            </seg>
          </u>
          <u xml:id="i-60a7698b21ebb5be-666" prev="i-60a7698b21ebb5be-655" who="Q6256695">
            <seg>
              Läkemedelsförmånen är dock kanske det allra viktigaste instrumentet
              för patienten och för att alla människor ska ha en rättvis tillgång
              till läkemedel. Vi har en högsta kostnad som man som patient behöver
              betala under ett år för att få tillgång till alla dessa 7 000
              läkemedel som faktiskt finns på marknaden i dag. Nu vet vi att
              Moderaterna har förslag om att kraftigt försämra den här läkemedelsförmånen.
              Patienten ska betala betydligt mer ur egen ficka för att få del
              av de här läkemedlen. Man vill också ta bort den så kallade trappan
              i läkemedelsförmånen, vilket skulle kunna innebära att en patient
              som får ett antal recept för första gången skulle få betala 2
              000 kr på ett bräde för att få ut en första omgång läkemedel vid
              ett nyinsjuknande. I ett läge då vi har kontroll på kostnaderna,
              som tidigare sagts, vill Moderaterna ändå lägga betydligt högre
              avgifter på de sjuka. Jag tycker som socialdemokrat att det här
              är en djupt orättvis politik som vi socialdemokrater kommer att
              bekämpa, men jag kan förstå den. Moderaterna tycker att detta
              är en konsekvent politik där man föreslår fler karensdagar, försämrad
              sjukersättning, läkarintyg från första dagen, högre läkemedelskostnader,
              höjt högkostnadsskydd för läkarbesök och dessutom en expeditionsavgift.
              De sjuka ska betala en stor del av Moderaternas besparingar.
            </seg>
          </u>
          <u xml:id="i-60a7698b21ebb5be-667" prev="i-60a7698b21ebb5be-655" who="Q6256695">
            <seg>
              Vi vill behålla läkemedelsförmånen som den ser ut i dag. Därför
              yrkar vi avslag på samtliga reservationer i detta betänkande och
              bifall till förslaget i betänkandet.
            </seg>
          </u>
          <note type="speaker">
            Anf. 134 CHATRINE PÅLSSON (kd) replik:
          </note>
          <u xml:id="i-60a7698b21ebb5be-668" next="i-60a7698b21ebb5be-669" who="Q4973700">
            <seg>
              Fru talman! Jag har två frågor till Conny Öhman. Den första frågan
              gäller det sista som Conny Öhman sade, att Socialdemokraterna
              inte kommer att förändra patientens högkostnadsskydd vad gäller
              läkemedel. Är det så att jag kan ta det som ett löfte att under
              kommande år eller kommande mandatperiod kommer inga höjningar
              att ske för patienten när det gäller högkostnadsskyddet?
            </seg>
          </u>
          <u xml:id="i-60a7698b21ebb5be-669" prev="i-60a7698b21ebb5be-668" who="Q4973700">
            <seg>
              Den andra frågan gäller vår reservation 1. När EU-domstolen kom
              med sin kritik emot apoteksverksamheten här i landet blev det
              en ganska stor fråga. Då tycker vi från oppositionen att det vore
              klokt att arbeta med den här frågan i öppenhet och med skyndsamhet
              i ett särskilt utskott. Min fråga till Conny Öhman är: Vad hade
              det varit för nackdel om man hade tagit utskottsvägen för att
              se till att det här går till på både rätt och bäst sätt? Vi vet
              att Apoteket AB i Sverige har ett gott rykte, och det handlar
              om att man vid en eventuell förändring inte har för brått utan
              tänker igenom hur man ska göra förändringen enligt de principer
              som EU har.
            </seg>
          </u>
          <note type="speaker">
            Anf. 135 CONNY ÖHMAN (s) replik:
          </note>
          <u xml:id="i-60a7698b21ebb5be-670" who="Q6256695">
            <seg>
              Fru talman! På den sista frågan vill jag svara ungefär som Jan
              Lindholm sade tidigare. Jag tror inte att det är en bra ordning
              att inrätta ett särskilt utskott inom ramen för riksdagens arbete
              för att titta på den här typen av komplexa problem. Jag tror att
              man faktiskt i så fall ska gå vägen via utredningsväsendet i Sverige,
              som är den vanliga, traditionella, väl beprövade vägen när det
              gäller att ta fram kunskapsunderlag och förslag på olika frågekomplex,
              med remissbehandling och allt detta som utgör det traditionella
              svenska sättet att ta fram underlag för olika typer av frågeställningar.
              Det har visat sig fungera i alla andra sammanhang. Jag vet inte
              hur många exempel det finns på att riksdagen har gjort på det
              sätt som Chatrine Pålsson förespråkar, men under mina år i riksdagen
              tror jag inte att jag har varit med om att det har skett vid något
              enda tillfälle i alla fall. Därför måste det väl sägas vara ett
              ganska icke beprövat förfaringssätt i de här sammanhangen. Däremot
              vet jag att den vanliga utredningsvägen faktiskt är en beprövad
              och ganska säker väg att ta fram bra underlag i olika frågeställningar.
            </seg>
          </u>
          <note type="speaker">
            Anf. 136 CHATRINE PÅLSSON (kd) replik:
          </note>
          <u xml:id="i-60a7698b21ebb5be-671" next="i-60a7698b21ebb5be-673" who="Q4973700">
            <seg>
              Fru talman! Då upprepar jag min första fråga, om Conny Öhman
              kan garantera att det inte blir någon höjning för patienten.
            </seg>
          </u>
          <u xml:id="i-60a7698b21ebb5be-672" prev="i-60a7698b21ebb5be-671" who="Q4973700">
            <seg>
              Den andra kommentaren jag vill göra är att speciella utskott
              bildas om än inte ofta så av och till. Det senaste jag kommer
              ihåg var när utrikesutskottet och socialutskottet hade ett gemensamt
              utskott för frågan om smittsamma sjukdomar. Konstitutionsutskottet
              och utrikesutskottet, tror jag det är, arbetar tillsammans. EU-nämnden
              har också samarbete med andra. Det sker ju av och till att gemensamma
              utskott bildas. Det kommer att bildas ett utskott, tror jag, om
              kammaren accepterar det, mellan justitieutskottet och socialutskottet
              för narkotikafrågor. Det är alltså någonting som är beprövat och
              enligt riksdagsordningen är fullt möjligt. Därför tycker jag att
              det i en sådan här fråga borde vara en gemensam uppfattning att
              behandlingen ska ske i öppenhet och i så stor utsträckning som
              möjligt på ett bra och snabbt sätt.
            </seg>
          </u>
          <u xml:id="i-60a7698b21ebb5be-673" prev="i-60a7698b21ebb5be-671" who="Q4973700">
            <seg>
              När det gäller utredningar vet jag mycket väl att den här regeringen
              ju älskar att tillsätta utredningar. De är ju tusentals vid det
              här laget. Men ibland tar det ju så rysligt lång tid innan det
              blir något av. Det är därför jag tror att sättet att tillsätta
              ett gemensamt utskott är ett mycket bättre sätt att arbeta effektivt,
              snabbt och brett.
            </seg>
          </u>
          <note type="speaker">
            Anf. 137 CONNY ÖHMAN (s) replik:
          </note>
          <u xml:id="i-60a7698b21ebb5be-674" next="i-60a7698b21ebb5be-675" who="Q6256695">
            <seg>
              Herr talman! Då måste jag säga som jag sade tidigare: Min uppfattning
              är tvärtom. Jag tror att det blir ett grundligare jobb gjort via
              den ordinarie utredningsvägen. Dessutom är det så att då bereds
              remissinstanser möjlighet att ha synpunkter på det man tar fram.
              Med internt arbete i riksdagen blir det ingen remissbehandling.
              Då blir det ett internt arbete i detta hus, och jag tror inte
              att ärendet blir berett på det sätt som en ordinarie statlig utredning
              faktiskt blir. Dessutom är det här ett så stort frågekomplex att
              det inte kan hanteras inom ramen för ett riksdagsår. Det skulle
              väl nästan bli inte ett särskilt utskott utan ett näst intill
              permanent extra utskott som skulle jobba under en längre tid för
              att klara ut de frågeställningar som ni ställer krav på i reservation
              1 att man ska klara ut.
            </seg>
          </u>
          <u xml:id="i-60a7698b21ebb5be-675" prev="i-60a7698b21ebb5be-674" who="Q6256695">
            <seg>
              När det gäller frågan om högkostnadsskyddet kan självfallet ingen
              utlova att det ska vara samma summa som i dag för evig framtid,
              men en radikal höjning har jag mycket svårt att tänka mig att
              socialdemokratin kommer att ställa sig bakom. Däremot kan man
              väl tänka sig att det sker någon justering med hänsyn till prisförändringar
              eller sådana saker. Men för närvarande har vi som bekant oerhört
              låg inflation i det här landet, så den frågan är ju inte riktigt
              aktuell för närvarande.
            </seg>
          </u>
          <note type="speaker">
            Anf. 138 CRISTINA HUSMARK PEHRSSON (m) replik:
          </note>
          <u xml:id="i-60a7698b21ebb5be-676" next="i-60a7698b21ebb5be-679" who="Q445997">
            <seg>
              Herr talman! Om vi tittar på skattehöjningar som har gjorts i
              socialdemokratiska landsting den senaste tiden ser vi att de ligger
              på ungefär 50 öre. Det betyder en merkostnad för varje genomsnittlig
              inkomsttagare på 100 kr i månaden i skattehöjningar.
            </seg>
          </u>
          <u xml:id="i-60a7698b21ebb5be-677" prev="i-60a7698b21ebb5be-676" who="Q445997">
            <seg>
              Conny Öhman ställer frågan om Moderaterna kan motivera en ökning
              av högkostnadsskyddet. Det kan vi. Om vi ökar högkostnadsskyddet
              med 200 kr, om vi har ett receptuttag per tillfälle med 25 kr,
              ska vi ställa Conny Öhmans skattehöjning på 100 kr i månaden mot
              Moderaternas 25 kr i månaden.
            </seg>
          </u>
          <u xml:id="i-60a7698b21ebb5be-678" prev="i-60a7698b21ebb5be-676" who="Q445997">
            <seg>
              Man kan väl vara lite självkritisk. Det handlar om vad folk får
              kvar i plånboken. Ni har drivit igenom en skattehöjning på i genomsnitt
              100 kr i månaden i de socialdemokratiska landstingen. Det är det
              Conny Öhman ska försöka förklara och kanske försvara.
            </seg>
          </u>
          <u xml:id="i-60a7698b21ebb5be-679" prev="i-60a7698b21ebb5be-676" who="Q445997">
            <seg>
              Det var roligt att höra Conny Öhman prisa Jan Lindholm och hans
              anförande och argumentation om Apoteket. Min fråga blir naturligtvis:
              Instämmer Conny Öhman också i det replikskifte som följde där
              Jan Lindholm öppnar för att vi ska sätta oss och se över apoteksmonopolets
              vara eller inte vara?
            </seg>
          </u>
          <note type="speaker">
            Anf. 139 CONNY ÖHMAN (s) replik:
          </note>
          <u xml:id="i-60a7698b21ebb5be-680" next="i-60a7698b21ebb5be-682" who="Q6256695">
            <seg>
              Herr talman! Svaret på den sista frågan är nej.
            </seg>
          </u>
          <u xml:id="i-60a7698b21ebb5be-681" prev="i-60a7698b21ebb5be-680" who="Q6256695">
            <seg>
              När det gäller avgiftssystemet höjer man faktiskt skatten, vilket
              man har tvingats göra i vissa landsting, bland annat i detta,
              eftersom ekonomin var totalt körd i botten av en tidigare majoritet
              i det här landstinget. Det innebär att man gör en solidarisk utdebitering
              av alla människor som får ta ett gemensamt ansvar.
            </seg>
          </u>
          <u xml:id="i-60a7698b21ebb5be-682" prev="i-60a7698b21ebb5be-680" who="Q6256695">
            <seg>
              Den moderata politiken gäller läkarintyg från första dagen, högkostnadsskydd,
              bort med trappan i läkemedelsförmånen, kraftiga förstärkningar
              i höjning av högkostnadsskyddet som ska drabba patienter som ska
              gå till läkaren, karensdagar och sänkt sjukpenning. Allt är åtgärder
              som slår mot en och samma grupp i samhället, nämligen de sjuka.
              Det kallar jag en orättvis fördelningspolitik, Cristina Husmark
              Pehrsson.
            </seg>
          </u>
          <note type="speaker">
            Anf. 140 CRISTINA HUSMARK PEHRSSON (m) replik:
          </note>
          <u xml:id="i-60a7698b21ebb5be-683" next="i-60a7698b21ebb5be-690" who="Q445997">
            <seg>
              Herr talman! 100 kr i månaden drabbar Conny Öhmans svaga, utsatta
              och sjuka. Om vi ser på högkostnadsskyddet för att gå till läkare
              och för att hämta ut recept kan det maximalt bli 60 kr i månaden.
              Conny Öhmans skattehöjning i de socialdemokratiska landstingen
              det är många många landsting här i landet innebär 100 kr i månaden.
            </seg>
          </u>
          <u xml:id="i-60a7698b21ebb5be-684" prev="i-60a7698b21ebb5be-683" who="Q445997">
            <seg>
              Det är enkel matematik att räkna ut vilket som blir dyrast för
              den enskilde som är sjuk.
            </seg>
          </u>
          <u xml:id="i-60a7698b21ebb5be-685" prev="i-60a7698b21ebb5be-683" who="Q445997">
            <seg>
              Jag har en annan fråga till Conny Öhman.
            </seg>
          </u>
          <u xml:id="i-60a7698b21ebb5be-686" prev="i-60a7698b21ebb5be-683" who="Q445997">
            <seg>
              I går hade jag en interpellationsdebatt med vårdminister Ylva
              Johansson om cancerläkemedel.
            </seg>
          </u>
          <u xml:id="i-60a7698b21ebb5be-687" prev="i-60a7698b21ebb5be-683" who="Q445997">
            <seg>
              Det är i dag stor regional skillnad när det gäller hur man blir
              behandlad. I debatten säger Conny Öhman att patienten ska få den
              absolut bästa medicinen. Det får man inte i Sverige i dag. Folk
              har litat på professionen, men eftersom läkemedelskostnaden har
              lagts ut på klinikerna även på cancerklinikerna får människor
              med till exempel prostatacancer och specifik bröstcancer inte
              fullgod behandling i dag. Man får inte den medicin man behöver
              därför att kostnaden är för hög.
            </seg>
          </u>
          <u xml:id="i-60a7698b21ebb5be-688" prev="i-60a7698b21ebb5be-683" who="Q445997">
            <seg>
              Jag känner till många exempel ute i landet där man som patient
              erbjuds att själv köpa läkemedel för att minska bieffekterna av
              strålbehandling eller cellgift därför att klinikerna inte har
              råd.
            </seg>
          </u>
          <u xml:id="i-60a7698b21ebb5be-689" prev="i-60a7698b21ebb5be-683" who="Q445997">
            <seg>
              Tycker Conny Öhman att det är riktigt?
            </seg>
          </u>
          <u xml:id="i-60a7698b21ebb5be-690" prev="i-60a7698b21ebb5be-683" who="Q445997">
            <seg>
              Vore det inte mer rimligt med en nationell gemensam finansiering
              så att vi kan garantera att alla människor får den bästa vården
              var de än bor i landet?
            </seg>
          </u>
          <note type="speaker">
            Anf. 141 CONNY ÖHMAN (s) replik:
          </note>
          <u xml:id="i-60a7698b21ebb5be-691" next="i-60a7698b21ebb5be-693" who="Q6256695">
            <seg>
              Herr talman! Om alla inom den medicinska professionen är överens
              om vad som är den bästa behandlingen är min erfarenhet, efter
              många år i sjukvårdssammanhang, att den efter mycket kort tid
              finns på plats hos sjukvårdshuvudmännen.
            </seg>
          </u>
          <u xml:id="i-60a7698b21ebb5be-692" prev="i-60a7698b21ebb5be-691" who="Q6256695">
            <seg>
              Om den medicinska professionen är oenig det är man på vissa punkter
              tar det längre tid innan det sista landstinget är med på vagnen.
              Jag kan se att flera landsting nu faktiskt lägger in extra budgetmedel
              i sina budgetar för nästa år för att ha råd med Herceptin för
              bröstcancerpatienter och andra preparat.
            </seg>
          </u>
          <u xml:id="i-60a7698b21ebb5be-693" prev="i-60a7698b21ebb5be-691" who="Q6256695">
            <seg>
              Det är med viss tidsutdräkt, det ska medges. Den tidsutdräkten
              tror jag att vi kommer att ha i alla system oavsett hur vi organiserar
              det. Ett adelsmärke för svensk vård är att man ska ha ganska gemensamma
              behandlingsfilosofier vart i landet man än kommer som patient
              och att man ska erbjudas det bästa som finns att tillgå.
            </seg>
          </u>
          <note>
            Överläggningen var härmed avslutad.
          </note>
          <note>
            17 § Vård i livets slutskede
          </note>
          <note>
            Föredrogs
          </note>
          <note type="speaker">
            Anf. 142 CRISTINA HUSMARK PEHRSSON (m):
          </note>
          <u xml:id="i-60a7698b21ebb5be-694" next="i-60a7698b21ebb5be-717" who="Q445997">
            <seg>
              Herr talman! Jag planerar en fest, en minnesfest efter min bortgång.
              Jag känner en glädje som om det skulle vara ett avsked inför en
              intressant resa till ett främmande land som kommer att ge svar
              på alla frågor, eller ge en sömn av evig frid bortom alla plågor.
              Hur blir livets slutskede i fall där hjärtats styrka är större
              än organens och slutet blir en ojämn kamp med årslånga lidanden
              och en försvinnande identitet?
            </seg>
          </u>
          <u xml:id="i-60a7698b21ebb5be-695" prev="i-60a7698b21ebb5be-694" who="Q445997">
            <seg>
              Så skriver Agnes Brandt, 100 år.
            </seg>
          </u>
          <u xml:id="i-60a7698b21ebb5be-696" prev="i-60a7698b21ebb5be-694" who="Q445997">
            <seg>
              Herr talman! I januari 2001 överlämnade Kommittén om vård i livets
              slutskede sitt betänkande till regeringen. Sedan dess har ingenting
              hänt. Nu är jag kanske orättvis. Visst har det hänt och visst
              händer det mycket bra i utvecklingen av den palliativa vården
              trots regeringens underlåtenhetssynder, skulle jag kanske tillägga.
            </seg>
          </u>
          <u xml:id="i-60a7698b21ebb5be-697" prev="i-60a7698b21ebb5be-694" who="Q445997">
            <seg>
              Utredningen som har legat i en byrålåda på Socialdepartementet
              i snart sex år kom till oss i riksdagen som en skrivelse och inte
              som en slagkraftig proposition där det ytterst ansvariga statsrådet
              kunde peka med hela handen och visa på en kraftfull viljeriktning
              och utveckling på området. Det beklagar jag.
            </seg>
          </u>
          <u xml:id="i-60a7698b21ebb5be-698" prev="i-60a7698b21ebb5be-694" who="Q445997">
            <seg>
              Att regeringen nyligen gav uppdrag till Socialstyrelsen att främja
              utvecklingen av vården i livets slutskede är utomordentligt, men
              inte en dag för tidigt. Det kunde ha varit gjort för många år
              sedan.
            </seg>
          </u>
          <u xml:id="i-60a7698b21ebb5be-699" prev="i-60a7698b21ebb5be-694" who="Q445997">
            <seg>
              Herr talman! Närmare 30 % av dem som dör på sjukhus gör det utan
              att ha någon vid sin sida. Bland dem som avlider i hemmet, på
              hospis eller på särskilda boenden är det däremot vanligare att
              det finns en anhörig eller närstående.
            </seg>
          </u>
          <u xml:id="i-60a7698b21ebb5be-700" prev="i-60a7698b21ebb5be-694" who="Q445997">
            <seg>
              Utbildningsbehovet är väldigt stort oavsett var man arbetar,
              men kanske särskilt inom den slutna vården. Det är hit man får
              komma när man inte längre klarar av smärtan, oron eller illamåendet
              och då man är som mest ensam och utsatt.
            </seg>
          </u>
          <u xml:id="i-60a7698b21ebb5be-701" prev="i-60a7698b21ebb5be-694" who="Q445997">
            <seg>
              Herr talman! Vi är världsbäst på att ta hand om människor som
              är i början av livet, men vi är inte världsbäst på att ta hand
              om människor som väntar på döden.
            </seg>
          </u>
          <u xml:id="i-60a7698b21ebb5be-702" prev="i-60a7698b21ebb5be-694" who="Q445997">
            <seg>
              Vi har visserligen på några få platser i Sverige en väl utbyggd
              avancerad hemsjukvård dygnet runt, årets alla dagar med tillgång
              till doktor och sköterska med kort inställelsetid. Men varför
              har de goda exemplen från bland annat Östergötland inte spritt
              sig i landet?
            </seg>
          </u>
          <u xml:id="i-60a7698b21ebb5be-703" prev="i-60a7698b21ebb5be-694" who="Q445997">
            <seg>
              Varför ser det så olika ut? Tiden är för kort för det.
            </seg>
          </u>
          <u xml:id="i-60a7698b21ebb5be-704" prev="i-60a7698b21ebb5be-694" who="Q445997">
            <seg>
              Har jag ont eller mår illa en lördagsnatt ska jag få hjälp kl.
              2 på lördagsnatten och inte behöva vänta till söndag morgon eller
              kanske till och med till måndag.
            </seg>
          </u>
          <u xml:id="i-60a7698b21ebb5be-705" prev="i-60a7698b21ebb5be-694" who="Q445997">
            <seg>
              Herr talman! Rätten att välja var jag vill tillbringa mina sista
              dagar måste så långt det över huvud taget är möjligt respekteras.
            </seg>
          </u>
          <u xml:id="i-60a7698b21ebb5be-706" prev="i-60a7698b21ebb5be-694" who="Q445997">
            <seg>
              Palliativa team med olika kompetenser, sjukhusanknuten hemsjukvård
              och god samverkan med den vanliga hemsjukvården är ett absolut
              krav. Om detta borde propositionen ha handlat.
            </seg>
          </u>
          <u xml:id="i-60a7698b21ebb5be-707" prev="i-60a7698b21ebb5be-694" who="Q445997">
            <seg>
              Herr talman! Slutligen vill jag säga några ord om dödshjälp.
            </seg>
          </u>
          <u xml:id="i-60a7698b21ebb5be-708" prev="i-60a7698b21ebb5be-694" who="Q445997">
            <seg>
              I våra anföranden brukar vi inte diskutera sådant som vi är helt
              överens om utan mer fokusera på skillnaderna. Låt mig ändå göra
              ett undantag.
            </seg>
          </u>
          <u xml:id="i-60a7698b21ebb5be-709" prev="i-60a7698b21ebb5be-694" who="Q445997">
            <seg>
              Jag inledde detta anförande med några rader som Astrid Brandt
              skrivit. Låt mig fortsätta att citera hennes brev. Hon skriver:
            </seg>
          </u>
          <u xml:id="i-60a7698b21ebb5be-710" prev="i-60a7698b21ebb5be-694" who="Q445997">
            <seg>
              När den dagen kommer vill jag få hjälp av en kärleksfull hand
              och lyssna till den musik jag älskar mest, få en smärtfri hjälp
              att gå över gränsen och med glädje lämna min bädd åt den som bättre
              behöver.
            </seg>
          </u>
          <u xml:id="i-60a7698b21ebb5be-711" prev="i-60a7698b21ebb5be-694" who="Q445997">
            <seg>
              Det finns inget förnuft, säger Astrid Brandt, i att denna barmhärtighetens
              välgärning ska vara förenad med ett brott när man själv uttryckt
              sin önskan att få dö innan ens förnuft försvunnit.
            </seg>
          </u>
          <u xml:id="i-60a7698b21ebb5be-712" prev="i-60a7698b21ebb5be-694" who="Q445997">
            <seg>
              Så slutar Astrid Brandt sitt brev.
            </seg>
          </u>
          <u xml:id="i-60a7698b21ebb5be-713" prev="i-60a7698b21ebb5be-694" who="Q445997">
            <seg>
              Herr talman! När vi talar om vård i livets slutskede är det viktigt
              att ha med sig flera aspekter. Det handlar om de fysiska, psykiska,
              sociala och existentiella behoven. Alla behov är viktiga att tillfredsställa.
            </seg>
          </u>
          <u xml:id="i-60a7698b21ebb5be-714" prev="i-60a7698b21ebb5be-694" who="Q445997">
            <seg>
              I syftet att ge stöd och riktlinjer till hälso- och sjukvårdens
              personal när det gäller rent livsuppehållande åtgärder och när
              kurativ behandling inte längre är möjlig finns från Socialstyrelsen
              allmänna råd att tillgå. Här framhålls alla människors rätt att
              få dö under värdiga former och att varje patient måste bemötas
              individuellt. Men i riktlinjerna betonas också att åtgärder vars
              syfte är att orsaka en patients död aldrig är tillåtna, inte ens
              om patienten begär det.
            </seg>
          </u>
          <u xml:id="i-60a7698b21ebb5be-715" prev="i-60a7698b21ebb5be-694" who="Q445997">
            <seg>
              Herr talman! Moderaterna instämmer till fullo i detta ställningstagande.
              Varför jag ändå tar upp frågan här är snarare för att visa att
              jag och vi inser att debatten finns ute i samhället, och det finns
              ett önskemål om dödshjälp. Inte minst den senaste tiden har det
              aktualiserats då en ung man fick bege sig till Schweiz för att
              kunna avsluta sina alltför korta levnadsdagar.
            </seg>
          </u>
          <u xml:id="i-60a7698b21ebb5be-716" prev="i-60a7698b21ebb5be-694" who="Q445997">
            <seg>
              Varför tiger svenska läkarkåren i denna så viktiga fråga? kan
              vi läsa i Dagens Medicin den 19 oktober. Aktiv dödshjälp kan skada
              förtroendet för läkarkåren läser vi den 26 oktober. Vi får svar
              på debattsidan i samma tidning. Aktiv dödshjälp kan öka förtroendet
              för läkarkåren står det den 9 november.
            </seg>
          </u>
          <u xml:id="i-60a7698b21ebb5be-717" prev="i-60a7698b21ebb5be-694" who="Q445997">
            <seg>
              Herr talman! Vi kan tycka olika i denna fråga. Men att alls inte
              vilja eller våga debattera eller samtala om denna så svåra fråga
              vore värre. Än värre vore det, herr talman, att inte vilja satsa
              på utvecklingen av en palliativ vård av högsta kvalitet i hela
              landet så att vi slipper känna oro och ångest inför livets slutskede
              eller känna behov av att få hjälp av någon att gå över gränsen.
            </seg>
          </u>
          <note>
            Herr talman! Jag yrkar bifall till den borgerliga reservationen
            nr 1.
          </note>
          <note type="speaker">
            Anf. 143 Andre vice talman KERSTIN HEINEMANN (fp):
          </note>
          <u xml:id="i-60a7698b21ebb5be-718" who="unknown">
            <seg>
              Herr talman! Människor som vårdas i livets slutskede har rätt
              till en god omsorg. Det är vi faktiskt överens om i socialutskottet.
              Det finns ingen som säger emot det. Palliativ medicin har uppmärksammats
              alldeles för lite i Sverige under väldigt många år. Den har nu
              fått lite större plats i den svenska sjukvården. Som framgår av
              betänkandet sker också väldigt mycket ute i landet. Det finns
              många goda och bra exempel på hur man tar hand om människor i
              livets slutskede. Men andra länder i vår närhet har kommit längre.
              Jag tänker speciellt på Storbritannien och Norge.
            </seg>
          </u>
          <u xml:id="i-60a7698b21ebb5be-719" who="unknown">
            <seg>
              Vi var många som såg fram emot att få en proposition om betänkandet
              Döden angår oss alla som var färdigt i januari 2001. Folkpartiet
              liksom flera andra partier har på olika sätt tagit upp frågan
              i skriftliga frågor, interpellationer, anföranden och till och
              med i ett borgerligt gemensamt brev till statsminister Göran Persson.
              Vi fick inget svar på det, och det kom heller inte någon proposition.
            </seg>
          </u>
          <u xml:id="i-60a7698b21ebb5be-720" who="unknown">
            <seg>
              I vår gemensamma motion från alliansen framför vi återigen att
              vi tycker att kommitténs betänkande mycket väl hade kunnat utgöra
              ett underlag för en proposition med konkreta förslag till förbättringar
              av vården vid livets slutskede. En hel del människor kanske hade
              fått ett bättre slut på sitt liv under de år som har gått. Nu
              kommer det att dröja ännu längre.
            </seg>
          </u>
          <u xml:id="i-60a7698b21ebb5be-721" who="unknown">
            <seg>
              Nu har regeringen i stället gett Socialstyrelsen i uppdrag att
              främja utvecklingen av den palliativa vården. Vi anser från alliansens
              sida att när Socialstyrelsen har redovisat uppdraget ska vi få
              en proposition till riksdagen med en nationell handlingsplan för
              den palliativa vården.
            </seg>
          </u>
          <u xml:id="i-60a7698b21ebb5be-722" who="unknown">
            <seg>
              Den palliativa vården måste ges efter patientens önskemål. Det
              måste vara en grundläggande valfrihet vid vård i livets slutskede.
              Det är så olika hur vi människor vill ha det. Det respekteras
              inte överallt i Sverige i dag. Den valfriheten ser väldigt olika
              ut beroende på var man bor i landet.
            </seg>
          </u>
          <u xml:id="i-60a7698b21ebb5be-723" who="unknown">
            <seg>
              Vården måste också kunna ges i många olika former. Det kan vara
              på sjukhus, särskilda boenden och naturligtvis också i hemmet.
              Det finns ingen organisatorisk form som passar alla. Det som är
              viktigt är vårdens innehåll och kvaliteten. Det är vad vi anser
              att vi måste garantera i hela landet.
            </seg>
          </u>
          <u xml:id="i-60a7698b21ebb5be-724" who="unknown">
            <seg>
              Människor ska fritt få välja hur de vill sluta sitt liv och naturligtvis
              få den bästa tänkbara hjälpen den sista tiden i livet. Det handlar
              inte bara om smärtlindring. Det handlar om väldigt mycket mer
              än att man bara får smärtlindring. Det har inte heller har varit
              någon absolut garanti i Sverige under en lång tid att få den smärtlindringen
              vid svåra smärtsamma sjukdomar.
            </seg>
          </u>
          <u xml:id="i-60a7698b21ebb5be-725" who="unknown">
            <seg>
              Herr talman! I Sverige finns människor med olika kulturell och
              religiös bakgrund. Deras behov och önskemål måste också kunna
              säkerställas. Inom den palliativa vården är det kanske ännu mer
              viktigt än inom den ordinarie vården. Personalen ska kunna bidra
              med stöd till patienten i existentiella frågor och kunna hantera
              olika situationer. Man utgår då ifrån patientens individuella
              behov.
            </seg>
          </u>
          <u xml:id="i-60a7698b21ebb5be-726" who="unknown">
            <seg>
              Här är som vanligt kunskapen hos personalen en förutsättning
              för att det ska kunna ske på det vis vi önskar. Därför måste vårdgivare
              se till att personalen får utbildning och handledning i kulturmötesfrågor.
              Här kommer naturligtvis språkkunskaperna också in och att kunna
              kommunicera med personalen på sitt eget språk.
            </seg>
          </u>
          <u xml:id="i-60a7698b21ebb5be-727" who="unknown">
            <seg>
              Forskning och utbildning måste prioriteras för att vården ska
              bli så bra som vi vill att den ska vara.
            </seg>
          </u>
          <u xml:id="i-60a7698b21ebb5be-728" who="unknown">
            <seg>
              Herr talman! När någon anhörig avlider uppstår ofta många frågor.
              Det kan handla om sjukdomen och vad den avlidne har fått för vård.
              Det kan handla om de egna insatserna. Har jag gjort tillräckligt?
              Hade jag kunnat göra mer? Det kan gälla behandlingar och uteblivna
              behandlingar. Funderingar kring de frågorna i samband med att
              en nära anhörig avlider uppstår väldigt ofta.
            </seg>
          </u>
          <u xml:id="i-60a7698b21ebb5be-729" who="unknown">
            <seg>
              Får man inte svar på de frågorna, och har man ingen att få prata
              med, mår många väldigt dåligt. Det kan man göra lång tid efter
              ett dödsfall. Man kan känna samvetskval för att man inte har gjort
              tillräckligt. Man kan känna samvetskval för att man inte har frågat
              om man kunde ge andra mediciner. Det finns massor av frågor som
              kan göra livet väldigt svårt.
            </seg>
          </u>
          <u xml:id="i-60a7698b21ebb5be-730" who="unknown">
            <seg>
              Därför anser vi att närstående alltid bör erbjudas samtal för
              att få tala om den avlidnes sista tid. Det tillfället kanske inte
              är precis samma dag som dödsfallet inträffar. Det kan man behöva
              ta en tid efteråt. Det bör också kunna anpassas efter det individuella
              behovet. Att även ta hand om de närstående anser vi vara en del
              av den palliativa vården.
            </seg>
          </u>
          <note>
            Herr talman! Jag yrkar bifall till reservation nr 1.
          </note>
          <note type="speaker">
            Anf. 144 CHATRINE PÅLSSON (kd):
          </note>
          <u xml:id="i-60a7698b21ebb5be-731" next="i-60a7698b21ebb5be-746" who="Q4973700">
            <seg>
              Herr talman! Kära vänner! De allra flesta av oss kommer att dö
              den långsamma döden. Det är ett faktum. Det är precis så personligt
              vi ska se den här frågan. När vi börjar nalkas livets slut är
              det vissa saker som är synnerligen angelägna för var och en av
              oss. Många saker är gemensamma. Andra saker är mer personliga.
              Det är alltid den enskildes önskemål som ska vara vägledande.
            </seg>
          </u>
          <u xml:id="i-60a7698b21ebb5be-732" prev="i-60a7698b21ebb5be-731" who="Q4973700">
            <seg>
              Herr talman! Jag som själv hade förmånen att arbeta i den statliga
              utredningen om vård vid livets slutskede hade önskat att det inte
              skulle dröja nästan fem år innan vi fick en proposition. Jag hade
              önskat att det skulle ha gått mycket fortare, inte minst med tanke
              på att utredningen själv gjorde remissomgången och skrev slutbetänkandet.
              Men nu har vi i alla fall en skrivelse att ta ställning till,
              och det känns som ett litet steg på vägen.
            </seg>
          </u>
          <u xml:id="i-60a7698b21ebb5be-733" prev="i-60a7698b21ebb5be-731" who="Q4973700">
            <seg>
              De viktiga punkterna i utredningen var ju att vi skulle kunna
              vara överens om vissa saker, inte minst om WHO:s, Världshälsoorganisationens,
              definition av en god vård vid livets slut. Den skulle gälla alla
              sjukdomar oavsett på vilket sätt man var sjuk. Tidigare var det
              mest cancersjuka personer som fick möjlighet till den så kallade
              palliativa vården. Också när de alldeles förträffliga institutionerna
              som kallas hospis kom till var det mestadels fråga om cancersjukdomar.
              Men i det förslag som föreligger spelar det ingen roll av vilket
              skäl man är sjuk och är i livets slutskede, alla har rätt att
              få en god vård och omsorg.
            </seg>
          </u>
          <u xml:id="i-60a7698b21ebb5be-734" prev="i-60a7698b21ebb5be-731" who="Q4973700">
            <seg>
              Det skulle egentligen inte behöva sägas en sådan här dag men
              jag ska göra det ändå. Förr om åren har det varit väldigt tydligt
              och klart i den svenska sjukvården att den kroppsliga smärta som
              människor har är väldigt viktig att råda bot på. Men vi människor
              har ju inte bara en kropp. Vi har också psykiska, sociala och
              existentiella smärtområden. Alla de här delarna är lika viktiga
              när det gäller att få sina behov tillgodosedda.
            </seg>
          </u>
          <u xml:id="i-60a7698b21ebb5be-735" prev="i-60a7698b21ebb5be-731" who="Q4973700">
            <seg>
              Teamet kring en person som befinner sig i livets slutskede är
              en annan fråga som är oerhört viktig. Ibland kan det vara sjukhusprästen
              som är den allra viktigaste personen för den enskilde medan det
              stundtals är läkaren som är den allra viktigaste personen. Därför
              är det viktigt att man har ett helt team sjuksköterska, kanske
              arbetsterapeut och sjukgymnast, dietist som kan se till att varje
              människa får sina individuella behov tillgodosedda.
            </seg>
          </u>
          <u xml:id="i-60a7698b21ebb5be-736" prev="i-60a7698b21ebb5be-731" who="Q4973700">
            <seg>
              Kerstin Heinemann tog också förtjänstfullt upp situationen efter
              det att döden har inträffat. Där tror jag också att det finns
              en enorm kunskapsbank att ösa ur för att kunna forska och utveckla
              den palliativa vården. Många svårt sjuka människor har ju närstående
              hemma hos sig. De är ofta också en förutsättning för att man ska
              kunna vara hemma. Det är klart att det finns väldigt mycket kunskap
              i hur man har blivit bemött från sjukvården, varför dödsfallet
              inträffade just då och det ena med det andra. Därför är just det
              uppföljande samtalet, som vi också har motiverat i vår reservation
              1, så oerhört viktigt.
            </seg>
          </u>
          <u xml:id="i-60a7698b21ebb5be-737" prev="i-60a7698b21ebb5be-731" who="Q4973700">
            <seg>
              Vi vet också, herr talman, att forskningen kring den palliativa
              vården är mycket eftersatt. Under flera år har Kristdemokraterna
              avsatt mer pengar i budgeten just till forskning i palliativ vård.
              Det är ingen enkel forskning. Det vill jag inte säga att det är.
              De människor som avlider går det inte att intervjua. Men det är
              ändå viktigt att man följer arbetet, att man ser till att kunskapen
              kommer ut i verksamheten. Just därför behöver vi en handlingsplan
              för den palliativa vården.
            </seg>
          </u>
          <u xml:id="i-60a7698b21ebb5be-738" prev="i-60a7698b21ebb5be-731" who="Q4973700">
            <seg>
              I går diskuterade vi en handlingsplan för cancervården, som delvis
              kommer in på det här området. Där har jag en förhoppning att statsrådet
              Ylva Johansson tydligt förstod vad vi menade med att det är dags
              att få en handlingsplan för att se till att kvaliteten blir bättre.
            </seg>
          </u>
          <u xml:id="i-60a7698b21ebb5be-739" prev="i-60a7698b21ebb5be-731" who="Q4973700">
            <seg>
              Herr talman! Reservation 2 har jag lämnat med anledning av en
              motion. Den handlar om aktiv dödshjälp. Det känns oerhört viktigt
              för mig att i talarstolen i dag säga att vi måste arbeta för att
              alla krav på eutanasi, eller aktiv dödshjälp, motarbetas. Om inte
              debatten om människovärdet hålls levande finns det en risk för
              en negativ syn på utsatta, funktionshindrade och sjuka människor.
              Jag tycker att det kändes så bra att dåvarande socialminister
              Margot Wallström, när vi fick uppdraget om vård i livets slutskede,
              tydligt uttalade att utredningsdirektiven inte omfattade aktiv
              dödshjälp.
            </seg>
          </u>
          <u xml:id="i-60a7698b21ebb5be-740" prev="i-60a7698b21ebb5be-731" who="Q4973700">
            <seg>
              När vi alla fick läsa om fallet Joakim var det naturligtvis så
              att många känslor rördes upp inombords. Vi vet att Joakim hade
              kämpat oerhört tillsammans med sin familj för att inte bara förvaras
              utan ha ett gott liv. Till slut orkade han inte längre.
            </seg>
          </u>
          <u xml:id="i-60a7698b21ebb5be-741" prev="i-60a7698b21ebb5be-731" who="Q4973700">
            <seg>
              Då är det kanske inte så att man vill ha dödshjälp utan man vill
              leva under människovärdiga villkor. Det är det som är skillnaden
              när jag gärna talar om ja till livshjälp, nej till dödshjälp,
              att kunna hjälpa människor och ge dem förutsättningar att leva
              så fullt ut som möjligt tills livet är slut.
            </seg>
          </u>
          <u xml:id="i-60a7698b21ebb5be-742" prev="i-60a7698b21ebb5be-731" who="Q4973700">
            <seg>
              Där vet jag att jag har hela handikapprörelsen bakom mig. De
              handikappade känner en otrolig ängslan och ångest över att man
              ska tala om att deras liv inte är värt att leva och att den aktiva
              dödshjälpen ska bli ett sätt som mer eller mindre uppmanar till
              aktiv handling.
            </seg>
          </u>
          <u xml:id="i-60a7698b21ebb5be-743" prev="i-60a7698b21ebb5be-731" who="Q4973700">
            <seg>
              Jag vill gärna referera lite från Holland, som ju har haft aktiv
              dödshjälp i närmare 30 år. Där visar utvecklingen nu att en legalisering
              av eutanasi också lett till att människor faktiskt har dödats
              utan att de själva uttryckt en önskan om dödshjälp, tvärtemot
              vad som var lagstiftarens intentioner.
            </seg>
          </u>
          <u xml:id="i-60a7698b21ebb5be-744" prev="i-60a7698b21ebb5be-731" who="Q4973700">
            <seg>
              Enligt uppgift från massmedierna, flera gånger under 20012002,
              är det så många som en tredjedel av alla de som får dödshjälp
              som ej själva sagt ja till det. Siffran motsvarar ca 3 000 personer
              per år. Av de 8 100 som fick en överdos av morfin fick 61 % det
              utan att själva ha begärt det, en överdos som alltså ledde till
              att personen dog. Och skälet till att läkaren gav en överdos var
              att familjen inte klarade av situationen.
            </seg>
          </u>
          <u xml:id="i-60a7698b21ebb5be-745" prev="i-60a7698b21ebb5be-731" who="Q4973700">
            <seg>
              Undersökningen i Holland visar också att förfrågan om dödshjälp
              oftare kommer från de anhöriga än från patienterna själva. Legaliseringen
              av dödshjälp har dessutom medfört ett minskat intresse för utveckling
              av den palliativa vården och sökandet efter bättre smärtlindringsmetoder.
              Dödshjälp, eutanasi, har blivit ett enklare alternativ till vården
              i livets slutskede. Det känner jag mig mycket upprörd över.
            </seg>
          </u>
          <u xml:id="i-60a7698b21ebb5be-746" prev="i-60a7698b21ebb5be-731" who="Q4973700">
            <seg>
              Personligen tror jag att det vi med all kraft ska göra är att
              presentera förslag som hjälper alla människor till en värdigare
              död.
            </seg>
          </u>
          <note>
            Med det, herr talman, vill jag yrka bifall till reservation nr
            2.
          </note>
          <note type="speaker">
            Anf. 145 LARS-IVAR ERICSON (c):
          </note>
          <u xml:id="i-60a7698b21ebb5be-747" next="i-60a7698b21ebb5be-759" who="Q432059">
            <seg>
              Herr talman! När det svåraste svåra snart ska hända, när vi befinner
              oss i livets slutskede, är det viktigt att allt blir så bra som
              möjligt. Det är det som vi ska debattera i dag. Vi är flera här
              i kammaren som har personliga erfarenheter av just vård i livets
              slutskede, antingen genom yrket eller genom upplevelser av hur
              släktingar och vänner har haft det den sista tiden i livet. Det
              är erfarenheter som förvånar, upprör eller kanske känns bra.
            </seg>
          </u>
          <u xml:id="i-60a7698b21ebb5be-748" prev="i-60a7698b21ebb5be-747" who="Q432059">
            <seg>
              Som yrkesverksam präst i mer än 20 år har jag kommit i kontakt
              med många döende och deras anhöriga. Jag vill gärna dela med mig
              av min erfarenhet till lyssnarna i dag. Situationen är sådan att
              jag kommer på besök till familjen där mannen är svårt sjuk och
              vårdas hemma. Jag går in i rummet där han ligger till sängs, och
              han säger: Ja, nu ska vi prata om hur jag vill ha det på min begravning,
              men allra först vill jag berätta om vad KVH gör för mig. Det är
              underbara människor, läkare, sjuksköterskor, undersköterskor,
              kuratorer. De kommer hem till mig. De ger mig medicin mot mina
              smärtor. De lyssnar på mig. Det bästa av allt är att läkarna har
              tid att spela schack när de kommer. Vi har spelet framme, och
              det blir några drag varje gång de kommer. Det här blir så bra
              som möjligt.
            </seg>
          </u>
          <u xml:id="i-60a7698b21ebb5be-749" prev="i-60a7698b21ebb5be-747" who="Q432059">
            <seg>
              Så fungerar det med KVH-verksamheten i Hässleholms kommun. Tillsammans
              med Kristianstad kommun finns det 108 platser. Men det finns också
              möjligheter för avlastning. Om patienterna vill kan de få komma
              in på en vårdavdelning med enskilt rum. Där finns också ett rum
              intill för närmast anhöriga.
            </seg>
          </u>
          <u xml:id="i-60a7698b21ebb5be-750" prev="i-60a7698b21ebb5be-747" who="Q432059">
            <seg>
              Så borde det fungera i hela Sverige. Men en bra palliativ vård
              med en helhetssyn och de fyra dimensionerna vård på ett psykiskt,
              fysiskt, socialt, andligt dimensionellt plan finns tyvärr inte,
              trots att vi lever i ett välfärdsland. Välfärd i form av ett värdigt
              omhändertagande under livets slutskede är inte jämnt fördelad
              över landet. Därför är denna debatt en väckarklocka för ett ämne
              som egentligen berör oss alla.
            </seg>
          </u>
          <u xml:id="i-60a7698b21ebb5be-751" prev="i-60a7698b21ebb5be-747" who="Q432059">
            <seg>
              Den tyske filosofen Heidegger menar att vi ser döden som något
              som drabbar andra men inte oss själva. Vi skjuter undan tankarna
              på döden fastän vi vet att den är oundviklig. Är det kanske därför
              som vår svenska sjukvård inte räcker till när det gäller vård
              i livets slutskede? Är det kanske därför som vi satsar så mycket
              mer på andra delar av vården? Är det därför som samhället inte
              kan uppfylla det som borde vara en grundläggande rättighet oavsett
              var i landet du råkar bo, det vill säga att få en god vård och
              valfrihet i livets slutskede?
            </seg>
          </u>
          <u xml:id="i-60a7698b21ebb5be-752" prev="i-60a7698b21ebb5be-747" who="Q432059">
            <seg>
              Det är en viktig uppgift att se till att KVH byggs ut så att
              det blir möjligt för den som vill att stanna kvar i hemmiljön
              och att se till att hospis finns för dem som vill ha denna möjlighet.
            </seg>
          </u>
          <u xml:id="i-60a7698b21ebb5be-753" prev="i-60a7698b21ebb5be-747" who="Q432059">
            <seg>
              Herr talman! Att arbeta med människor som befinner sig i livets
              slutskede är ett hårt och svårt arbete. För att möta dessa patienter
              behövs empati, en känslighet för hela deras livssituation, att
              visa omtanke, våga stanna kvar när det är som allra svårast.
            </seg>
          </u>
          <u xml:id="i-60a7698b21ebb5be-754" prev="i-60a7698b21ebb5be-747" who="Q432059">
            <seg>
              Vi i den borgerliga alliansen har i vår reservation pekat på
              hur viktigt det är att uppmärksamma de existentiella frågorna,
              att personalen får kunskap om hur patientens kulturella och religiösa
              bakgrund tar sig uttryck i livets olika skeden. Sverige är ett
              mångkulturellt land, och vi har människor som kommer från olika
              kulturer och religioner. Det gäller att i respekt för den döendes
              integritet vara öppen för de svåra existentiella frågorna, att
              vara beredd att förmedla kontakten med sjukhuskyrkan och alla
              andra som kan göra en viktig insats.
            </seg>
          </u>
          <u xml:id="i-60a7698b21ebb5be-755" prev="i-60a7698b21ebb5be-747" who="Q432059">
            <seg>
              Behovet att ta upp de svåra frågorna varierar över tiden och
              beror förstås på familje- och livssituation. Några vill inte ta
              upp frågorna över huvud taget utan nöjer sig med att det råder
              ett tyst samförstånd. Men alla behöver bli sedda i den situation
              de befinner sig i och känna trygghet i att vårdpersonalen är närvarande
              och inte överger dem.
            </seg>
          </u>
          <u xml:id="i-60a7698b21ebb5be-756" prev="i-60a7698b21ebb5be-747" who="Q432059">
            <seg>
              Detsamma gäller de närstående. Frågorna rör sig runt varför det
              blev så här, om de hade kunnat agera på annat sätt, hur mycket
              smärtor släktingen hade, hur det var i dödsögonblicket kanske
              hann de inte fram för att vara med om slutet. Att de närstående
              involveras i den palliativa vården är nödvändigt.
            </seg>
          </u>
          <u xml:id="i-60a7698b21ebb5be-757" prev="i-60a7698b21ebb5be-747" who="Q432059">
            <seg>
              I en intervjuundersökning har sjuksköterskan Susanne Syrén på
              Högskolan i Kalmar kommit fram till att familjerna i studien i
              egentlig mening inte kunde acceptera döden, men det blev lättare
              att försonas med tanken på att livet är ändligt när de kände att
              de ingick i ett sammanhang, att de blev sedda av personalen.
            </seg>
          </u>
          <u xml:id="i-60a7698b21ebb5be-758" prev="i-60a7698b21ebb5be-747" who="Q432059">
            <seg>
              Herr talman! I detta anförande har jag försökt att lyfta fram
              hur viktigt det är att uppmärksamma vården i livets slutskede,
              och jag tror att övriga talare har samma ambition. Tankarna om
              en bättre fungerande palliativ vård i hela landet finns färdiga.
              Statliga Kommittén om vård i livets slutskede föreslog redan 2001
              att alla svenskar ska ha rätt till lindrande vård den sista tiden
              i livet. En bra palliativ vård skulle enligt förslaget finnas
              i alla kommuner och landsting inom fem år.
            </seg>
          </u>
          <u xml:id="i-60a7698b21ebb5be-759" prev="i-60a7698b21ebb5be-747" who="Q432059">
            <seg>
              Nu är det 2005. Europarådet har antagit riktlinjer för hur den
              palliativa vården ska organiseras. Sverige brukar i vanliga fall
              höra till de lydiga länderna i Europa. Vi vill gärna vara bäst
              i klassen. Men varför händer ingenting? Varför får vi inte en
              nationell handlingsplan med riktlinjer för den palliativa vården?
              Jag förväntar mig att regeringen med stödpartier i dagens debatt
              ger en förklaring till detta. Döden är något som inte kan tänkas
              bort. Den är en del av själva livet.
            </seg>
          </u>
          <note>
            Jag yrkar bifall till reservation 1.
          </note>
          <note type="speaker">
            Anf. 146 CONNY ÖHMAN (s):
          </note>
          <u xml:id="i-60a7698b21ebb5be-760" next="i-60a7698b21ebb5be-773" who="Q6256695">
            <seg>
              Herr talman! Låt mig börja med att instämma i ett moderat uttalande.
              Vi är världsmästare i att vårda vid livets början, sade Cristina
              Husmark Pehrsson, men vi är inte världsmästare när det gäller
              att vårda vid livets slut. Jag hoppas att Cristina Husmark Pehrsson
              inte blir chockad, men jag instämmer i det uttalandet. Det ligger
              mycket i det.
            </seg>
          </u>
          <u xml:id="i-60a7698b21ebb5be-761" prev="i-60a7698b21ebb5be-760" who="Q6256695">
            <seg>
              Min upplevelse är att det på många ställen i Sverige finns en
              alldeles utmärkt palliativ vård, ett utmärkt omhändertagande av
              människor i livets slutskede. Men tyvärr är det lite för ojämnt
              i svensk vård när det gäller insatserna i livets slutskede.
            </seg>
          </u>
          <u xml:id="i-60a7698b21ebb5be-762" prev="i-60a7698b21ebb5be-760" who="Q6256695">
            <seg>
              Vi vet att alla ska dö. En del kommer att dö en snabb död genom
              olycksfall eller annat där inte vård i livets slutskede blir aktuellt.
              Men de allra, allra flesta kommer att dö med ett mer eller mindre
              utdraget förlopp. Vi vet också att var vi dör har förändrats kraftigt
              om vi ser 3040 år tillbaka i tiden. Förr dog flertalet av människorna
              på sjukhus. I dag har detta förändrats. Man dör i stor utsträckning
              i hemmet, i kommunalt boende och ett mindretal dör på sjukhus.
            </seg>
          </u>
          <u xml:id="i-60a7698b21ebb5be-763" prev="i-60a7698b21ebb5be-760" who="Q6256695">
            <seg>
              Kunskaperna om vad som behövs för att ge bra insatser i livets
              slutskede finns i stor utsträckning. De finns i Sverige, och de
              finns internationellt. Men tyvärr har inte all personal fått utbildning
              i detta. För inte alls så länge sedan, 1520 år tillbaka i tiden,
              var det ofta så när en människa skulle dö på sjukhus att man satte
              in patientövervak. Det var ofta en timanställd, en vårdelev eller
              någon sorts vikarie som fick detta kanske ett av de svåraste jobben
              i vården.
            </seg>
          </u>
          <u xml:id="i-60a7698b21ebb5be-764" prev="i-60a7698b21ebb5be-760" who="Q6256695">
            <seg>
              Vi måste gemensamt se till att statusen i de vårdinsatser som
              krävs för att ge en döende människa bästa möjliga vård höjs radikalt.
              Vi måste ge den personal som jobbar med den här delen av vården
              en kompetensutveckling och stöd i detta svåra arbete.
            </seg>
          </u>
          <u xml:id="i-60a7698b21ebb5be-765" prev="i-60a7698b21ebb5be-760" who="Q6256695">
            <seg>
              Det finns i budgeten ganska stora pengar inom ramen för det som
              kallas Kompetensstegen, där åtminstone primärkommunerna har oerhört
              stor möjlighet att använda en del av pengarna till att ge sin
              kommunala personal utveckling i att jobba med denna svåra arbetsuppgift.
            </seg>
          </u>
          <u xml:id="i-60a7698b21ebb5be-766" prev="i-60a7698b21ebb5be-760" who="Q6256695">
            <seg>
              Som jag och vi socialdemokrater upplever det är det inte nya
              lagar som behövs. Det behövs inte nya riksdagsbeslut för att saker
              och ting ska bli bättre på det här området. Riksdagen måste kanske
              ibland inse sin begränsning. Det är inte all utveckling i landet
              som sker via riksdagsbeslut.
            </seg>
          </u>
          <u xml:id="i-60a7698b21ebb5be-767" prev="i-60a7698b21ebb5be-760" who="Q6256695">
            <seg>
              Däremot är jag helt överens om att det behövs politisk handlingskraft
              för att vi ska komma längre när det gäller den här frågan. Men
              som jag ser det är det politisk handlingskraft ute hos våra sjukvårdshuvudmän
              och kommunala politiker, handlingskraft hos dem som är chefstjänstemän
              hos sjukvårdshuvudmännen och chefstjänstemän ute i de kommunala
              vårdorganisationerna, som krävs för att se till att man blir lika
              bra på hemmaplan som man är i de geografiska områden i Sverige
              där man är allra bäst på insatser när det gäller vård i livets
              slutskede.
            </seg>
          </u>
          <u xml:id="i-60a7698b21ebb5be-768" prev="i-60a7698b21ebb5be-760" who="Q6256695">
            <seg>
              Forskning är självfallet en oerhört viktig sak när det gäller
              det här vårdområdet. Man har kommit mycket längre i dag när det
              gäller smärtlindring. Man har kommit mycket längre när det gäller
              att ta hand om en del av de symtom som kan drabba människor i
              livets slutskede. Fortfarande finns dock ganska mycket att utveckla
              via forskning, men kunskap som inte används finns tyvärr i alltför
              stor omfattning på det här svåra vårdområdet.
            </seg>
          </u>
          <u xml:id="i-60a7698b21ebb5be-769" prev="i-60a7698b21ebb5be-760" who="Q6256695">
            <seg>
              Det måste vara så i ett välfärdssamhälle och Sverige ska självfallet
              vara ett välfärdssamhälle, där vi har omkring 90 000 människor
              som avlider årligen att i vården, oavsett om vi pratar om sjukhusvården,
              vården hos landstingen eller den kommunala vården, ska vi kunna
              ge bästa möjliga stöd och insats till alla människor i detta skede
              av livet.
            </seg>
          </u>
          <u xml:id="i-60a7698b21ebb5be-770" prev="i-60a7698b21ebb5be-760" who="Q6256695">
            <seg>
              I det här sammanhanget kanske vi inte ska glömma bort de anhöriga.
              Det kommer en vardag efter det att den definitiva dödstidpunkten
              har inträffat, och många anhöriga reser frågor efter denna tidpunkt.
              I dag är det nog alltför ofta så att vården inte hör av sig på
              det sättet och inte ger det stöd till anhöriga som vore berättigat
              i den mån man som anhörig efterfrågar ett stöd.
            </seg>
          </u>
          <u xml:id="i-60a7698b21ebb5be-771" prev="i-60a7698b21ebb5be-760" who="Q6256695">
            <seg>
              Herr talman! Det här är ett svårt vårdområde. Det är ett angeläget
              vårdområde. Det är ett vårdområde som behöver utvecklas ytterligare,
              i varje fall i en stor del av vårt land.
            </seg>
          </u>
          <u xml:id="i-60a7698b21ebb5be-772" prev="i-60a7698b21ebb5be-760" who="Q6256695">
            <seg>
              Jag vill yrka bifall till förslaget i betänkandet och avslag
              på reservationerna.
            </seg>
          </u>
          <u xml:id="i-60a7698b21ebb5be-773" prev="i-60a7698b21ebb5be-760" who="Q6256695">
            <seg>
              Jag tror att det finns en gemensam uppfattning i socialutskottet
              om att här ska vi ha bara en enda målsättning, nämligen att vi
              ska bli världsmästare även när det gäller den här delen av vården.
              Det finns ingen annan målsättning som kan gälla för ett svenskt
              välfärdssamhälle än att vi är världsmästare även när det gäller
              att ge människor stöd i livets slutskede.
            </seg>
          </u>
          <note type="speaker">
            Anf. 147 ELINA LINNA (v):
          </note>
          <u xml:id="i-60a7698b21ebb5be-774" next="i-60a7698b21ebb5be-781" who="Q4349165">
            <seg>
              Herr talman! Kommittébetänkandet Döden angår oss alla värdig
              vård vid livets slut togs emot mycket positivt i landets landsting
              och kommuner när det kom för snart fem år sedan. Att det har gått
              så pass många år innan denna skrivelse behandlas här i kammaren
              är naturligtvis beklagligt. Vänsterpartiet delar den frustration
              som de andra partierna känner över att kommittébetänkandet inte
              lett till riksdagsbehandling förrän nu.
            </seg>
          </u>
          <u xml:id="i-60a7698b21ebb5be-775" prev="i-60a7698b21ebb5be-774" who="Q4349165">
            <seg>
              Vänsterpartiet har tillsammans med regeringen berett skrivelsen,
              och vi står bakom den. Vi delar regeringens uppfattning att de
              bestämmelser i form av lagar och förordningar som behövs för att
              skapa förutsättningar för att ge god vård i livets slutskede redan
              finns. Det krävs således inte lagändringar, utan bestämmelserna
              är av den karaktären att huvudmännen redan i dag kan arbeta för
              att förbättra den palliativa vården. Det är bra att Socialstyrelsen
              nu får uppdraget att främja utvecklingen i landsting och kommuner
              av vården i livets slutskede, att senast den 31 december 2006
              återapportera om det arbete som genomförts och redovisa en bedömning
              av utvecklingen. Vänsterpartiet ser fram emot det arbetet.
            </seg>
          </u>
          <u xml:id="i-60a7698b21ebb5be-776" prev="i-60a7698b21ebb5be-774" who="Q4349165">
            <seg>
              Som landstingspolitiker i början av 2000-talet deltog jag i seminarier
              och debatter redan under tiden som Kommittén om vård i livets
              slutskede genomförde sitt arbete med att ta fram betänkandet.
              Många landsting hade redan innan betänkandet kom påbörjat arbetet
              med att utveckla och förstärka den palliativa vården. Personal
              har utbildats, samarbete i palliativ vård mellan kommuner och
              landsting har byggts upp, hemsjukvården har förbättrats och palliativa
              team har skapats. En stor del har gjorts, men ändå finns det mycket
              att göra innan målet att kunna erbjuda alla döende en god palliativ
              vård har uppnåtts. Vi kan läsa i betänkandet: Ambitionen måste
              vara att sådan vård kan ges oberoende av var man bor och vilken
              diagnos man har och inte endast inom särskilda enheter för palliativ
              vård. Den palliativa vården bör därför integreras i all vård i
              livets slutskede.
            </seg>
          </u>
          <u xml:id="i-60a7698b21ebb5be-777" prev="i-60a7698b21ebb5be-774" who="Q4349165">
            <seg>
              För ett par veckor sedan besökte jag ett äldreboende i Oxelösund.
              Personalen där beskrev hur de boende numera kunde bo kvar i sina
              lägenheter, och med hjälp av hemsjukvården klarade man smärtlindring
              och annat som behövs i palliativ vård. Det finns alltid någon
              som håller den äldres hand i livets slutskede inte någon behöver
              vara ensam. Personalen menade ändå att de behövde bli ännu bättre
              för att kunna ge värdig vård vid livets slut, och därför hade
              de sökt projektmedel från Kompetensstegen för detta ändamål. Jag
              tror att det är viktigt att tänka att man som vårdpersonal aldrig
              kan bli fullärd i vården av människor vid livets slut.
            </seg>
          </u>
          <u xml:id="i-60a7698b21ebb5be-778" prev="i-60a7698b21ebb5be-774" who="Q4349165">
            <seg>
              Herr talman! Vård i livets slutskede har länge varit förknippat
              med cancer och aids, vilket lett till att många patienter ställts
              utanför möjligheten till god vård vid livets slut. Det gäller
              inte minst våra äldre och i synnerhet de demenssjuka. En demenssjukdom
              är en dödlig sjukdom som innebär att patienten den sista tiden
              har behov av en kvalificerad vård. Därför menar Vänsterpartiet
              att till exempel medicinskt ansvariga sjuksköterskor i kommunerna
              och länsstyrelsernas äldreskyddsombud har ett speciellt ansvar
              att följa upp vården vid livets slut inom äldreomsorgen. Och återigen:
              Det är viktigt att omvårdnadspersonalen får utbildning och handledning.
            </seg>
          </u>
          <u xml:id="i-60a7698b21ebb5be-779" prev="i-60a7698b21ebb5be-774" who="Q4349165">
            <seg>
              I livets slutskede blir den enskildas personliga önskningar och
              behov än viktigare. Det betyder att vården till exempel måste
              ha beredskap för de särskilda behov som finns om patienten har
              ett annat modersmål än svenska, önskningar utifrån religiös tillhörighet
              eller kanske än viktigare om patienten inte önskar några religiösa
              uttryck. Den individuella vårdplanens betydelse blir därför mycket
              viktig.
            </seg>
          </u>
          <u xml:id="i-60a7698b21ebb5be-780" prev="i-60a7698b21ebb5be-774" who="Q4349165">
            <seg>
              När vård i livets slutskede debatteras sker det inte sällan i
              samband med frågan om aktiv dödshjälp, eutanasi. Också den här
              gången blir det så. Det är synd, för då leds tanken till att döendet
              alltid är förknippat med plågor. Att avbryta behandling som innebär
              en förlängning av smärta är dock något annat som en del av den
              individuellt utformade vården i livets slutskede. En väl utbyggd
              vård vid livets slut tror jag kommer att motverka många människors
              rädsla för döendet och behovet av aktiv dödshjälp.
            </seg>
          </u>
          <u xml:id="i-60a7698b21ebb5be-781" prev="i-60a7698b21ebb5be-774" who="Q4349165">
            <seg>
              Jag yrkar bifall till förslaget i betänkandet.
            </seg>
          </u>
          <note type="speaker">
            Anf. 148 JAN LINDHOLM (mp):
          </note>
          <u xml:id="i-60a7698b21ebb5be-782" next="i-60a7698b21ebb5be-794" who="Q5956750">
            <seg>
              Herr talman! Vård i livets slutskede är ett ämne som berör oss
              alla, vare sig vi förlorar ett barn, en förälder, en annan anhörig
              eller en nära vän. Och sedan ska vi ju alla sluta våra dagar på
              något sätt. Därför borde frågan kanske samla en större skara ledamöter
              med en längre talarlista och inte minst en överfylld åhörarläktare.
            </seg>
          </u>
          <u xml:id="i-60a7698b21ebb5be-783" prev="i-60a7698b21ebb5be-782" who="Q5956750">
            <seg>
              Här behandlas kvalitetsaspekter när det gäller vården i livets
              slutskede inklusive stöd till anhöriga, frågan om dödshjälp samt
              även frågor om omhändertagande av döda. Det är alla mycket svåra
              frågor som förutom ett sakligt förhållningssätt innehåller ett
              stort mått av hänsyn till känslor och upplevelser.
            </seg>
          </u>
          <u xml:id="i-60a7698b21ebb5be-784" prev="i-60a7698b21ebb5be-782" who="Q5956750">
            <seg>
              Vi har i huvudsak en bra vård i Sverige även på det här området.
              Visst upplever vi brister, och det kommer vi nog alltid att anse
              att det finns. Jag tror att det ligger i den mänskliga naturen
              att alltid vilja utveckla och förbättra. Därför ser vi kritiskt
              på det som vi har och hittar då självklart alltid saker som naturligtvis
              kan bli bättre.
            </seg>
          </u>
          <u xml:id="i-60a7698b21ebb5be-785" prev="i-60a7698b21ebb5be-782" who="Q5956750">
            <seg>
              När det gäller vården vid livets slutskede är vi i huvudsak överens
              om att den ska hålla hög kvalitet, att den döendes önskemål ska
              vara styrande för vården och att de anhöriga ska erbjudas goda
              möjligheter att kunna vara närvarande. Här sker, tycker jag, stegvis
              förbättringar med till exempel olika reformer med möjligheter
              till sjukskrivning, föräldraledighet med mera.
            </seg>
          </u>
          <u xml:id="i-60a7698b21ebb5be-786" prev="i-60a7698b21ebb5be-782" who="Q5956750">
            <seg>
              När det gäller kompetensen bland personalen är även där mycket
              på gång. Det är viktigt att kommuner och landsting känner att
              de har ett tydligt ansvar. Något behov av ytterligare lagstiftning
              har vi därför inte sett. Moderaterna vill att ministern ska peka
              med hela handen. Vi tycker om mångfald.
            </seg>
          </u>
          <u xml:id="i-60a7698b21ebb5be-787" prev="i-60a7698b21ebb5be-782" who="Q5956750">
            <seg>
              Döden kommer ju, som vi har hört många säga, oftast inte överraskande.
              Vi i Miljöpartiet är väldigt tilltalade av hospistanken, att acceptera
              döden, att inte till varje pris försöka förlänga livet med allt
              det lidande och den smärta det kan innebära. Det är förmodligen
              svårare för de anhöriga än för den döende att möta det synsättet,
              men det är faktiskt inte ovanligt att de här frågeställningarna
              kommer med stigande ålder.
            </seg>
          </u>
          <u xml:id="i-60a7698b21ebb5be-788" prev="i-60a7698b21ebb5be-782" who="Q5956750">
            <seg>
              De flesta av oss har länge i livet kvar förmågan att blunda för
              det ofrånkomliga. Det kanske är tur. Att leva aktivt, att starta
              nya projekt efter sin förmåga, att odla nya vänner när de gamla
              dör undan, att inte börja vänta på döden är också en väldigt viktig
              del av välfärden. Därför är det viktigt att vården av de gamla
              också kan inrymma tid för stöd till ett aktivt liv utifrån de
              förutsättningar som var och en har. Men det fordras kunskap för
              att klara av att ge den vården.
            </seg>
          </u>
          <u xml:id="i-60a7698b21ebb5be-789" prev="i-60a7698b21ebb5be-782" who="Q5956750">
            <seg>
              Att prata om döden, att förbereda och lösa alla de frågor som
              man ställer sig inför slutet är också viktigt. Att veta att det
              går att lindra smärtan är lika viktigt som att vara trygg i att
              de anhöriga klarar förlusten, att en makes boende fungerar, att
              barnen får stöd och så vidare. Att under slutet av livet kunna
              infria en önskan som man har burit, att kunna leva väl, att gå
              döden till mötes trygg och utan smärta, så uppfattar jag själva
              hospistanken, och jag tror att vi är på väg att sakta införliva
              det tänket i den svenska palliativa vården.
            </seg>
          </u>
          <u xml:id="i-60a7698b21ebb5be-790" prev="i-60a7698b21ebb5be-782" who="Q5956750">
            <seg>
              På vägen dit behöver vi ständigt utveckla kunskap, och jag tror
              att Kompetensstegen är en bra form för det. Själva formen i sig
              gör att den konkreta verklighetens dagliga problemställningar
              blir mer centrala i fortbildningsprocessen än om utbildningsbehoven
              skulle mötas med kompletteringar i grundutbildningarna. Utveckling,
              anser jag, kräver närhet till vardagen.
            </seg>
          </u>
          <u xml:id="i-60a7698b21ebb5be-791" prev="i-60a7698b21ebb5be-782" who="Q5956750">
            <seg>
              Sveriges kommuner och landsting genomför en hel del projekt av
              olika slag. Jag ser ganska positivt på det.
            </seg>
          </u>
          <u xml:id="i-60a7698b21ebb5be-792" prev="i-60a7698b21ebb5be-782" who="Q5956750">
            <seg>
              Sammantaget, herr talman, instämmer jag med de överväganden som
              görs i betänkandet och yrkar bifall till det. Flera åtgärder är
              satta i sjön, det pågår ett lovande utvecklingsarbete och jag
              uppfattar att kommuner och landsting tar ett tydligt ansvar.
            </seg>
          </u>
          <u xml:id="i-60a7698b21ebb5be-793" prev="i-60a7698b21ebb5be-782" who="Q5956750">
            <seg>
              När det gäller frågan om aktiv dödshjälp delar vi bedömningen
              att Sverige inte är moget för att ändra grundinställningen att
              aktiv dödshjälp är oetiskt och måste betraktas som mord eller
              dråp även om det sker på den döendes direkta begäran. Men det
              är en väldigt svår fråga. Den skulle kräva fulla läktare här många
              gånger och en stor debatt ute i samhället, tror jag. Jag har förståelse
              för många av argumenten, bland annat när det gäller lidande som
              vi inte kan hantera riktigt bra ännu. Men den här frågan är mycket
              större än så. Jag önskar att den kom på dagordningen mer.
            </seg>
          </u>
          <u xml:id="i-60a7698b21ebb5be-794" prev="i-60a7698b21ebb5be-782" who="Q5956750">
            <seg>
              Med det, herr talman, yrkar jag bifall till förslaget i betänkandet.
            </seg>
          </u>
          <note type="speaker">
            Anf. 149 AXEL DARVIK (fp):
          </note>
          <u xml:id="i-60a7698b21ebb5be-795" next="i-60a7698b21ebb5be-804" who="Q4830255">
            <seg>
              Herr talman! Jag vill tala till förmån för min motion som är
              en motion för aktiv dödshjälp.
            </seg>
          </u>
          <u xml:id="i-60a7698b21ebb5be-796" prev="i-60a7698b21ebb5be-795" who="Q4830255">
            <seg>
              När jag väckte den här motionen fick jag ett brev från en kvinna.
              Pepita är 41 år, civilekonom och jobbar på en bank. För tre år
              sedan fick hon vad hon beskriver som sin dödsdom. Bröstcancern
              kom då tillbaka, hade spridit sig till benmärgen och var omöjlig
              att bota.
            </seg>
          </u>
          <u xml:id="i-60a7698b21ebb5be-797" prev="i-60a7698b21ebb5be-795" who="Q4830255">
            <seg>
              Hon skriver i sitt brev: Min livskvalitet är i huvudsak god trots
              att metastaserna fortsätter att breda ut sig i benmärg och skelett,
              men stundtals drabbas jag av en outhärdlig smärta som läkarna
              inte har någon lindring för. Den hemska smärtan dyker upp när
              det cellgift jag just då behandlas med inte fungerar längre. Sedan
              tar det ett tag innan man kan sätta in nytt cellgift för att se
              om det fungerar i stället. Hittills har det fungerat skapligt
              för mig sedan jag kom under behandling. De cellgifter jag har
              provat har fungerat ganska snart, men det är inte troligt att
              turen fortsätter särskilt länge. De bästa cellgifterna har jag
              redan avverkat. De som följer brukar inte vara lika effektiva.
              Totalt sett finns det ett begränsat antal mediciner som kommer
              i fråga. Och så finns det nog en gräns för hur mycket cellgifter
              som även min kropp pallar med. Så jag är mycket orolig för när
              medicinerna inte längre fungerar och den outhärdliga smärtan kommer
              tillbaka. Då skulle jag vilja veta att jag kunde få hjälp att
              avsluta mitt liv, om bara veckor eller månader av outhärdlig smärta
              återstod.
            </seg>
          </u>
          <u xml:id="i-60a7698b21ebb5be-798" prev="i-60a7698b21ebb5be-795" who="Q4830255">
            <seg>
              Känslomässigt och ideologiskt tycker jag att det är en självklarhet
              att tillåta aktiv dödshjälp. Som medmänniska och som liberal tycker
              jag också att det är en självklarhet.
            </seg>
          </u>
          <u xml:id="i-60a7698b21ebb5be-799" prev="i-60a7698b21ebb5be-795" who="Q4830255">
            <seg>
              Jag tycker att du själv ska bestämma över ditt liv och att varje
              individ ska ha tryggheten att kunna bestämma också över den sista
              delen av livet, alltså att man får avsluta livet på ett sådant
              sätt att dödens mänskliga värdighet alltid kan bevaras.
            </seg>
          </u>
          <u xml:id="i-60a7698b21ebb5be-800" prev="i-60a7698b21ebb5be-795" who="Q4830255">
            <seg>
              Aktiv dödshjälp är egentligen inte någonting konstigt. I dag
              finns det här i flera länder. Till exempel Holland, Schweiz, Belgien
              och den amerikanska delstaten Oregon har tillåtit aktiv dödshjälp.
              Där är detta i dag en realitet. Där finns det erfarenhet av hur
              detta kan utformas på ett säkert sätt med ett kontrollsystem för
              att säkerställa patientens vilja. Till exempel använder man sig
              av två doktorer. Man kopplar också in psykiatriker om det behövs
              för att säkerställa patientens vilja. Naturligtvis handlar det
              även om att patienten vid upprepade tillfällen begär aktiv dödshjälp.
              Där finns dessutom ett orubbat förtroende för sjukhusvården och
              dess personal.
            </seg>
          </u>
          <u xml:id="i-60a7698b21ebb5be-801" prev="i-60a7698b21ebb5be-795" who="Q4830255">
            <seg>
              Herr talman! Vi ser i dag att det förs en seriös debatt också
              i andra parlament. England och Frankrike är två exempel på länder
              där frågan i dag debatteras. Men politiker i Sverige tycker ofta
              att frågan är för svår för att ens kunna debatteras. Det kan tyckas
              lite konstigt eftersom frågan för politikernas väljare inte är
              lika svår.
            </seg>
          </u>
          <u xml:id="i-60a7698b21ebb5be-802" prev="i-60a7698b21ebb5be-795" who="Q4830255">
            <seg>
              Sifo har ställt en fråga till 1 214 personer: Medicinens utveckling
              har gjort det möjligt att hålla svårt sjuka människor vid liv
              mycket längre än förr. Anser du att en obotligt sjuk person som
              inte har några utsikter till förbättring och som finner sitt lidande
              outhärdligt på egen begäran ska kunna få hjälp av läkare att avsluta
              sitt liv?
            </seg>
          </u>
          <note>
            Herr talman! 78 % av de tillfrågade svarade ja på frågan. Bland
            unga i åldern 1929 år svarade 86 % ja på frågan.
          </note>
          <u xml:id="i-60a7698b21ebb5be-803" prev="i-60a7698b21ebb5be-795" who="Q4830255">
            <seg>
              Detta är, herr talman, enligt min mening inte politikernas val,
              utan detta är ett individens val. Individen vet bäst hur den vill
              leva sitt liv, och individen vet bäst hur den vill avsluta livet
              ifall situationen är sådan att slutet enbart innebär lidande.
            </seg>
          </u>
          <u xml:id="i-60a7698b21ebb5be-804" prev="i-60a7698b21ebb5be-795" who="Q4830255">
            <seg>
              Alla människor har, tycker jag, rätt att få en värdig död och
              att själv kunna äga det beslutet.
            </seg>
          </u>
          <note type="speaker">
            Anf. 150 CHATRINE PÅLSSON (kd) replik:
          </note>
          <u xml:id="i-60a7698b21ebb5be-805" next="i-60a7698b21ebb5be-808" who="Q4973700">
            <seg>
              Herr talman! Jag måste få ställa några frågor till Axel Darvik
              i detta känsliga sammanhang.
            </seg>
          </u>
          <u xml:id="i-60a7698b21ebb5be-806" prev="i-60a7698b21ebb5be-805" who="Q4973700">
            <seg>
              När det gäller aktiv dödshjälp och de länder där man har sådan
              har det, som jag sade i mitt huvudanförande, inneburit att olika
              glidningar har skett. En annan sak som hänt är att det har gått
              så långt att människor av rädsla för att få dödshjälp mot sin
              vilja bär på ett kort i fickan där det står att de inte vill ha
              aktiv dödshjälp. Närmare 80 000 personer har redan skaffat ett
              sådant kort. Många funktionshindrade människor och många i Holland
              söker sig till Tyskland just av rädsla för aktiv dödshjälp. Tycker
              Axel Darvik att det är någonting som är bra och positivt?
            </seg>
          </u>
          <u xml:id="i-60a7698b21ebb5be-807" prev="i-60a7698b21ebb5be-805" who="Q4973700">
            <seg>
              Henk ten Have, professor i medicin och filosofi i Holland, beskriver
              hur en förändring i synsättet i Holland har skett på bara några
              få år. En person i början av sin demens kan nu säga att hans eller
              hennes lidande är outhärdligt och sedan begära dödshjälp. Henk
              ten Have varnar för att det snart inte kommer att finnas några
              skäl i Holland för att vårda svårt sjuka. Hur tolkar Axel Darvik
              detta?
            </seg>
          </u>
          <u xml:id="i-60a7698b21ebb5be-808" prev="i-60a7698b21ebb5be-805" who="Q4973700">
            <seg>
              En tredje fråga gäller det som Axel Darvik säger i slutet av
              sitt anförande, att individen själv ska bestämma att det tycker
              ni liberaler. Är det så att många individer som känner sig tvingade
              för att inte vara till besvär för sina anhöriga och för vården
              av det skälet kommer att begära aktiv dödshjälp?
            </seg>
          </u>
          <note type="speaker">
            Anf. 151 AXEL DARVIK (fp) replik:
          </note>
          <u xml:id="i-60a7698b21ebb5be-809" next="i-60a7698b21ebb5be-811" who="Q4830255">
            <seg>
              Herr talman! Självfallet ska vi fortsätta att utveckla den palliativa
              vården. Aktiv dödshjälp kan aldrig bli ett alternativ till palliativ
              vård, utan självklart ska man göra allt för att lindra smärta
              och oro när en person närmar sig döden. Men, Chatrine Pålsson,
              det finns ju också en hel del tillstånd där vi i Sverige i dag
              inte kan erbjuda lindring där det inte går att lindra smärtan.
              Det preparat som i dag främst används inom vården och det starkaste
              preparatet är morfin av olika typer. Det finns ju olika typer
              av smärta. Många gånger handlar det om cancer med metastaser som
              trycker på nervrötter. Mot den typen av smärta svarar morfinet
              mycket dåligt.
            </seg>
          </u>
          <u xml:id="i-60a7698b21ebb5be-810" prev="i-60a7698b21ebb5be-809" who="Q4830255">
            <seg>
              Vad patienten då upplever är naturligtvis en oerhörd rädsla för
              att hamna i en slutsituation där det går veckor eller kanske månader
              som är fyllda enbart av mycket stor smärta. Då tycker man att
              livets värdighet och också dödens värdighet har försvunnit. Jag
              vill att det ska finnas en trygghet i att då själv kunna få bestämma
              att den delen vill jag inte uppleva, utan jag vill kunna välja
              hur jag avslutar mitt liv.
            </seg>
          </u>
          <u xml:id="i-60a7698b21ebb5be-811" prev="i-60a7698b21ebb5be-809" who="Q4830255">
            <seg>
              Dock ska det vara oerhört klart att det aldrig är fråga om en
              ersättning för smärtlindring eller annat som kan göras för att
              mildra patientens otrygghet.
            </seg>
          </u>
          <note type="speaker">
            Anf. 152 CHATRINE PÅLSSON (kd) replik:
          </note>
          <u xml:id="i-60a7698b21ebb5be-812" next="i-60a7698b21ebb5be-815" who="Q4973700">
            <seg>
              Herr talman! Både nu och i mitt huvudanförande har jag gett exempel
              på att effekterna av aktiv dödshjälp i Holland inte har blivit
              vad Axel Darvik hemställer om.
            </seg>
          </u>
          <u xml:id="i-60a7698b21ebb5be-813" prev="i-60a7698b21ebb5be-812" who="Q4973700">
            <seg>
              Vidare påstår professor Peter Strang, som har den enda professuren
              inom palliativ medicin i Sverige, att det finns oerhört många
              smärtstillande mediciner. Det gäller bara att föra ut kunskapen
              och göra de rätta kombinationerna. På många sätt är det smärtsamt
              att dö, men vi brukar uttrycka det ungefär så här: Man ska inte
              behöva ha onödig smärta.
            </seg>
          </u>
          <u xml:id="i-60a7698b21ebb5be-814" prev="i-60a7698b21ebb5be-812" who="Q4973700">
            <seg>
              Vad jag däremot tycker är viktigt är att man kan skriva sitt
              vårdtestamente hur man vill ha sin vård, var man vill vårdas men
              det är en helt annan sak. Jag tror att vi måste satsa all kraft
              på att se till att det ända till slutet blir ett så värdigt liv
              att kravet på aktiv dödshjälp inte ska behöva finnas.
            </seg>
          </u>
          <u xml:id="i-60a7698b21ebb5be-815" prev="i-60a7698b21ebb5be-812" who="Q4973700">
            <seg>
              Min nästa fråga blir därför: Är det så att Folkpartiet liberalerna
              är på väg att säga att man vill ha aktiv dödshjälp, eller gäller
              det bara Axel Darvik?
            </seg>
          </u>
          <note type="speaker">
            Anf. 153 AXEL DARVIK (fp) replik:
          </note>
          <u xml:id="i-60a7698b21ebb5be-816" next="i-60a7698b21ebb5be-819" who="Q4830255">
            <seg>
              Herr talman! Naturligtvis hoppas jag att Folkpartiet liberalerna
              och även andra partier ställer upp på min motion de har ännu inte
              gjort det, men jag hoppas att det blir så framöver.
            </seg>
          </u>
          <u xml:id="i-60a7698b21ebb5be-817" prev="i-60a7698b21ebb5be-816" who="Q4830255">
            <seg>
              Jag ska inte recensera den holländska debatten, men jag vill
              ge uttryck för vilken typ av lagstiftning jag vill ha. Detta är
              naturligtvis väldigt viktigt. Bland annat har jag följt den lagstiftning
              som man antagit i delstaten Oregon. Där har man åstadkommit en
              väldig rigiditet i regelverket för att verkligen säkerställa att
              detta med att vilja ha aktiv dödshjälp är patientens vilja detta
              genom att koppla in två läkare, psykiatriker om så behövs och
              så vidare och genom att patienten upprepar detta. Erfarenheterna
              därifrån visar också att det är ett fåtal fall där detta med aktiv
              dödshjälp slutligen verkställs. Hitintills under de fem år som
              lagen funnits har det rört sig om bara något hundratal fall. Dock
              har det inneburit en stor trygghet för många människor att veta
              att den här möjligheten finns.
            </seg>
          </u>
          <u xml:id="i-60a7698b21ebb5be-818" prev="i-60a7698b21ebb5be-816" who="Q4830255">
            <seg>
              Det har varit möjligt att möta livets slut med en större trygghet
              och med en mindre rädsla för vad som kan komma. Den möjligheten
              vill jag ge patienter i Sverige också.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 15.50 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u xml:id="i-60a7698b21ebb5be-819" prev="i-60a7698b21ebb5be-816" who="Q4830255">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            18 § Fråga om hänvisning av motion
          </note>
          <note>
            Föredrogs
          </note>
          <note type="speaker">
            Anf. 154 TALMANNEN:
          </note>
          <note>
            Lars Leijonborg och nio andra ledamöter från folkpartiet har
            med åberopande av föreskriften i 3 kap. 13 § riksdagsordningen
            om rätt att väcka motion med anledning av händelse av större vikt
            lämnat en motion om folkpartiets krisprogram för att förebygga
            upplopp i Sverige.
          </note>
          <note>
            I motionen presenterar folkpartiet, mot bakgrund av händelserna
            i Frankrike, ett aktionsprogram i två delar mot segregation och
            utanförskap. Den första delen består av akuta insatser med åtgärder
            som bör införas snarast, den andra delen består av långsiktiga
            åtgärder för ett mer integrerat Sverige. Motionen innehåller ett
            stort antal yrkanden med förslag på åtgärder för att genomföra
            aktionsprogrammet.
          </note>
          <u xml:id="i-60a7698b21ebb5be-820" who="unknown">
            <seg>
              Den motion som jag nu redogjort för har föranlett följande bedömning
              från min sida.
            </seg>
          </u>
          <note>
            Rätten att väcka motion med anledning av händelse av större vikt
            infördes i samband med grundlagsreformen 1974. I grundlagspropositionen
            underströks att den föreslagna bestämmelsen var av undantagskaraktär.
          </note>
          <u xml:id="i-60a7698b21ebb5be-821" who="unknown">
            <seg>
              Riksdagen har också tillämpat föreskriften restriktivt.
            </seg>
          </u>
          <note>
            Jag kan konstatera att merparten av de förslag som lämnas i motionen
            motsvaras av yrkanden i motioner som väckts under den allmänna
            motionstiden i år, bland annat av folkpartiet, och som är föremål
            för beredning i olika utskott. Riksdagen kommer framöver att ta
            ställning till dessa motionsyrkanden och därmed till åtgärder
            som föreslås i den nu aktuella motionen med anledning av händelse
            av större vikt.
          </note>
          <note>
            Mot denna bakgrund anser jag att det inte finns skäl att få väcka
            motionen med stöd av 3 kap. 13 § riksdagsordningen.
          </note>
          <note>
            Jag finner därför att hinder föreligger enligt 2 kap. 9 § riksdagsordningen
            för att ställa proposition på hänvisning av motionen till utskott.
          </note>
          <note type="speaker">
            Anf. 155 BO KÖNBERG (fp):
          </note>
          <u xml:id="i-60a7698b21ebb5be-822" next="i-60a7698b21ebb5be-831" who="Q4931118">
            <seg>
              Herr talman! Händelserna i Frankrike har skakat oss alla. Vi
              i Folkpartiet har under lång tid uppmärksammat många av dessa
              problem i vårt land i olika sammanhang.
            </seg>
          </u>
          <u xml:id="i-60a7698b21ebb5be-823" prev="i-60a7698b21ebb5be-822" who="Q4931118">
            <seg>
              Riksdagsordningen medger ju att det väcks motioner om en händelse
              av större vikt har inträffat.
            </seg>
          </u>
          <u xml:id="i-60a7698b21ebb5be-824" prev="i-60a7698b21ebb5be-822" who="Q4931118">
            <seg>
              Motivet för vår del är att presentera ett helt program, även
              om bara några av förslagen är helt nya. Talmannen har ju också
              konstaterat att merparten av förslagen finns upptagna i tidigare
              motioner. Dock finns det ett par förslag som inte har tagits upp
              tidigare och som alltså inte kommer att behandlas av riksdagen,
              om riksdagen väljer att följa talmannens förslag att vägra att
              motionen får väckas.
            </seg>
          </u>
          <note>
            Det rör sig om två förslag. Det ena återfinns i den femte att-satsen
            i vår motion: Riksdagen tillkännager för regeringen som sin mening
            vad i motionen anförs om en tredubbling av närpoliser i utanförskapsområden
            och bildandet av lokala trygghetsråd.
          </note>
          <u xml:id="i-60a7698b21ebb5be-825" prev="i-60a7698b21ebb5be-822" who="Q4931118">
            <seg>
              Det andra förslaget återfinns i den tolfte att-satsen: Riksdagen
              tillkännager för regeringen som sin mening vad i motionen anförs
              om att genomföra en riktad satsning på svenska språket för vuxna
              invandrare som vill förbättra sina svensk-kunskaper.
            </seg>
          </u>
          <u xml:id="i-60a7698b21ebb5be-826" prev="i-60a7698b21ebb5be-822" who="Q4931118">
            <seg>
              Förslaget om närpoliser är ett av de mer uppmärksammade förslagen
              som har dykt upp på senare tid. En känd politiker i vårt land,
              ordförande i regeringspartiets kvinnoorganisation, har för sin
              egen del kommenterat detta med: Situationen är oacceptabel.
            </seg>
          </u>
          <u xml:id="i-60a7698b21ebb5be-827" prev="i-60a7698b21ebb5be-822" who="Q4931118">
            <seg>
              En lokaltidning som utkommer här på orten har i dag på sin förstasida
              uppgifter om att man i Stockholms polisstyrelse diskuterar just
              en förstärkning i förortsområdena. Det sägs till och med i artikeln
              men jag vet inte om det stämmer att alla partier skulle stå bakom
              det hela.
            </seg>
          </u>
          <u xml:id="i-60a7698b21ebb5be-828" prev="i-60a7698b21ebb5be-822" who="Q4931118">
            <seg>
              Det är vår uppfattning att motionen bör få väckas. Jag yrkar
              alltså att talmannen begär proposition i frågan. Skulle en majoritet
              ställa sig bakom detta kommer frågan, enligt de grundlagsbestämmelser
              som vi har, att hänskjutas till konstitutionsutskottet som i lugn
              och ro kan diskutera om det är klokt att motionen får väckas med
              anledning av vad som står i grundlagen.
            </seg>
          </u>
          <note>
            Överläggningen var härmed avslutad.
          </note>
          <note>
            19 § Beslut om ärenden som slutdebatterats den 9 november
          </note>
          <note>
            Punkt 2
          </note>
          <note>
            Punkt 4
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkterna 24
          </note>
          <note>
            Punkt 1
          </note>
          <note>
            Punkt 2
          </note>
          <note>
            20 § Beslut om ärenden som slutdebatterats vid dagens sammanträde
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 5
          </note>
          <note>
            Punkt 6
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 10
          </note>
          <note>
            Punkt 15
          </note>
          <note>
            Punkt 16
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkterna 3 och 4
          </note>
          <note>
            21 § Bordläggning
          </note>
          <note>
            Anmäldes och bordlades
          </note>
          <note>
            22 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 16 november
          </note>
          <note>
            Axel Darvik
          </note>
          <note>
            Birgitta Sellén
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 22 november.
          </note>
          <note>
            23 § Anmälan om frågor för skriftliga svar
          </note>
          <u xml:id="i-60a7698b21ebb5be-829" prev="i-60a7698b21ebb5be-822" who="Q4931118">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 16 november
          </note>
          <note>
            Magdalena Andersson
          </note>
          <note>
            Ulrik Lindgren
          </note>
          <note>
            Michael Hagberg
          </note>
          <note>
            Conny Öhman
          </note>
          <note>
            Carina Hägg
          </note>
          <note>
            Birgitta Sellén
          </note>
          <note>
            Birgitta Sellén
          </note>
          <note>
            Inger Davidson
          </note>
          <note>
            Kaj Nordquist
          </note>
          <note>
            Henrik von Sydow
          </note>
          <note>
            Cecilia Widegren
          </note>
          <note>
            Marietta de Pourbaix-Lundin
          </note>
          <note>
            Anita Sidén
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 22 november.
          </note>
          <note>
            24 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 16 november
          </note>
          <note>
            Per Landgren
          </note>
          <note>
            Torsten Lindström
          </note>
          <note>
            Torsten Lindström
          </note>
          <note>
            Torsten Lindström
          </note>
          <note>
            Martin Andreasson
          </note>
          <note>
            Cecilia Wigström
          </note>
          <note>
            Anita Sidén
          </note>
          <note>
            Cecilia Widegren
          </note>
          <note>
            Cecilia Widegren
          </note>
          <note>
            Bengt-Anders Johansson
          </note>
          <note>
            Ola Sundell
          </note>
          <note>
            Gunnar Nordmark
          </note>
          <note>
            Helene Petersson
          </note>
          <note>
            Nina Lundström
          </note>
          <note>
            Per Landgren
          </note>
          <note>
            Henrik von Sydow
          </note>
          <note>
            Anita Brodén
          </note>
          <note>
            Sverker Thorén
          </note>
          <note>
            Jörgen Johansson
          </note>
          <note>
            Johnny Gylling
          </note>
          <note>
            Tina Acketoft
          </note>
          <note>
            Tina Acketoft
          </note>
          <note>
            Anita Jönsson
          </note>
          <note>
            Gunilla Tjernberg
          </note>
          <note>
            Ewa Thalén Finné
          </note>
          <note>
            Ewa Thalén Finné
          </note>
          <note>
            Ewa Thalén Finné
          </note>
          <note>
            Cristina Husmark Pehrsson
          </note>
          <note>
            Sermin Özürküt
          </note>
          <note>
            Sermin Özürküt
          </note>
          <note>
            Torsten Lindström
          </note>
          <note>
            Torsten Lindström
          </note>
          <note>
            Göran Persson
          </note>
          <note>
            Jan Lindholm
          </note>
          <note>
            Anne-Marie Ekström
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 22 november.
          </note>
          <note>
            25 § Kammaren åtskildes kl. 16.30.
          </note>
          <u xml:id="i-60a7698b21ebb5be-830" prev="i-60a7698b21ebb5be-822" who="Q4931118">
            <seg>
              Förhandlingarna leddes
            </seg>
          </u>
          <u xml:id="i-60a7698b21ebb5be-831" prev="i-60a7698b21ebb5be-822" who="Q4931118">
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
