<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--103</head>
          <docDate when="2005-04-06">2005-04-06</docDate>
        </div>
      </front>
      <body>
        <div>
          <note n="d882cb93">
            ﻿
          </note>
          <note n="a1e52a60">
            Riksdagens protokoll
          </note>
          <note n="508995cd">
            2005/06:103
          </note>
          <note type="date" n="88f4ea69">
            Torsdagen den 6 april
          </note>
          <note n="e6b08910">
            Kl. 12:00 - 17:21
          </note>
          <note n="85421781">
            1 § Justering av protokoll
          </note>
          <note n="1e1e905b">
            Justerades protokollet för den 31 mars.
          </note>
          <note n="7a933e2e">
            2 § Meddelande om skriftliga frågor under påskuppehållet
          </note>
          <note n="22d59119">
            Tredje vice talmannen meddelade att skriftliga frågor som lämnats
            in till och med torsdagen den 13 april kl. 10.00 skulle besvaras
            senast kl. 12.00 torsdagen den 20 april. Meddelandet hade delats
            ut till kammarens ledamöter.
          </note>
          <note n="75bae629">
            3 § Meddelande om debatt med anledning av vårpropositionens avlämnande
          </note>
          <note n="b2af4976">
            Tredje vice talmannen meddelade att debatten med anledning av
            vårpropositionens avlämnande skulle äga rum tisdagen den 18 april
            kl. 10.00. Debattregler hade delats ut till kammarens ledamöter.
          </note>
          <note n="c20a93c7">
            4 § Anmälan om fördröjda svar på interpellationer
          </note>
          <note n="52988c06">
            Till riksdagen hade inkommit följande skrivelser:
          </note>
          <note n="b6e2e8c7">
            Interpellation 2005/06:327
          </note>
          <note n="a0446453">
            Interpellation 2005/06:327 av Per Bill (m)
          </note>
          <note n="eeff6ded">
            Interpellationen kommer att besvaras tisdagen den 2 maj 2006.
          </note>
          <note n="438d59bb">
            Skälet till dröjsmålet är tjänsteresor.
          </note>
          <note n="56830e48">
            Dag Ekman
          </note>
          <note n="32a7cb92">
            Interpellation 2005/06:333
          </note>
          <note n="706576ca">
            Interpellation 2005/06:333 av Jan Lindholm (mp)
          </note>
          <note n="eeff6ded">
            Interpellationen kommer att besvaras tisdagen den 2 maj 2006.
          </note>
          <note n="e4f32b2f">
            Skälet till dröjsmålet är tjänsteresa utomlands.
          </note>
          <note n="435c2fbe">
            Lena Ingvarsson
          </note>
          <note n="5d011302">
            5 § Hänvisning av ärenden till utskott
          </note>
          <note n="33c34ea9">
            Föredrogs och hänvisades
          </note>
          <note n="d3cd7804">
            6 § Förnyad bordläggning
          </note>
          <note n="c4dd21b5">
            Föredrogs och bordlades åter
          </note>
          <note n="75eae1c5">
            7 § Beslut om ärenden som slutdebatterats den 5 april
          </note>
          <note n="50c25c85">
            Punkt 1
          </note>
          <note n="45abbda3">
            Punkt 3
          </note>
          <note n="1a4bafa9">
            Punkt 8
          </note>
          <note n="dc78470c">
            Punkt 6
          </note>
          <note n="9bd966e6">
            Punkt 7
          </note>
          <note n="1a4bafa9">
            Punkt 8
          </note>
          <note n="c2b0c7a0">
            Punkt 16
          </note>
          <note n="50c25c85">
            Punkt 1
          </note>
          <note n="5d1852af">
            Punkt 2
          </note>
          <note n="50c25c85">
            Punkt 1
          </note>
          <note n="5d1852af">
            Punkt 2
          </note>
          <note n="45abbda3">
            Punkt 3
          </note>
          <note n="5a1f466b">
            Punkt 5
          </note>
          <note n="63935358">
            Punkt 9
          </note>
          <note n="c87150f7">
            8 § Arbetslöshetsförsäkringen
          </note>
          <note n="2c8a396d">
            Föredrogs
          </note>
          <note type="speaker" n="5fdf4081">
            Anf. 1 ANDERS G HÖGMARK (m):
          </note>
          <u who="unknown" xml:id="i-e4b4c86aa8bb7611-0" n="84f21533">
            <seg n="3e2e39c9">
              Fru talman! Den här debatten, det här meningsutbytet, gäller
              Riksrevisionens granskning av arbetslöshetsförsäkringens sätt
              att fungera eller inte fungera. De viktigaste frågorna som man
              kretsat kring är om det nuvarande regelsystemet följs, vilka konsekvenser
              som förändringar och brister i arbetsförmedlingens och kassornas
              kontrollfunktion har medfört och om arbetslöshetskassorna följer
              regelverket för kontroll och redovisning av ersättningsärenden.
            </seg>
            <seg n="a58304f5">
              Jag tror att det är viktigt att understryka att den typ av revisionsrapporter
              som nu kommer från Riksrevisionen tidigare var det Riksdagens
              revisorer är en viktig del som ett underlag för riksdagens kontrollmakt.
              Jag har ganska ordentligt noterat att kvaliteten på rapporterna
              från Riksrevisionen blivit allt bättre. De börjar nu närma sig
              det som Riksdagens revisorer en gång tillhandahöll som underlag
              för riksdagens beslut. Riksdagens val för ett par dagar sedan
              av en ny riksrevisor bör väl kunna innebära att den utvecklingen
              fortsätter. Det välkomnar jag och säkert fler med mig.
            </seg>
            <seg n="1da3497e">
              Man kan konstatera att det beträffande den här granskningen,
              med de frågor som redovisats, helt enkelt noterats stora brister
              i tillämpningen av försäkringen. Revisionen och styrelsen som
              då markerade sin uppslutning kring detta redovisar i huvudsak
              två förslag.
            </seg>
            <seg n="b0e664fe">
              För det första anser styrelsen att regeringen bör göra en samlad
              analys av vilka åtgärder som krävs för att åstadkomma en skärpt
              regelefterlevnad inom försäkringen.
            </seg>
            <seg n="d36df4b7">
              För det andra menar styrelsen att regelefterlevnaden inom arbetslöshetsförsäkringen
              regelbundet bör följas upp. Man anser att regeringen bör ta initiativ
              till en sådan uppföljning och redovisa resultatet av uppföljningen
              för riksdagen.
            </seg>
            <seg n="e6bed907">
              Det är ett bra förslag. Moderata samlingspartiet liksom de tre
              övriga allianspartierna har grundinställningen att man kan ställa
              upp bakom detta förslag. Majoriteten har uppenbarligen lite svårare
              för detta och envisas med att tala om att regeringen gör så mycket
              att man liksom inte behöver följa revisionens förslag.
            </seg>
            <seg n="2514a3d0">
              Det är alldeles riktigt, fru talman, att det har skett en hel
              del i rätt riktning. Men jag tror att det är en bra princip för
              riksdagen att nogsamt följa vad Riksrevisionen i sina rapporter
              redovisar. Det har varit en principinställning som vi i Moderata
              samlingspartiet har haft. Den följer vi alltså upp i vår gemensamma
              reservation reservation 1, som jag ber att få yrka bifall till.
            </seg>
            <seg n="3b664bb9">
              I en annan reservation vill vi från alliansens sida markera karaktären
              av omställningsförsäkring i fråga om arbetslöshetsförsäkringen.
              Det väsentliga är att människor som blivit arbetslösa så snabbt
              som möjligt kommer upp på banan igen, kommer in i ett nytt jobb
              att man maximalt från arbetsförmedlingens och den sökandes sida
              ser till att vederbörande kommer tillbaka i arbete. Det är viktigt
              att regelsystemet och tillämpningen av regelsystemet vad granskningen
              framför allt gått ut på är ju att se hur systemet tillämpas ute
              på fältet också fungerar på det sättet att det har karaktären
              av just omställningsförsäkring.
            </seg>
            <seg n="e622ccd3">
              Det är också angeläget att man i de här sammanhangen gör insatser
              för att arbetsförmedlingen ska fungera så väl som möjligt. Från
              moderat sida har vi tidigare sagt att det är viktigt att just
              matchningsfunktionen förstärks, utvecklas, så att man får ett
              flertal aktörer på arbetsförmedlingssidan och har både konkurrens
              och samverkan mellan olika aktörer mellan den offentliga arbetsförmedlingen,
              olika rekryteringsföretag och akademikerförmedlingar. Det finns
              ett värde i att det är många aktörer. Det gör att man som arbetssökande
              har större möjligheter att komma upp på banan igen och att exempelvis
              en sådan sak som en handlingsplan för den arbetslöse snabbt kommer
              på plats och upplevs som meningsfull att jobba utifrån. Det leder
              till kortare arbetslöshetstider, vilket gör att fokus i debatten
              kanske kan flyttas från ersättningsnivåer till att människor faktiskt
              får ett arbete och kan försörja sig och dessutom komma in i en
              arbetsgemenskap och lämna utanförskapet.
            </seg>
            <seg n="07d30d1c">
              I reservation 5 pekar vi i Moderata samlingspartiet och även
              Kristdemokraterna på en grupp som inte riktigt passar in i det
              här a-kassesystemet, nämligen de som jobbar som familjehemsföräldrar.
              Det kan konstateras att det system vi i dag har för a-kassan inte
              är tillämpligt. Vi menar att det finns anledning att se över detta
              och att uppdraget som familjehemsförälder måste godkännas som
              ett arbete med rätt till arbetsrättslig trygghet.
            </seg>
            <seg n="8fa01675">
              Detta är en viktig sak. Vi vet ju att de här familjehemmen betyder
              kolossalt mycket. Många gånger är det svårt för kommunen att rekrytera
              personer som jobbar med detta. Således ska man inte försvåra rekryteringen
              av personer till det här angelägna uppdraget genom att ha regelsystem
              som skapar en otrygghet. Detta är angeläget, och det markerar
              vi i reservation 5.
            </seg>
            <seg n="e8814c70">
              Företagarnas situation uppmärksammar vi i alliansen i en gemensam
              reservation. Det här med företagare, arbetslöshet, ersättningar
              och ersättningsgrader är det måste jag, fru talman, säga ett svårt
              område. Vilket system man väljer är ingen självklarhet. Alldeles
              uppenbart är det beträffande den utredning som riksdagen för ett
              par år sedan begärt för att få en översyn av företagarnas ekonomiska
              situation vid arbetslöshet rimligt, tycker vi, att det beslutet
              och den beställningen från riksdagen till regeringen effektueras.
              Det är ingen imponerande handlingsförmåga. Två år senare när vi
              diskuterar detta i utskottet och nu när vi debatterar detta här
              i kammaren kan vi ju konstatera att regeringen av något skäl om
              man nu struntat i det eller kanske har en annan uppfattning helt
              enkelt låter bli att effektuera beställningen.
            </seg>
            <seg n="baf06f6c">
              Samtidigt går man, fru talman, ut och talar om alla insatser
              man gör för småföretagen för att Sverige ska blomma. Det blir
              lite grann som det brukar stå i gamla indianböcker, nämligen att
              blekansiktet talar med kluven tunga. I det ena fallet passar det
              väldigt bra att tala om vad man gör. Men när det kommer till kritan
              och handlingen, eller bristen på handling, ska bedömas konstaterar
              man från småföretagens sida att det inte är mycket.
            </seg>
            <seg n="22c84266">
              Jag skulle vilja fråga Christer Skoog om han kan ge något besked
              om när regeringen tänker effektuera detta. Inför valet kommer
              väl här givetvis som när det gäller alla andra förslag en uppsjö
              av förslag så jag kan ana att man väntat med detta till alldeles
              före valet. Det ska tydligen ta två år innan man effektuerar beställningen.
            </seg>
            <seg n="aed75e5d">
              Vidare har vi med anledning av ett antal motioner, bland annat
              en motion med Tobias Billström som första namn, tagit upp frågan
              om hur man ska samordna a-kassorna och olika arbetsmarknadslagstiftning
              i olika länder. Människor rör sig mer över gränser och jobbar
              kanske någon del av året i ett land i Öresundsregionen eller,
              kan jag i och för sig tänka mig, i västra Värmland, i norra Bohuslän
              och i Norge eller i Tornedalen och på den finska sidan. Ju mer
              det här utbytet sker, vilket är naturligt nu när vi tillhör samma
              union och eftersom det av tradition gentemot Norge varit ett ganska
              omfattande utbyte av arbete dessutom finns det ju vissa regelsystem
              som kräver att man ska ta arbete där det finns, grannlandet inkluderat
              desto mer är det ganska naturligt att det av medborgarna upplevs
              som mycket besvärande och som mycket märkligt att de där politikerna,
              som man brukar uttrycka sig, inte har löst frågan.
            </seg>
            <seg n="f82c1ff8">
              De ställer sig bakom motionärernas önskemål och krav på att det
              här klaras ut.
            </seg>
            <seg n="d3f34649">
              Vi brukar då och då ha en debatt om Nordiska rådets verksamhet.
              Någon eller några ifrågasätter verksamheten, åtminstone numera
              ganska påtagligt. Man kanske tycker att det för Nordiska rådet
              nu ser jag en av rådets verkliga förkämpar har kommit in i kammaren
              vore en angelägen utmaning att hantera de här frågorna. Efter
              alla dessa år borde det ha funnits en formel för hur arbetstagare
              ska behandlas så att man inte upplever att man faller mellan stolarna.
              Ytterst handlar det, fru talman, om den politiska viljan, givetvis
              inte bara i Sverige utan även i våra grannländer. Med tanke på
              de trivsamma former som jag har förstått att Nordiska rådets ledamöter
              jobbar, trivs, samlas och träffas under borde ett så gott samarbetsklimat
              kunna resultera i konkreta förslag och lösningar på den här typen
              av frågor. Det skulle underlätta kolossalt för enskilda arbetstagare.
              Det skulle utveckla företagsamheten i trakten, och man skulle
              få den dynamik som gränsöverskridande samarbete innebär.
            </seg>
            <seg n="84101e2f">
              Med det, fru talman, vill jag upprepa mitt yrkande om bifall
              till reservation 1. Det är det enda yrkande jag gör för tids vinnande.
            </seg>
          </u>
          <note type="speaker" n="4992111a">
            Anf. 2 TINA ACKETOFT (fp):
          </note>
          <u who="Q4933704" xml:id="i-35e60a0320a2ac3a-0" n="7a9081fa">
            <seg n="f366ee8e">
              Fru talman! Folkpartiet ställer sig bakom de gemensamma alliansreservationer
              som min kamrat Anders G Högmark har nämnt, men för tids vinnande
              yrkar jag bifall endast till reservation 7.
            </seg>
            <seg n="da1cf001">
              Fru talman! Som folkpartist och socialliberal vill jag säga och
              understryka så behöver vi inte ha en diskussion om det att en
              väl fungerande arbetslöshetsförsäkring är en frihetsfråga. Om
              det finns en ersättning vid tillfälliga perioder av arbetslöshet
              blir människor tryggare. Vi vågar prova mer. Det är logiskt och
              mänskligt att bete sig på det sättet.
            </seg>
            <seg n="5747ca3b">
              Men resonemanget om a-kassans utformning, om procentsatser och
              om tidsbegränsningar blir helt lösryckt och alldeles fel om vi
              inte konstaterar att vi allihop, var och en av oss, naturligtvis
              allra helst själva vill försörja oss. Då måste frågan hur vi kan
              försörja oss och hur vi kan få fler som kan försörja sig själva
              bilda basen också för denna diskussion.
            </seg>
            <seg n="35bbeb3f">
              För Folkpartiet är den enskilt viktigaste frågan: Hur ska vi
              få fler jobb i Sverige? Det är mot det som alla politiska diskussioner
              egentligen borde hållas. Det är grundläggande. Det är fundamentalt.
              Baserat på den frågeställningen om fler jobb och trygga människor
              ska vi då diskutera frågan om arbetslöshetsförsäkringen.
            </seg>
            <seg n="f764a81a">
              Vi i Folkpartiet är fullständigt övertygade om att 80 % är vad
              vi behöver om vi är sjuka, om vi under någon period inte kan arbeta.
              Räkningar ska fortfarande betalas, vare sig vi har ett jobb eller
              har blivit av med det av olika skäl.
            </seg>
            <seg n="37d2d989">
              Ett annat grundläggande villkor för att arbetslöshetsförsäkringen
              ska fungera är att ersättning bara ges till dem som verkligen
              behöver det. Därför kan man inte fortsätta att ge ersättning till
              folk som inte söker arbete eller konsekvent tackar nej till arbete.
              Dagens regler är mycket strikta på den punkten, det är vi alla
              överens om. Det är hur vi använder det här regelverket som däremot
              inte är lika strikt och något som Riksrevisionen har poängterat
              och som Anders G Högmark också poängterade. Allt felutnyttjande
              av trygghetssystem måste beivras, hur det än sker, så att vi kan
              vara trygga under den period då vi verkligen behöver stöd. Det
              kan inte vara någon politisk skiljelinje där.
            </seg>
            <seg n="d91c59d3">
              Fru talman! Poängen med arbetslöshetsförsäkringen är just det
              som ligger i begreppet försäkring. Det är en tillfällig försäkring
              vi pratar om. Det är inte en permanent försörjning. Därför behöver
              försäkringen förändras för att stärka rollen just som en omställningsförsäkring,
              inte långvarig försörjning. Vi vet dessutom att en sådan modell
              ökar människors möjlighet att snabbare komma tillbaka till arbete.
              Vi har flera forskningsrapporter som visar att arbetslösa söker
              arbete mera intensivt mot slutet av sin period med arbetslöshetsförsäkring.
              Det är också ett mänskligt beteende, det är inte konstigt. Man
              ska inte skuldbelägga människor. Man fungerar precis likadant
              som vem som helst. Har man ett visst mått av press på sig och
              inser att det är en försäkring, inte en försörjning, blir det
              mycket lättare att se att man själv har ett ansvar och också tar
              det ansvaret.
            </seg>
            <seg n="bebd9f96">
              För att det inte ska bli en konstig debatt sedan säger jag att
              det samtidigt naturligtvis måste finnas en politik som gör att
              det finns arbete att söka. Det går inte att göra den ena insatsen,
              man måste naturligtvis göra den andra också. Det måste finnas
              fler arbeten, fler företagare som är villiga att anställa och
              fler människor som är villiga att bli företagare. Samtidigt måste
              man se till att omställningsförsäkringen är en försäkring, inte
              en permanent försörjning det säger jag igen.
            </seg>
            <seg n="18edb07b">
              Dessutom är det självklart att den här arbetslöshetsförsäkringen
              borde vara allmän och obligatorisk och inkludera alla som förvärvsarbetar.
              Det är en trygghet, och naturligtvis måste alla på arbetsmarknaden
              införlivas i den tryggheten.
            </seg>
            <seg n="f4b89721">
              Fru talman! Det skulle inte bli någon debatt om inte Vänsterpartiet,
              eller snarare vänsterpartierna, kommer att måla upp alliansen
              som ett hot mot de arbetslösa igen. Då ber jag er att tydligt
              minnas vad jag har sagt, att all politik i denna kammare borde
              utgå från det faktum att vi alla är överens om att vi behöver
              fler jobb och att alla politiska beslut borde vara underställda
              det.
            </seg>
            <seg n="edfd2211">
              Sverige sitter, är jag fullständigt övertygad om tillsammans
              med många andra, liksom många andra EU-stater fast i en politik
              som har utformats långt före den tid där vi befinner oss i dag.
              Vi har en helt ny arbetsmarknad. Sverige är inte längre en liten
              isolerad ö. Därför har vi en ny utmaning som kräver nya lösningar.
              Nya lösningar är jobbiga för de flesta av oss.
            </seg>
            <seg n="bd43e558">
              Jag ställer frågan: Hur bra mådde alla de i morse som inte hade
              ett eget jobb att gå till? Är det inte vårt ansvar att se till
              att det först och främst måste förändras så att de får ett jobb
              att gå till?
            </seg>
            <seg n="1bc19350">
              Låt mig också säga, för att föregå debatten, att de pengar som
              alliansen genom sina förslag sparar, genom sänkta ersättningar
              och förkortade tider och mer därtill, satsar vi på hur vi ska
              få fler människor att skapa flera arbeten. Igen måste den här
              balansen till. Det går inte att bara ta och ge, utan man måste
              balansera upp på den andra sidan allt igen för att skapa möjligheter
              för fler jobb, för att säkerställa att så få som möjligt under
              en så kort period som möjligt inte kan eller får lov att försörja
              sig själva.
            </seg>
            <seg n="71d572e2">
              Vi talar om arbetslöshetsförsäkring, inte om arbetslöshetsförsörjning,
              i dag. Jag hoppas att vi alla tar det till oss, precis som det
              borde vara.
            </seg>
          </u>
          <note type="speaker" n="8f82375b">
            Anf. 3 ANNELIE ENOCHSON (kd):
          </note>
          <u who="Q4768959" xml:id="i-aad2b0dcf17020bc-0" n="ba699f5d">
            <seg n="a8401021">
              Fru talman! Jag satt i går och tittade igenom gamla handlingar
              och debatter om arbetslöshetsförsäkringen som vi haft i kammaren
              under mina tre och ett halvt år i arbetsmarknadsutskottet. Jag
              skulle kunna ta ett karbonpapper och hålla samma tal igen eftersom
              inget egentligen har skett under dessa år. Våra motioner och reservationer
              från allianspartierna avstyrks. Våra argument från alliansen är
              lika år efter år eftersom vi tror att vår politik skulle förändra
              Sverige. Men det finns en väsentlig skillnad, och det är att alla
              siffror gällande dem som lever i utanförskap, som lever i arbetslöshet,
              ökar hela tiden. Ingen förbättring har skett med Socialdemokraternas
              politik. Alla siffror pekar åt fel håll om det så rör sig om arbetslöshet,
              sjukskrivningar eller förtidspensioner. Allt medan alla förslag
              från Kristdemokraterna eller alliansen till förbättringar avstyrks!
            </seg>
            <seg n="497a461e">
              Den 17 mars förra året hade vi samma debatt om arbetslöshetsförsäkringen.
              Jag tog då upp hur många som var arbetslösa. Då var det 368 000
              medborgare. Drygt ett år senare, alltså i dag, är det 373 000
              medborgare, en ökning med 5 000. Totalt är det 8,5 % av arbetskraften.
              Till detta ska läggas alla de som är undersysselsatta, det vill
              säga alla de som skulle vilja arbeta mer om de bara fick den möjligheten.
              Det är ytterligare 268 000 medborgare. Sedan tillkommer alla arbetssökande
              heltidsstuderande, det vill säga alla de som läser vidare fast
              de hellre skulle vilja arbeta men som inte får något arbete, och
              det är ytterligare 87 000 medborgare.
            </seg>
            <seg n="910e6892">
              När man lägger ihop alla dessa siffror visar det hur stor den
              faktiska arbetslösheten är, och då får man den skrämmande siffran
              739 000 medborgare. Det är alltså 16,5 % av den arbetsföra befolkningen
              som är arbetslösa i någon form!
            </seg>
            <seg n="1584cba0">
              Socialdemokraterna har under alla dessa sina år vid makten dribblat
              med siffror för att försöka dölja sitt nederlag att de inte klarar
              av att hantera arbetslösheten. Men detta är verkligheten: 16,5
              % av den arbetsföra befolkningen är drabbade av arbetslösheten
              i Socialdemokraternas Sverige!
            </seg>
            <seg n="106245ea">
              Till utanförskapet ska också adderas alla de som är förtidspensionerade,
              och det var 555 000 personer i mars 2006, alltså över en halv
              miljon medborgare, och flera av dem lever på 64 % av sin tidigare
              inkomst. Det mest alarmerande är dock att endast 1 % av dessa
              en halv miljon människor kommer att återgå till ett arbete. De
              allra flesta blir alltså resten av livet hänvisade till ett utanförskap.
            </seg>
            <seg n="8e3532eb">
              Kristdemokraterna och alliansen vill ha en kursändring i Sverige,
              en kursändring som innebär att allt arbete ska löna sig och att
              det ska gå att försörja sig på sin lön. Denna kursändring innebär
              följande:
            </seg>
            <seg n="97b71e5d">
              Fru talman! Jag har nu redovisat några av de förslag som Kristdemokraterna
              tillsammans med sina kolleger i alliansen har lagt fram för att
              stimulera till att flera arbeten skapas och att flera kan komma
              ur sin arbetslöshet. Mina allianskolleger har redan redovisat
              några andra reservationer och även kommenterat Riksrevisionens
              styrelses förslag, så jag vill avstå från att vidare kommentera
              detta.
            </seg>
            <seg n="06444067">
              Jag vill i stället övergå till en annan viktig reservation, och
              den berör familjehemsföräldrarnas utsatta situation när det gäller
              just arbetslöshetsförsäkringen.
            </seg>
            <seg n="2938a1dc">
              Att vara familjehemsförälder är en viktig uppgift som inte bara
              tar mycket tid i anspråk utan även kräver stort känslomässigt
              engagemang. Kommunerna annonserar ofta efter familjehem, men det
              är ofta svårt att hitta nya familjer som är beredda att öppna
              sina hem. Med alltfler splittrade och trasiga familjer med otrygga
              barn som far illa, behövs det fler trygga och omvårdande familjehem
              som orkar bära den extra arbetsbelastning det innebär att ta hand
              om ett barn vars föräldrar av olika skäl inte klarar sin föräldraroll.
            </seg>
            <seg n="a5b8622f">
              På grund av det stora engagemanget krävs i många fall att en
              familjehemsförälder stannar hemma på heltid. Att ha ett familjehemsuppdrag
              räknas emellertid normalt inte som ett förvärvsarbete eftersom
              det inte är fråga om en anställning utan om ett arvoderat uppdrag.
              De utför ett heltidsjobb för samhället men får inte tillgodoräkna
              sig detta när det gäller möjligheten till arbetslöshetsförsäkring.
              Enligt min erfarenhet från vänner som är familjehemsföräldrar
              krävs det mycket arbete, tid, tålamod och tårar för att kunna
              fungera som ställföreträdande förälder.
            </seg>
            <seg n="17257a9c">
              Att alla som utför ett arbete av något slag ska ha rätt till
              arbetslöshetsförsäkring är en självklarhet, men detta gäller inte
              för en familjehemsförälder. Den parlamentariska kommittén som
              arbetade med dessa frågor kom i oktober 2005 med sitt betänkande
              Källan till en chans Nationell handlingsplan för den sociala barn-
              och ungdomsvården . Där föreslår man att villkoren för familjehemsföräldrar
              och kontaktpersoner bör utredas särskilt.
            </seg>
            <seg n="b15db24a">
              Kristdemokraterna anser att uppdraget som familjehemsförälder
              måste godkännas som ett arbete med rätt till arbetsrättslig trygghet.
              Jag vill därför ställa frågan till regeringen och här i kammaren
              till utskottets socialdemokratiske talesperson Christer Skoog:
              När kommer familjehemsföräldern att få samma rättigheter inom
              trygghetsområdet som vi andra arbetande?
            </seg>
            <seg n="505caa7e">
              Fru talman! Jag ställer mig bakom alla våra reservationer men
              yrkar bifall endast till reservation nr 5.
            </seg>
          </u>
          <note type="speaker" n="01e1dfd4">
            Anf. 4 ANDERS WIKLUND (v):
          </note>
          <u who="Q4753949" xml:id="i-3003acd2584c02d6-0" n="eda21f7b">
            <seg n="50d7afe6">
              Fru talman! Som redan påtalats här från talarstolen har Riksrevisionen
              efter att ha granskat hur arbetsförmedlingar och a-kassor tillämpar
              försäkringen funnit skäl att vara kritisk. Det är uppenbart att
              det finns brister. Det är också anledningen till att Ams har fått
              uppdraget att försöka rätta till bristerna. Det pågår också ett
              utvecklingsarbete som jag tycker ligger väl i linje med de problembeskrivningar
              och åtgärder som Riksrevisionen föreslår. Det råder alltså ingen
              tvekan om att för försäkringens legitimitets och trovärdighets
              skull är det viktigt att arbetsförmedlingen och a-kassorna tillämpar
              reglerna på ett så likformigt och rättssäkert sätt som möjligt.
            </seg>
            <seg n="f3cfaecf">
              Med det sagt kan jag ibland tycka att kritiken blir lite fyrkantig
              och ensidig. Dels tycker jag inte att man beaktar alla aspekter
              på regelverket, dels tycker jag att det finns en tendens att förenkla
              när behovet snarare är att problematisera, för förmedlingarna
              har i dag en betydligt tuffare uppgift än tidigare. Arbetsmarknadsförutsättningarna
              har förändrats i grunden.
            </seg>
            <seg n="3eb19bf6">
              Ta till exempel kravet på vidgat sökområde, geografiskt och yrkesmässigt,
              efter de första 100 dagarna. Sker inte det ska ersättningen sättas
              ned. Så ser grundregeln ut. Men ofta glömmer man då bort att förmedlingen,
              enligt precis samma regelverk, i det enskilda fallet ska ta skälig
              hänsyn till personliga förhållanden, vilket kan handla om hälsa,
              ålder, familjesituation eller en rad andra orsaker till lokal
              bundenhet, vilket kan få till följd att full ersättning kan utgå
              även efter de första 100 dagarna och helt enligt regelverket.
            </seg>
            <seg n="6c0b6f62">
              Förmedlarna måste alltså göra bedömningarna. Därmed kan förstås
              utfallet komma att variera mellan olika handläggare, förmedlingar,
              ja, till och med delar av landet. Men jag tror att det är ofrånkomligt
              som regelverket är utformat, och det måste ju finnas utrymme för
              personligt hänsynstagande och bedömningar i enskilda fall. Allt
              annat vore ju fullständigt orimligt.
            </seg>
            <seg n="a2a6d82c">
              Ett annat exempel är kravet på sökintensitet. Som en följd av
              den kritik som riktats mot förmedlingarna har sökintensiteten
              ökat under senare tid. Den fråga jag ställer mig, och som vi alla
              naturligtvis kan ställa oss, är om det har inneburit en förbättring.
            </seg>
            <seg n="5e095948">
              Det är tveksamt, och jag tror att många arbetsgivare delar min
              tveksamhet. Det gäller i alla fall dem som plötsligt sitter med
              travar av ansökningshandlingar att hantera för varje utannonserat
              ledigt jobb, och som vi dessutom kräver med rätta ska behandlas
              på ett seriöst sätt.
            </seg>
            <seg n="ded84fbe">
              Detta klarar de naturligtvis inte. Den administrativa belastningen
              blir alldeles för stor när man ska hantera kanske hundratals ansökningar
              för varje ledigt jobb. Risken är uppenbar att arbetsgivaren i
              större utsträckning i stället förlitar sig på informella nätverk,
              personliga kontakter och så vidare, när rekryteringsbehov uppstår
              och därmed också väljer bort arbetsförmedlingen.
            </seg>
            <seg n="3864ad2c">
              Dessutom ökar inte jobbchanserna per automatik till följd av
              att arbetslösa söker fler lediga jobb. Utsikterna till framgång
              blir ju inte större för att exempelvis en arbetslös ungdom, som
              kanske hoppat av gymnasiet och inte ens har fullständiga betyg,
              förmås söka jobbet som personalchef i ett mindre företag, utbildad
              svetsare eller varför inte kvalificerad säljare bara för att de
              jobben råkar vara lediga.
            </seg>
            <seg n="2dff35a1">
              Utan kvalitet i sökandet blir måluppfyllelsen helt utan värde.
              Det handlar alltså inte bara om att söka ett ökat antal lediga
              jobb, utan om att söka ett ökat antal relevanta, lämpliga, jobb,
              helt enligt a-kassans regelverk.
            </seg>
            <seg n="af5e84a8">
              Till detta kan naturligtvis läggas den andra sidan av myntet,
              nämligen efterfrågan på arbetskraft, som generellt sett är lägre
              i dag än tidigare och som dessutom blivit mer selektiv. Det finns
              helt enkelt för få nya jobb att söka, vilket jag tror är det grundläggande
              problemet, och för att lösa det problemet hjälper det inte att
              skärpa regelverket.
            </seg>
            <seg n="47209b43">
              Fru talman! Jag vill helt kort även peka på ett annat aktuellt
              problem. 2001 höjdes taket i arbetslöshetsförsäkringen. Följden
              blev att i genomsnitt ca 80 % av alla anslutna medlemmar kunde
              räkna med att få 80 % av inkomstbortfallet i ersättning om det
              tråkiga inträffade att jobbet förlorades. 2004 kunde ca 70 % räkna
              med samma ersättning. Jag har i och för sig inga aktuella uppgifter,
              men jag skulle tro att det i dag rör sig om 6065 %. På några få
              år har försäkringsvillkoren alltså i praktiken förändrats utan
              att riksdagen fattat beslut om det. Jag menar att det är en helt
              orimlig ordning. Lösningen på problemet heter förstås indexering
              av den högsta dagpenningnivån, det vill säga följsamhet med löneutvecklingen.
            </seg>
            <seg n="27611d24">
              Det är också orimligt med de stora skillnaderna i villkor mellan
              sjukförsäkringen och arbetslöshetsförsäkringen. Det är samma inkomstbortfallsprincip
              som gäller och ersättningsnivån är densamma, 80 % av förlorad
              inkomst, men skillnaderna i utfall är stora eftersom färre än
              80 % i a-kassa når dessa nivåer på grund av att taket är lägre.
              Dessutom kommer skillnaderna att förstärkas när den aviserade
              höjningen i sjukförsäkringen så småningom genomförs. Jag menar
              nog att detta är en av de allra viktigaste uppgifterna för en
              ny vänstermajoritet att ta itu med efter valet.
            </seg>
            <seg n="4695223b">
              Andra uppgifter som en vänstermajoritet också bör ta itu med
              efter valet är intressevillkoren i försäkringen. De nuvarande
              reglerna var relevanta för gårdagens arbetsmarknad, men de fungerar
              allt sämre i dag. Mångfalden av deltider, korta tillfälliga anställningar
              ibland varvade med studier och så vidare, stänger ute väldigt
              många. Vi behöver alltså lägre trösklar in i försäkringen.
            </seg>
            <seg n="786b87aa">
              Slutligen, fru talman, anser jag att även den sjuåriga begränsningsregeln
              för överhoppningsbar tid, som infördes 2001, efter valet borde
              ses över av en ny vänstermajoritet. Den känns rätt kontraproduktiv
              mot bakgrund av vänstermajoritetens politiska ambitioner att hjälpa
              långtidssjukskrivna och förtidspensionerade tillbaka till arbetslivet.
              Det handlar om personer som kan ha varit frånvarande under mycket
              lång tid och som har en ganska svår och mödosam väg tillbaka till
              arbetslivet. Vore det då inte naturligt att se till att de åtminstone
              hade rätt till ersättning från a-kassan när de så småningom närmar
              sig arbetsmarknaden?
            </seg>
            <seg n="4492d32d">
              För den skull behöver man ju inte slopa sjuårsregeln helt. Det
              går att göra undantag om bara viljan finns, och som den naturligaste
              sak i världen uppstår frågan: Varför skulle den inte finnas nu
              när den fanns då undantag gjordes för medföljande till utlandsstationerade
              statstjänstemän? Om jag inte minns fel träder det i kraft den
              1 januari 2007. Och ärligt talat, fru talman: Medföljande till
              utlandsstationerade statstjänstemän hör väl knappast till de mest
              utsatta och prioriterade grupperna på arbetsmarknaden. Därför
              utgår jag från att den nya vänstermajoriteten fixar detta efter
              valet.
            </seg>
          </u>
          <note n="99fdbce3">
            Avslutningsvis yrkar jag bifall till reservation 3 och 4. I övrigt
            ställer vi oss bakom utskottets förslag i betänkandet.
          </note>
          <note type="speaker" n="0476985b">
            Anf. 5 MARGARETA ANDERSSON (c):
          </note>
          <u who="Q4935882" xml:id="i-e49042aae5a9c769-0" n="15b89004">
            <seg n="7822af0f">
              Fru talman! Arbetslöshetsförsäkringen är en viktig försäkring.
              Det är en omställningsförsäkring som ska omfatta alla. Den behövs
              när så många människor i dag drabbas av arbetslöshet, och då är
              det inte bra om den inte tillämpas på ett rättvist och någorlunda
              likformigt sätt. Det går aldrig att få den absolut rättvis eftersom
              människors liv inte är exakt likadana, men från Centerpartiets
              sida instämmer vi naturligtvis i det som riksrevisorerna fört
              fram i sin rapport.
            </seg>
            <seg n="617f5dd1">
              Att likformigheten i regelverket kanske inte riktigt fungerar
              längre beror nog på att det kom till på 1970-talet när samhället
              såg annorlunda ut. Jag har ett exempel från min hemkommun. Det
              gäller en kvinna som börjar komma lite till åren. Hon har jobbat
              hela sitt liv av och till och haft ganska många jobb. Framför
              allt har hon jobbat som städerska, eller lokalvårdare eller vad
              det nu kan heta för tillfället. Hon har i alla fall sett till
              att det blivit rent och fint på många ställen.
            </seg>
            <seg n="5122207e">
              Hon skulle gärna vilja utbilda sig lite grann för att ha en större
              chans att få ett nytt jobb. Just nu är hon arbetslös, men framåt
              hösten, när flera i kommunen går i pension, tror hon att hon kan
              få ett nytt jobb. För att ändå kunna känna sig lite säkrare hade
              hon alltså velat gå en utbildning. Hon kan emellertid inte jobba
              mer än 80 % då hennes make för några år sedan drabbades av en
              stroke och därför behöver extra hjälp hemma. Han klarar inte av
              att göra så mycket själv, utan hon får ta ett stort ansvar. Det
              betyder att hon inte står till arbetsmarknadens förfogande till
              mer än 80 %, och därmed är hon utesluten från möjligheten att
              kunna utbilda sig med a-kassa.
            </seg>
            <seg n="f29862fc">
              Detta är ett exempel på sådant som jag tycker att vi behöver
              se över. Vi behöver se till att människor får lite större chans
              till utbildning och till att kunna stå till arbetsmarknadens förfogande
              i den grad de klarar av. Alternativet i detta fall skulle vara
              att kvinnan jobbade heltid och då kanske i stället hemtjänsten
              behövde komma hem till dem för att serva hennes man. Det skulle
              inte bli billigare för samhället.
            </seg>
            <seg n="87547dbe">
              En annan grupp som fortfarande lever i samma otrygghet som för
              ett antal år sedan är företagarna. Det finns många småföretagare
              som är väldigt oroliga och som inte har samma trygghet som de
              anställda om företaget skulle gå sämre eller tvingas lägga ned.
              Dessa företagare vet inte riktigt hur deras a-kassa ser ut, och
              framför allt tvingas de lägga ned allt innan de kan få ersättning
              från a-kassan. Jag har en god vän som fick kämpa länge innan hon
              kunde få sin a-kasseersättning. Det var 711 frågor som skulle
              besvaras i flera omgångar innan hon fick ut sin rättmätiga ersättning.
              Det är sådana saker som behöver ses över. Regelverket behöver
              stramas upp, bli tydligare och enklare.
            </seg>
            <seg n="d4eed516">
              Om vi inte ser till att företagarna som individer får rätt till
              en bättre trygghet kommer vi inte heller att få fler jobb i det
              här landet. Och vi måste få fler jobb för att fler människor ska
              kunna komma i arbete, för att inte alltför många ska behöva leva
              på den ersättning som a-kassan ger.
            </seg>
            <seg n="524d42bd">
              Därför är tryggheten för företagarna så viktig, så att de vågar
              starta fler företag, så att de kan anställa och se till att hjulen
              kommer i gång. Det är oerhört viktigt för hela samhället. Då blir
              a-kassan en trygghetsförsäkring under en omställningstid, och
              den kommer inte att överbelastas för att människor känner osäkerhet
              och otrygghet. Därför, fru talman, yrkar jag bifall till reservationerna
              1 och 6.
            </seg>
          </u>
          <note type="speaker" n="1963b980">
            Anf. 6 ULF HOLM (mp):
          </note>
          <u who="Q520956" xml:id="i-3fe0e678611df9d5-0" n="60adce53">
            <seg n="97898560">
              Fru talman! Jag ber om ursäkt för att jag är lite förkyld. Men
              det ska nog gå bra att få upp ångan även i detta ärende.
            </seg>
            <seg n="639405c2">
              Naturligtvis är det viktigaste i det här ärendet att skaffa fram
              jobb. Men jag tänkte inte gå in så mycket på det eftersom den
              rödgröna majoriteten ganska snart kommer att lägga fram en vårbudget
              där det bland annat ingår ett småföretagarpaket för att skapa
              fler arbeten. Den debatten får vi återkomma till längre fram.
            </seg>
            <seg n="ca8fcc90">
              Det här ärendet handlar om Riksrevisionens styrelses framställning
              om hur arbetslöshetsförsäkringen fungerar kontroll och effektivitet.
              Granskningen visar på ganska stora brister i tillämpningen av
              försäkringen. De måste tas på allvar, och jag menar att det också
              görs. Regeringen har nio olika åtgärder på gång för att åtgärda
              de brister som finns. Bland annat har vi i budgetförhandlingarna
              fått mer resurser till Arbetsmarknadsverket för att anställa personer
              för att stärka kontrollverksamheten. När nu dessa åtgärder har
              aviserats förstår jag inte riktigt varför det måste göras ett
              tillkännagivande om just detta. Det verkar lite överflödigt.
            </seg>
            <seg n="501c561c">
              Mycket handlar om legitimiteten för trygghetssystemet. Det är
              viktigt att säkerställa att det ingår ett ordentligt kontrollsystem,
              så att man kan se över de brister som finns.
            </seg>
            <seg n="ac558cab">
              Men i minst lika hög grad handlar det om att se de arbetslösa
              som individer och inte som en stor klump. Det måste finnas individuella
              handlingsplaner. Det måste vara en någorlunda likartad behandling
              och man måste ha respekt för de arbetslösa. Det handlar just om
              att hjälpa dem att söka arbete. Det är ju anledningen till att
              vi har en arbetslöshetsförsäkring.
            </seg>
            <seg n="5cfa5ced">
              Det svenska trygghetssystemet bygger i mycket på inkomstbortfallsprincipen.
              Det är en viktig princip, men den innebär problem för dem som
              inte kommer in i arbete som ger inkomst. Det är särskilt tre grupper
              som har svårt att komma in i systemet på grund av de inträdeskrav
              som finns, nämligen ungdomar, kvinnor och invandrare. I dessa
              grupper har man många tillfälliga anställningar och deltidsanställningar.
              Regelsystemet leder till en strukturell diskriminering av dessa
              grupper.
            </seg>
            <seg n="9e9f110d">
              Jag tycker att man borde se över kravet på medlemskap i arbetslöshetskassan.
              Regelverket bör ses över så att dess konsekvenser inte blir så
              påfallande som de är i dag. Jag hoppas att vi kan få en utredning
              av detta längre fram. Därmed yrkar jag bifall till Miljöpartiets
              och Vänsterns gemensamma reservation 4 under punkt 8, som handlar
              om att vi vill få en översyn av detta.
            </seg>
            <seg n="8c11f78a">
              Anders G Högmark tog upp företagares rätt till a-kassa. Där gjorde
              Miljöpartiet och de fyra borgerliga stödpartierna en uppgörelse
              för två år sedan om att regeringen skulle tillsätta en utredning.
              Såvitt jag vet tillsattes faktiskt en sådan för någon vecka sedan.
              Det innebär att det inte är någon större mening med att bifalla
              den reservationen. Jag får hoppas att Christer Skoog kan utveckla
              detta, men jag är ganska säker på att en sådan utredning nu är
              tillsatt. Tyvärr tror jag dock inte att den blir parlamentarisk.
              Det blir väl i så fall kanske ett ärende för KU längre fram. Jag
              tycker hur som helst att det är viktigt att vi får en utredning
              om detta. Småföretagare är faktiskt en utsatt grupp, och deras
              intressen tas dåligt till vara i det nuvarande systemet. I många
              fall är de mer utsatta än de anställda. Det betyder att systemet
              är diskriminerande mot småföretagare. Det är viktigt att det ses
              över.
            </seg>
            <seg n="c94f3736">
              Den sista punkt jag vill ta upp gäller överhoppningsbar tid.
              Anders Wiklund var inne på att det finns en regel om att den tid
              som får hoppas över vid bestämmande av ramtiden är begränsad till
              sju år. Den bör tas bort. Jag tror att den kan få oönskade effekter
              och leda i en annan riktning än vi vill när det gäller politiken.
              Därför är det bra att det i betänkandet står att regeringen ska
              följa upp effekterna av den regel som finns. Om det inte är tillräckligt
              är vi i Miljöpartiet beredda på att vi kanske får se över detta
              under nästa mandatperiod och ändra denna regel så att den inte
              är kontraproduktiv.
            </seg>
          </u>
          <note type="speaker" n="919ab69d">
            Anf. 7 CHRISTER SKOOG (s):
          </note>
          <u who="Q6180159" xml:id="i-9aedc01b651cc6bb-0" n="0f0175b1">
            <seg n="94fa36f2">
              Fru talman! Ibland undrar jag om vi lever i olika världar. Vi
              i arbetsmarknadsutskottet får en hel del information om hur arbetsmarknaden
              utvecklas. Vi brukar få ett litet grönt plånboksinlägg. Om man
              studerar det, Annelie Enochson och andra, och jämför december
              i fjol med december året innan, finner man att antalet arbetade
              timmar har ökat med fem miljoner. Hur man kan få det till ökad
              arbetslöshet och minskad sysselsättning övergår mitt förstånd!
              Det är väl en högre matematik som ni har er emellan. Det skulle
              vara klädsamt om vi höll oss till de officiella fakta som finns,
              och som vi ju brukar lita till.
            </seg>
            <seg n="4b6cd16d">
              När man hör det som sägs från de partier på högerkanten som försöker
              samarbeta för en eventuell valseger kan man få intrycket att det
              snart inte är en enda människa kvar som jobbar här i landet. Det
              är direkt fel. Det finns faktiskt rätt många människor som har
              ett arbete att gå till varje dag. I den statistik som ni tar fram
              jag vill kalla den för lögn, för det finns ingen sanning i den
              är det ett alldeles för högt antal som är öppet arbetslösa. Man
              har räknat in studerande, personer som vistas utomlands, dem som
              fullgör sin värnplikt och dem som är tjänstlediga för att till
              exempel utföra politiska uppdrag här i riksdagen eller andra politiska
              uppdrag. Man säger att de är arbetslösa. Som jag uppfattar det
              har både Annelie Enochson och andra här i kammaren arbetat mycket
              hårt, så jag tycker att det är fel att räkna in dem i statistiken
              över arbetslösa. Vi skulle tjäna på att hålla oss till fakta.
              Vi behöver inte framställa situationen som värre än den är.
            </seg>
            <seg n="1b6ae975">
              Arbetslöshetsförsäkringen är en omställningsförsäkring. Det är
              en försäkring med lång och god tradition i svensk vardag. Det
              är en del av den svenska modellen, sprungen ur de svenska fackföreningarna
              när man inte hade möjlighet att hålla de anställda med jobb hela
              året. Det finns i dag 37 olika arbetslöshetskassor. Av dessa är
              fem avsedda för företagare. Företagares arbetslöshetsförsäkringsmöjlighet
              är egentligen rätt väl tillgodosedd. Det finns fem olika möjligheter
              för en företagare att vara med i en a-kassa.
            </seg>
            <seg n="b85d3fd0">
              Enligt statistik från SO, Arbetslöshetskassornas Samorganisation,
              betalades det ut 31,2 miljarder i fjol. Det är mycket pengar,
              men det är 1,4 miljarder mindre än året innan. Alltså kan man
              se en tendens till minskad arbetslöshet och en ökad efterfrågan
              både på den privata marknaden och på tjänstemarknaden över huvud
              taget, men man ser också resultat av en del av de arbetsmarknadspolitiska
              insatser som vi i denna kammare har fattat beslut om.
            </seg>
            <seg n="3f42e229">
              Man kan titta på det antal som har fått ersättning. Statistiskt
              sett var det, om man ser på ett genomsnitt förra året när det
              gäller dem som fick ersättning från a-kassorna, 230 000 personer.
              Det är långt ifrån de där 1,5 miljarderna eller miljonerna som
              ni använder.
            </seg>
            <seg n="c8c078b9">
              I det här betänkandet redovisades lite grann av de förslag som
              Riksrevisionen har kommit med. Man kan titta på kontroll och effektivitet
              i arbetslöshetsförsäkringen. Låt mig då göra en reflexion den
              bygger inte på min egen erfarenhet utan på erfarenheter som finns,
              jämförelser internationellt! Den svenska arbetslöshetsförsäkringen
              är mycket effektiv administrativt. Det är låga administrativa
              kostnader tack vare många duktiga medarbetare men också tack vare
              den tekniska utvecklingen och införandet av datorsystem och annat.
            </seg>
            <seg n="734e373d">
              Vad gäller kontrollen tycker jag att det finns en övertro i debatten
              på att man bara ska kontrollera och kontrollera. Den arbetssökande
              ska söka ett visst antal arbeten. Det är självklart att man ska
              söka de arbeten som är lämpliga. Men att bara sitta och räkna
              kryss för hur många jobb man har sökt tycker jag är dåligt. Det
              gäller ju att söka de jobb som man har chans att få. Annars belastar
              det bara personalavdelningar och annat. Dessutom tappar man kanske
              som arbetssökande sugen när man blir tvingad av reglerna, som
              en del upplever det, att söka även de jobb som är omöjliga och
              man bara får nej hela tiden.
            </seg>
            <seg n="fe2a5a8e">
              Företagandet och arbetslöshetsförsäkringen nämns vid flera tillfällen.
              Som jag sade tidigare finns det fem olika kassor där företagare
              kan vara med om de vill, och de flesta företagare är väl det.
              Anders G Högmark lever i Småland i ett företagsintensivt område.
              Jag lever också i ett företagsintensivt område. Jag tror att Sölvesborg,
              min hemkommun, har nästan fler företagare per invånare än till
              och med Gnosjö. Jag vet att det här är viktiga frågor, men de
              flesta väljer att vara med i en av de här kassorna. Sedan får
              vi se vad som händer med utredningen framöver.
            </seg>
            <seg n="2a0a9cdb">
              Inträdesvillkoren är diskuterade, och jag kan väl hålla med om
              att de är lite snåriga. Det kan vara lite svårt att förstå detta,
              så det behöver man kanske se över i en framtid.
            </seg>
            <seg n="d2664c7e">
              Utlandsarbete är också upptaget i en del reservationer. Låt oss
              ta ett exempel från den allmänna debatten! De som lyssnar och
              läser protokollet har kanske hört historien om byggnadsarbetaren
              från Värmland som, när han var arbetssökande, blev anvisad ett
              jobb i Norge av arbetsförmedlingen. Han kände inte för det och
              kunde inte ta detta av olika skäl. Och hans a-kassa, Byggnads
              a-kassa, stängde av honom.
            </seg>
            <seg n="a7993802">
              Som lagstiftare kan man väl säga att lagen i detta avseende inte
              är knivskarp när det kan vara en sådan tolkning. Jag tycker och
              det tror jag att flera tycker att det är viktigt att man tar de
              arbeten som finns, även om det skulle vara en nationsgräns emellan,
              så länge det sker på frivillig väg. Och man ska vara medveten
              om de olika förutsättningar som gäller i olika länder med olika
              socialförsäkringssystem, så att man inte drabbas av något som
              man egentligen inte skulle behöva drabbas av om man hade kunskap.
              Men att gå därifrån till att med hjälp av svensk lag kunna tvinga
              en människa att ta ett jobb i ett annat land ifrågasätter jag
              starkt. Det här tycker jag att vi verkligen behöver se över och
              rätta till, om det skulle behövas.
            </seg>
            <seg n="2c7401a9">
              Den överhoppningsbara tiden har nämnts av både Anders och Ulf.
              Och den överhoppningsbara tidens begränsningsregel på sju år tror
              jag också är en lite förlegad administrativ åtgärd. Vi kan väl
              inte direkt fatta något beslut om det i dag, men jag uppskattar
              väldigt mycket att utskottet, enigt, har skrivit så hårt att vi
              utgår från att regeringen noga ska följa den här frågan och komma
              tillbaka med åtgärder om så erfordras.
            </seg>
            <seg n="f133b906">
              Jag kan ta ett exempel från verkligheten. En kvinna jag kan kalla
              henne Jessica gick in i väggen, som man brukar säga. Hon arbetade
              alltså för mycket. Hon hade svårt att komma tillbaka och gick
              igenom en lång rehabilitering. När hon nu har rehabiliterats tillbaka
              och kunnat söka ett arbete igen har helt plötsligt sju år gått,
              och hennes tidigare intjänade dagar har då bara försvunnit. Jag
              tror att det är svårt för oss politiker, vilket parti vi än tillhör,
              att försöka förklara rimligheten i detta när vi alla vill och
              strävar efter att folk ska komma tillbaka, även om det ibland,
              tyvärr, kan ta lång tid att rehabiliteras.
            </seg>
          </u>
          <note n="db460d32">
            Fru talman! Jag vill yrka bifall till förslaget i betänkandet
            och avslag på samtliga reservationer.
          </note>
          <note type="speaker" n="3b891613">
            Anf. 8 ANDERS G HÖGMARK (m) replik:
          </note>
          <u who="unknown" xml:id="i-e4b4c86aa8bb7611-1" n="84f21533">
            <seg n="7496e3a5">
              Fru talman! Man skulle kunna säga att den här debatten nästan
              är onödig med tanke på att alla partier i den här kammaren borde
              kunna ställa sig bakom de slutsatser som Riksrevisionen presenterar,
              de två konkreta förslagen. Men det ligger på något sätt i sakens
              natur att regeringen ska tala om att man egentligen har tänkt
              även på detta. Det märkliga är då att man inte har åstadkommit
              mer när man har varit så klarsynt. Det är ju faktiskt Christer
              Skoogs partivänner som sitter i regeringsställning.
            </seg>
            <seg n="d90365b2">
              Det finns också en annan iakttagelse i den här debatten, och
              det är att väldigt mycket intresse fokuseras kring vikten av att
              så många som möjligt inte behöver beröras av arbetslöshetsförsäkringen.
              Med andra ord handlar det om att det skapas flera jobb.
            </seg>
            <seg n="5c3851f8">
              Någon sade här att problemet ligger i att det finns för få jobb.
              Det ligger säkert mycket i detta. Den sittande regeringen har
              varit för dålig på att skapa goda förutsättningar för småföretagsamheten.
              Det är givetvis basen att det finns en ekonomisk aktivitet som
              gör att människor är intresserade av att förverkliga sina idéer,
              framför allt då i de mindre företagen, starta nytt. Det är allvarlig
              kritik. Jag tror att den kom från något av samarbetspartierna
              inom regeringsgrupperingen. Så där finns det en klar poäng, och
              det är ganska uppenbart att det har brustit.
            </seg>
            <seg n="6ed58d09">
              Sedan är det alldeles uppenbart att det finns brister hos arbetsförmedlingen.
              Det finns de arbetsförmedlingar som gör ett väldigt gott jobb,
              men det finns också de som gör ett mycket dåligt jobb och redovisar
              väldigt dåliga resultat. Här är det viktigt att vi får förbättringar
              av matchningen mellan de sökande och de som kan erbjuda någon
              form av arbete.
            </seg>
            <seg n="b080dc5d">
              Sedan talade Christer Skoog om att han skulle släppa något stort
              meddelande här om att det skulle ha hänt någonting på utredningsfronten.
              Företagare har nu i två år undrat varför man inte effektuerar
              riksdagens beslut. Är det så lyckligt att Christer Skoog, tillsammans
              med Ulf Holm, nu kan meddela att utredningen är i gång?
            </seg>
          </u>
          <note type="speaker" n="76701220">
            Anf. 9 CHRISTER SKOOG (s) replik:
          </note>
          <u who="Q6180159" xml:id="i-9aedc01b651cc6bb-1" n="0f0175b1">
            <seg n="beda616e">
              Fru talman! Jag tror att många enskilda tjänstemän och arbetsförmedlare
              som finns i vårt avlånga land gör ett gott jobb. De har olika
              förutsättningar och ser lite olika på saker och ting. Det är väl
              inte konstigt om det vid något tillfälle skulle hända att man
              behandlar sökande olika. Det är inte bra. Men så länge det är
              människor som hanterar människor är det klart att det kan bli
              olika. Det viktiga för oss är ju att se till att det blir en lagstiftning
              som är lika för alla och en rättssäkerhet för alla. Där tror jag
              att vi har nått ganska långt. Jag är medveten om att det, i och
              med att vi har en förändrad situation på arbetsmarknaden, krävs
              att vi lagstiftare hänger med. I vissa avseenden har vi kanske
              inte gjort det. Jag tänker inte minst på arbetslösa som studerar.
              Det var ju otänkbart för ett tjugotal år sedan att man skulle
              kunna ha en arbetslöshetsförsäkring när man studerade till exempel.
            </seg>
            <seg n="0bd434e9">
              Vi har nog anledning att gemensamt se över detta, och mig veterligt
              ligger det en proposition på riksdagens bord där man tar upp vissa
              delar av arbetslöshetsförsäkringen. Det är en proposition som
              kommer att behandlas i utskottet så småningom.
            </seg>
            <seg n="e890f97d">
              Det tillkännagivande som kom fram i riksdagen för två år sedan
              genom en annorlunda, jag vill inte säga ohelig, allians innebar
              att regeringen skulle återkomma med en utredning om hur småföretagens
              arbetslöshetsförsäkring skulle utvecklas. I ett pressmeddelande,
              den 30 mars, meddelade Thomas Östros, eftersom frågan ligger där,
              att regeringen ska tillsätta en enmansutredare med en parlamentarisk
              grupp, en referensgrupp. Men det ska vara ett lite bredare anslag.
              Det ska inte bara handla om arbetslöshetsförsäkring utan om sjukförsäkring,
              föräldraförsäkring och liknande ur företagarperspektivet. Därför
              tror jag nog att vi i det avseendet är väl tillgodosedda, och
              jag tror att företagen kommer att uppskatta detta.
            </seg>
          </u>
          <note type="speaker" n="660f6899">
            Anf. 10 ANDERS G HÖGMARK (m) replik:
          </note>
          <u who="unknown" xml:id="i-e4b4c86aa8bb7611-2" n="84f21533">
            <seg n="66b5b903">
              Fru talman! Ja, då har vi fått besked. Efter två år har regeringen
              äntligen kommit till skott och kunnat redovisa någon form av direktiv
              som om ytterligare några år ska kunna innebära att företagare
              av kött och blod, som sitter i en verklighet, kan känna att några,
              kanske påtagliga, förbättringar kommer till stånd. Det är verkligen
              att nonchalera dem. Det är visserligen bättre sent än aldrig,
              men jag tycker att det är beklagligt.
            </seg>
            <seg n="6797d489">
              Sedan förs det en debatt här, och Christer Skoog talade om att
              det var si eller så många som var arbetslösa. Min fråga till Christer
              Skoog är: Är det inte för många som är arbetslösa? Det är alliansens
              utgångspunkt. Det är för många som är arbetslösa. För den enskilda
              personen, som bor i Småland eller i Norrland eller någon annanstans,
              är det ganska ointressant om det är 1,1 miljon eller 1,2 miljoner
              eller 0,9 miljoner som är arbetslösa och känner utanförskapet.
              Vår poäng är att det är för många som i onödan är arbetslösa.
              De är arbetslösa på grund av att regeringen har fört och uppenbarligen
              tänker fortsätta att föra, om olyckan skulle vara framme att man
              får fortsatt förtroende efter valet, en politik som inte ger den
              där kraftiga farten åt småföretagen.
            </seg>
            <seg n="313e7f09">
              Det är för många som är arbetslösa. Delar Christer Skoog alliansens
              uppfattning att det är för många som är arbetslösa och att det
              finns ett samband mellan den förda politiken och antalet arbetslösa?
              Eller tror han på något slags krafter uppifrån eller någon annanstans
              som något slags okänd hand som vilar över detta?
            </seg>
            <seg n="17d6c205">
              Vi ser att det finns ett samband med regeringens valhänthet att
              hantera arbetsmarknadspolitik, näringspolitik och småföretagarpolitik.
              Det handlar om hela attityden till småföretagandet. Det finns
              ett samband mellan det och de många människor som går arbetslösa.
            </seg>
            <seg n="fbb24b7a">
              Det handlar om ungdomsarbetslösheten och oförmågan att ha en
              bra utbildning i ungdomsskolan. Det gör att unga människor har
              för dåligt på fötterna när de ska möta arbetsmarknaden. Det är
              ni, Christer Skoog och hans regering, som bär det fulla ansvaret.
              Det är inte någon osynlig hand som på något sätt styr och ställer.
            </seg>
            <seg n="9c0be962">
              Socialdemokraterna har under ett stort antal år haft ansvaret.
              Det är ni som ansvarar för att vi har många arbetslösa. Delar
              Christer Skoog uppfattningen att det är för många som är arbetslösa?
            </seg>
          </u>
          <note type="speaker" n="79fabc43">
            Anf. 11 CHRISTER SKOOG (s) replik:
          </note>
          <u who="Q6180159" xml:id="i-9aedc01b651cc6bb-2" n="0f0175b1">
            <seg n="4eac24a3">
              Fru talman! Jag kan säga till Anders G Högmark och alla andra
              som vill lyssna på detta eller läsa protokollet så småningom att
              det är självklart att jag och Socialdemokraterna tycker att det
              är alldeles för många som är arbetslösa. Det är därför vi gör
              allt vad vi kan för att satsa alla tillgängliga resurser som går
              att få loss för att få i gång sysselsättningen igen.
            </seg>
            <seg n="ad6bb5da">
              Det kan inte ha undgått ens Anders G Högmark, och det gör det
              inte. Han är en erfaren politiker. Han vet att vi satsar mycket
              hårt inte minst i den kommande vårpropositionen på att se till
              att ungdomar kommer i arbete igen.
            </seg>
            <seg n="0611051f">
              Regeringen har inte nonchalerat några småföretagare. Regeringen
              vill tillskynda fler småföretag. Det är i dag fler småföretagare
              än vad det på länge har varit i vårt land. Tänk om alla småföretagare
              kunde anställa en till. Då vore arbetslösheten nästan borta. Men
              det är inte alltid så att det stämmer med företaget, oavsett om
              det är ett litet företag eller ett stort företag, och dess krav
              och den utbildning som de arbetssökande arbetslösa har eller den
              plats som de bor på.
            </seg>
            <seg n="a8c16140">
              Det är den så kallade matchningen som är själva finessen med
              arbetsmarknadspolitiken och arbetsförmedlingen. Det gäller att
              hitta rätt person till rätt jobb så att arbetsgivaren får rätt
              arbetskraft och den anställde får rätt arbete för att utveckla
              sina förtjänster, något som alla människor har.
            </seg>
            <seg n="c3b64858">
              Jag tror inte på den lösning som den så kallade alliansen har,
              Anders G Högmark, och där man är överens om vissa saker. Det gäller
              åtminstone det som man kom överens om i Bankeryd att man ska sänka
              ersättningarna. Jag tror inte på att en arbetstagare som är otrygg
              kan känna sig mer tillfreds med sin tillvaro.
            </seg>
            <seg n="351dfcce">
              Det behövs fler jobb och fler insatser i avvaktan på att jobben
              kommer. I den kraftigare ekonomiska tillväxten måste vi se till
              att hålla arbetsmarknadspolitikens fana högt så att människor
              känner att de är efterfrågade och eftertraktade på arbetsmarknaden.
              Det står vi socialdemokrater för.
            </seg>
          </u>
          <note type="speaker" n="7f359e54">
            Anf. 12 ANNELIE ENOCHSON (kd) replik:
          </note>
          <u who="Q4768959" xml:id="i-aad2b0dcf17020bc-1" n="ba699f5d">
            <seg n="7cb05a4a">
              Fru talman! Lever vi i olika världar? frågar utskottsmajoritetens
              talesman här, Christer Skoog. Det är ganska illa när Christer
              Skoog anklagar Kristdemokraterna och alliansen för lögn och samtidigt
              anklagar ett statligt verk. Vi har tagit våra uppgifter från Statistiska
              centralbyrån. Jag har tagit ut dem i dag.
            </seg>
            <seg n="c0add020">
              Det är precis de siffror jag tidigare läste upp. Bland annat
              står det att från förra året till i år har antalet i konjunkturberoende
              program ökat med 7 412 personer. Jag sade att ni dribblar med
              siffror, och ni gör detta.
            </seg>
            <seg n="2afb8fe0">
              Ni talar om öppen arbetslöshet. Men ni talar inte om hur många
              det är som är i konjunkturberoende program. De är i alla dessa
              plusprogram och allt vad ni kallar dem för. Då blir det tyvärr
              så som jag säger till er. Det är fel. Siffrorna ökar hela tiden
              när man lägger ihop dem. Läs Statistiska centralbyråns siffror
              så ska du se att vi har rätt.
            </seg>
            <seg n="dce8202f">
              Vi lever i olika världar. Den verklighet jag lever i innebär
              att det är 13 % arbetslöshet. Jag har ungdomar hemma som just
              nu har jobb. Men väldigt många av deras kamrater har inte jobb.
              Det är en verklighet jag lever i. Ungdomarna i dag är oroliga
              för framtiden. Under de år som ni nu har suttit vid makten har
              de inte blivit tryggare när det gäller deras framtid.
            </seg>
            <seg n="b7685f74">
              Om jag var utskottsmajoritetens talesman skulle jag vara mycket
              oroad för den utveckling som ungdomarna i dagens Sverige har.
              Känslan är att det gäller att kanske kunna få ett jobb utomlands.
              Så tänker ungdomarna i dag. De har nästan gett upp om Sverige.
              När vi kommer till makten till hösten hoppas jag att vi kan ge
              tillbaka framtidstron till våra ungdomar igen.
            </seg>
            <seg n="fab20ff5">
              Jag hade en direkt fråga till Christer Skoog. Jag frågade vad
              som kommer att hända med familjehemsföräldrarna och om de kan
              uppleva en trygghet i morgondagens Sverige. Jag har inte fått
              något svar på den frågan, och jag vill ha det.
            </seg>
          </u>
          <note type="speaker" n="4d5089bc">
            Anf. 13 CHRISTER SKOOG (s) replik:
          </note>
          <u who="Q6180159" xml:id="i-9aedc01b651cc6bb-3" n="0f0175b1">
            <seg n="99ec0500">
              Fru talman! Statistik är det möjligas konst. Jag vet inte hur
              Annelie Enochson kan tolka det så att hon säger precis som många
              andra företrädare för alliansen om hur många som står utanför.
              Men man måste givetvis tala om varför människor står utanför.
            </seg>
            <seg n="17fa2363">
              Det kan knappast vara fel med åtgärder för den som har blivit
              arbetslös genom en så kallad strukturrationalisering så att företaget
              har flyttat eller vad som helst. Det är sådant som sker i den
              globaliserade världen. Att han eller hon går på en arbetsmarknadsutbildning
              eller är i en arbetsmarknadspolitisk åtgärd måste vara rätt.
            </seg>
            <seg n="f6b51c16">
              Det ska gälla Nisse, Stina eller vad de nu kan heta. De kan heta
              vad som helst. Det måste vara rätt att de får en chans att öka
              sina kunskaper och sina möjligheter att komma in på arbetsmarknaden
              igen. Det måste kunna vara rätt. De får ett politiskt slagträ
              i nacken för att de drar ned statistiken när de gör allt vad de
              kan för att stärka sin ställning och komma fram och få jobben.
            </seg>
            <seg n="a6b01070">
              Antalet jobb ökar. Enligt tillgänglig statistik blir det 60 00070
              000 nya arbetstillfällen detta år. Det är klart att det är lite
              jobbigt för Annelie Enochson och de som hör till alliansen att
              erkänna det.
            </seg>
            <seg n="b3a5960a">
              Jag vet inte vilka räknenissar ni har. Men tittar man i det lilla
              gröna häftet stämmer faktiskt det jag sade. Jämför man december
              i fjol med december året dessförinnan är det fem miljoner fler
              arbetstimmar i Sverige. Det finns anledning att följa de statliga
              statistikuppgifter som finns. Vi ska inte ifrågasätta också dem.
            </seg>
            <seg n="43acc9e9">
              Jag tror att politiken skulle tjäna på om vi höll oss till fakta
              när vi diskuterar, Annelie Enochson. Att vi sedan har andra värderingar
              är en helt annan sak. Det är självklart och viktigt i den svenska
              demokratin.
            </seg>
            <seg n="ac03d98a">
              Jag ska ställa en fråga tillbaka till Annelie Enochson. Ni säger
              att ni ska regera ihop med Centerpartiet. Vad tror Annelie Enochson
              om hur många ungdomar som blir tryggare med det förslag som Centern
              har lagt fram om att man ska vara undantagen från lagen om anställningsskydd
              upp till 26 års ålder och kunna kastas ut från en dag till en
              annan?
            </seg>
            <seg n="11c5f0e7">
              Jag tror inte att ungdomarna gillar det. Åtminstone gjorde de
              inte det i Frankrike, och det är samma förslag.
            </seg>
          </u>
          <note type="speaker" n="aa1d8128">
            Anf. 14 ANNELIE ENOCHSON (kd) replik:
          </note>
          <u who="Q4768959" xml:id="i-aad2b0dcf17020bc-2" n="ba699f5d">
            <seg n="ddb7b236">
              Fru talman! Den sista frågan får Christer Skoog ställa till Centerpartiet.
              Jag har inte fått svar på min fråga, så jag vill heller inte svara
              på den frågan från dig. Jag ställde en fråga om familjehemsföräldrar.
              Den frågan gav du mig inget svar på.
            </seg>
            <seg n="5caafbc0">
              Du talar om konjunkturberoende åtgärder och att man ska redovisa
              att det är bra att människor går i åtgärder. Självklart är det
              bra. Vad jag säger är att man måste redovisa allihop. Det gäller
              de som är öppet arbetslösa och de som är i åtgärder. Man ska redovisa
              hela arbetslösheten. Då ser man att den har ökat.
            </seg>
            <seg n="ed082dee">
              Det ser man om man tittar i den lilla gröna skriften som ni hänvisar
              till eller om man som jag hänvisar till ett statligt verk, Statistiska
              centralbyrån. Läs på, Christer Skoog, så ska du få se.
            </seg>
            <seg n="c2931e9e">
              När det gäller åtgärder vill jag tala om för Christer Skoog att
              vi i en kommitté besökte Estland för ett halvår sedan och såg
              hur de gjorde för att lösa arbetslösheten. De har 23 % i skatt.
              De sade så här: Vi vill att fler ska komma i arbete, alltså sänker
              vi skatten till en platt skatt på 20 %. Då kommer fler i arbete.
            </seg>
            <seg n="2582ebea">
              Detta säger era bröder i Estland. Det är också en socialdemokratisk
              regering. Vi tror på den idén. Vi tror att om man sänker skatten
              så kommer fler i arbete. Då får man mer pengar i sin plånbok,
              slipper gå på bidrag och känner att arbete lönar sig. Det är grunden
              i alliansens förslag.
            </seg>
            <seg n="f5d7a078">
              Sedan gäller det dribblandet med siffror. Ta och läs på lite
              bättre, så ska ni se att våra siffror stämmer.
            </seg>
          </u>
          <note type="speaker" n="8a67422c">
            Anf. 15 CHRISTER SKOOG (s) replik:
          </note>
          <u who="Q6180159" xml:id="i-9aedc01b651cc6bb-4" n="0f0175b1">
            <seg n="dd5667b5">
              Fru talman! Denna dag i Sveriges riksdag är en intressant dag.
              Företrädaren för ett av de presumtiva medregeringspartierna, Kristdemokraterna,
              Annelie Enochson säger: Fråga Centern. Det gör jag gärna när Centern
              ska debattera med mig.
            </seg>
            <seg n="0725c17d">
              Svenska folket har blivit vilselett om det inte är sant att ni
              skulle regera ihop. Då utgår jag ifrån att den politik som förs
              fram ska gälla. Annars är det en marknadsföring som är vilseledande
              och borde anmälas för Konsumentombudsmannen.
            </seg>
          </u>
          <note n="6a9b40ef">
            Överläggningen var härmed avslutad.
          </note>
          <note n="7e4cdbea">
            9 § Anställningsvillkor i bemanningsföretag
          </note>
          <note n="2c8a396d">
            Föredrogs
          </note>
          <note type="speaker" n="6fbd3da0">
            Anf. 16 HENRIK WESTMAN (m):
          </note>
          <u who="Q6238347" xml:id="i-60eda356bb664bda-0" n="74d4adff">
            <seg n="f1a66cdd">
              Fru talman! De bästa resultaten och de bästa produkterna kommer
              fram om den eller de som producerar tjänsten måste göra det så
              bra att den som efterfrågar varan eller tjänsten tycker att det
              som erbjuds är det bästa och det mest prisvärda.
            </seg>
            <seg n="09a35ad1">
              Konkurrens är med andra ord bra för konsumenten. Det piggar också
              upp producenterna så att de gör sitt bästa. Jag är väl medveten
              om att allting inte kan konkurrensutsättas och kanske inte heller
              bör göra det. Domstolar bör till exempel inte utsättas för konkurrens.
              Men en regering bör finna sig i att utsättas för konkurrens. Det
              finns i dagsläget ett utmärkt alternativ. Vi som representerar
              alliansen ska försöka visa väljarna att vårt alternativ är både
              bättre och mer prisvärt.
            </seg>
            <seg n="1c6e445d">
              Regeringen med stödpartier håller envist fast vid gamla monopollösningar
              och låsningar när det gäller det vi ska tala om i dag, nämligen
              bemanningsföretagen och deras villkor.
            </seg>
            <seg n="336d5c2c">
              Vi ska vara tacksamma för att vi över huvud taget har bemanningsföretag.
              Deras verksamhet var länge helt förbjuden. Regeringen vill fortfarande
              hålla fast vid särregleringar för att försvåra och förhindra deras
              verksamhet trots att de bevisligen gör mycket gott i samhället.
              Jag tror till exempel att många invandrare är tacksamma för att
              de via ett bemanningsföretag har kommit in på arbetsmarknaden.
              Det finns också många lågavlönade som genom ett bemanningsföretag
              har kommit mer till sin rätt och fått en bättre inkomst.
            </seg>
            <seg n="cd23cba4">
              Kära kolleger i regeringskoalitionen! Lyft er, och inse bemanningsföretagens
              förtjänster! Låt dem få lika villkor både när det gäller villkor
              på arbetsmarknaden och anställningsvillkor, villkor vid arbetslöshet
              och konkurrens om jobb.
            </seg>
            <seg n="600478f5">
              För att förtydliga mig: Vidta lämpliga åtgärder för att skapa
              en likvärdig konkurrenssituation mellan Lernia och övriga bemanningsföretag.
              Sälj helst ut Lernia. Se över regeltillämpningen vad gäller rätten
              till arbetslöshetsersättning så att inte anställda vid bemanningsföretag
              särbehandlas. Vidare bör karensregeln i arbetsförmedlingslagen
              slopas. Sist men inte minst bör bemanningsföretagen få möjlighet
              att konkurrera om arbetsförmedlingsuppdrag för ungdomar upp till
              24 år.
            </seg>
          </u>
          <note n="e005bdcb">
            Fru talman! Jag yrkar bifall till reservationen.
          </note>
          <note type="speaker" n="becbfa4e">
            Anf. 17 TINA ACKETOFT (fp):
          </note>
          <u who="Q4933704" xml:id="i-35e60a0320a2ac3a-1" n="7a9081fa">
            <seg n="ee78efaf">
              Fru talman! Christer Skoog ställde sig frågan om vi befinner
              oss i olika verkligheter. Det är fullständigt uppenbart att vi
              gör det, Christer Skoog! Nu har Christer lämnat salen, men jag
              vill få detta fört till protokollet.
            </seg>
            <seg n="12c8a1a0">
              Arbetslösheten fortsätter att ligga på enorma nivåer trots en
              högkonjunktur. Ändå fortsätter regeringen med sina samarbetspartier
              i samma gamla ullstrumpor. Det är märkligt hur man kan stå upp
              och med stolthet och emfas säga att arbetet går vidare precis
              som det alltid har gjort när man ser att resultaten går nedåt.
            </seg>
            <seg n="f7463e96">
              Vi måste hitta nya vägar. Det kan väl inte vara så märkligt att
              erkänna det? Vi måste hitta nya vägar för att se till att få mer
              folk i arbete och för hur vi ska matcha dem som är arbetssökande
              med de nya arbetena.
            </seg>
            <seg n="3d872940">
              Jag brukar säga att oavsett vad vi har för politisk åskådning
              eller livsåskådning generellt är det ingen människa som ger sig
              in i politiken för att han eller hon vill ställa till med jäkelskap
              för någon annan. Vi är alla här därför att vi vill uträtta något
              gott. Men när det gäller Socialdemokraterna och vänstersidans
              inställning till bemanningsföretag så måste jag säga att jag ibland
              på min kammare ifrågasätter om vi faktiskt har det goda för ögonen.
              Vi ser ju att bemanningsföretagen gör ett bättre jobb med att
              förmedla människor till arbete i just de grupper som har det svårast
              att ta sig in på arbetsmarknaden.
            </seg>
            <seg n="829c6bf5">
              Vi talar om utlandsfödda, om människor som har ett annat namn
              och som ser annorlunda ut. Vi bär alla gubevars med oss diskrimineringsfunktionen,
              och arbetsgivare gör det definitivt. Vi är inte riskbenägna.
            </seg>
            <seg n="a84848b0">
              Den andra gruppen människor som har svårt att ta sig in på arbetsmarknaden
              är ungdomar. Vi har en ungdomsarbetslöshet som gör att man blir
              ledsen varenda morgon som man slår upp tidningen. Bemanningsföretagen
              hjälper till här också bättre än vad Ams gör. Bemanningsföretagen
              är duktiga på att förmedla arbete för akademiker. Regeringen vill
              att vi alla ska bli akademiker. Och vad utbildas de här akademikerna
              till? Ingenting. De har inget jobb att komma ut till. Bemanningsföretagen
              har ett bättre resultat.
            </seg>
            <seg n="e5ee69f1">
              Den tredje gruppen, som inte på något sätt är en homogen grupp,
              är kvinnor. Där är det igen så att bemanningsföretagen hjälper
              till att förmedla kvinnor mellan jobben. Jag säger inte att bemanningsföretagen
              är en lösning, men de är ett komplement till det andra.
            </seg>
            <seg n="9dce915c">
              Varför måste man återigen ha en modell från regeringens håll?
              Det ska tydligen vara en modell som passar alla, det vill säga
              att den passar ingen. Varför kan man inte se och erkänna att bemanningsföretagen
              har ett existensberättigande? Därför måste de också ha samma regler
              som andra bemanningsföretag, det vill säga Ams.
            </seg>
            <seg n="d2d68b79">
              Det är just detta som vi hänger upp vår reservation på, som jag
              för övrigt yrkar bifall till. Det är den gemensamma alliansreservationen.
            </seg>
            <seg n="00e5c462">
              Den vilar på några olika saker. Det är den likvärdiga konkurrenssituationen.
              Det är självklart att bemanningsföretagen inte ska behandlas med
              den misstänksamhet som fortfarande finns. Precis som tidigare
              talare sade var det så sent som 1992 tror jag som man över huvud
              taget erkände att de fick lov att existera på svensk arbetsmarknad.
              I dag har de inte samma konkurrenssituation som till exempel Lernia.
            </seg>
            <seg n="43c6d75e">
              Vi säger också att karensregeln i dag gör att man stänger människor
              ute som har en anställning och som säger upp sig från den. De
              får helt plötsligt inte lov att via bemanningsföretag sysselsätta
              sig inom samma sektor. Vad är det för märkligt sätt att se på
              det hela? Är det bättre att de är arbetslösa?
            </seg>
            <seg n="9f8b2764">
              Den tredje grunden som vår reservation vilar på är ett problematiskt
              område; där kan vi vara helt överens. Det handlar om rätten till
              arbetslöshetsförsäkringen. Merparten av de anställda i bemanningsföretagen
              i dag omfattas av kollektivavtalen, vilket innebär att de har
              precis samma rättigheter som de som är anställda i något annat
              företag med ett enda undantag. Det är just arbetslöshetsförsäkringen.
              Det är svårt att hitta ett system som är rättvist. Därför säger
              vi från alliansens sida att det är nödvändigt med en översyn när
              det gäller arbetslöshetsförsäkringen för bemanningsföretagen.
            </seg>
            <seg n="946072ae">
              Det finns en fråga som ofta kommer upp när man pratar med bemanningsföretag.
              Man kan misstänkliggöra företagen på det här sättet, för frågan
              kommer från socialdemokratiskt håll. Det är auktorisationsfrågan.
              Som de upplysta människor vi är, vi som sitter i arbetsmarknadsutskottet,
              vet vi att 80 % av omsättningen inom bemanningsföretagen i dag
              kommer från auktoriserade företag. Men till antalet är det fortfarande
              färre som är auktoriserade än som inte är det. Vi vet också att
              bemanningsföretagen har poängterat detta och att de arbetar fokuserat
              och stenhårt på att få fler att bli det. De inser att den enda
              chans som de har till regler som är likvärdiga med andras är att
              se till att leva upp till de krav som vi har på rättvisa.
            </seg>
            <seg n="dbd5fc48">
              Precis som min kollega från Moderaterna sade tidigare så är det
              konkurrenssituationen som får oss alla att skärpa oss och som
              bidrar till att fler arbetar och fler förmedlade arbeten. Det
              blir en hjälp för alla de grupper som i dag så effektivt av arbetarpartiet
              låses ute från arbetsmarknaden.
            </seg>
            <seg n="6864f096">
              Stolt men inte nöjd, eller hur var det? Nöjd men inte stolt,
              var det kanske. Jag minns inte hur det lät från Socialdemokraterna.
              Christer Skoog frågar om vi lever i samma verklighet. Jag hävdar
              bestämt att vi inte gör det. Alliansen vill ha en förändring.
              Vi vill släppa in folk på arbetsmarknaden. Vi vill inte låsa dem
              ute. Bemanningsföretagen är ett litet steg på vägen, en liten
              hjälp. Låt oss som politiker hjälpa dem.
            </seg>
          </u>
          <note type="speaker" n="3dc7058f">
            Anf. 18 ANNELIE ENOCHSON (kd):
          </note>
          <u who="Q4768959" xml:id="i-aad2b0dcf17020bc-3" n="ba699f5d">
            <seg n="a8668656">
              Fru talman! Jag vill börja med att yrka bifall till den reservation
              som vi har tillsammans i alliansen.
            </seg>
            <seg n="e066d642">
              Detta betänkande behandlar ett tillkännagivande som arbetsmarknadsutskottets
              gjorde under riksdagsåret 1999/2000 och berör anställningsvillkoren
              i bemanningsföretagen. Bemanningsbranschen är en snabbt växande
              bransch på den svenska arbetsmarknaden. Branschen har bidragit
              till en ökad flexibilitet på arbetsmarknaden. Den har dessutom
              varit bättre än genomsnittet på att anställa ungdomar och personer
              med utländsk bakgrund grupper som av olika skäl haft svårt att
              komma in på den svenska arbetsmarknaden.
            </seg>
            <seg n="966fd095">
              Bemanningsbranschen har nu äntligen blivit en etablerad företeelse.
              Det finns dock ett antal problem som drabbar såväl företag som
              anställda i branschen. Vi har därför tagit upp detta i en motion.
              Kristdemokraterna har identifierat tre frågeställningar som måste
              lösas för att skapa trygga förhållanden för de anställda i branschen.
              Dem har vi redovisat i vår motion och i reservationen, som också
              de övriga i alliansen ställer sig bakom.
            </seg>
            <seg n="efec68be">
              Den första frågeställningen gäller de olika kollektivavtalsmodeller
              som finns inom branschen. På tjänstemannasidan kom parterna överens
              om ett avtal som gäller sedan den 1 maj 2004. Ett annat avtal
              har slutits med LO, och det gäller sedan den 1 januari 2005. Det
              är bra att parterna nu har kommit överens om avtal som gäller
              inom alla sektorer där bemanningsföretagen är verksamma.
            </seg>
            <seg n="30f681e0">
              Men ett problem återstår dock. Det gäller det statliga bemanningsföretaget
              Lernia. Lernia har ett avtal som ligger utanför dessa två kollektivavtal.
              Kort förklarat så innebär avtalet att alla i Lernia får en fast
              månadslön eller timlön oberoende av hur mycket arbetstagaren varit
              uthyrd. Detta är en orimlig situation och snedvrider hela konkurrensen
              för de privata bemanningsföretagen. Regeringen skriver: Att Lernias
              avtal inte följer någon av huvudmodellerna beror på att dessa
              avtal slöts innan de stora avtalen kommit till.
            </seg>
            <seg n="804ed6da">
              Kristdemokraterna anser att detta är en förenkling av problematiken.
              Vi anser att det knappast är en tillfällighet att det är just
              det statliga bemanningsföretaget Lernia som har separata avtal.
              Med staten som ägare har Lernia en helt annan förhandlingsposition
              än de privata bemanningsföretagen, särskilt som staten alltmer
              blivit synonymt med den socialdemokratiska rörelsen, som i sin
              tur står delar av den fackliga rörelsen mycket nära.
            </seg>
            <seg n="78f40ff4">
              Det enda rimliga är att sälja Lernia som då blir en aktör jämlik
              de övriga bemanningsföretagen. Det måste bli ett slut på dessa
              statliga företag som snedvrider konkurrensen för det privata näringslivet.
            </seg>
            <seg n="907e38f3">
              Den andra frågeställningen gäller anställda i bemanningsbranschen
              och rätten till arbetslöshetsersättning. Det har båda de föregående
              talarna från alliansen, Henrik och Tina, tagit upp. Regeringen
              skriver i skrivelsen att man inte gör någon annan bedömning än
              den som framkommit i de meddelanden som lämnats av Arbetsmarknadsstyrelsen
              och Inspektionen för arbetslöshetsförsäkringen. Det innebär att
              dagens regler ska gälla också fortsättningsvis.
            </seg>
            <seg n="43f01f1f">
              Kortfattat innebär detta en särbehandling av anställda i bemanningsbranschen.
              De kan inte få arbetslöshetsersättning mellan återkommande engagemang.
              Skälen för dessa ställningstaganden är att den som arbetar för
              ett bemanningsföretag anses stå till företagets förfogande. Men
              detta är inte korrekt. Även för ett bemanningsföretag finns perioder
              när man inte har några uppdrag, och då har man inte heller några
              inkomster att betala lön med.
            </seg>
            <seg n="75b870b9">
              Ams och regeringen anser också att det finns en risk att företag
              skulle försöka undvika kostnader för personal som inte erhållit
              uppdrag och i stället lägga kostnaden på det allmänna genom arbetslöshetsersättningen.
            </seg>
            <seg n="908ae75c">
              Kristdemokraterna inser att det finns en risk för att oseriösa
              aktörer skulle kunna använda systemet på det sätt som Ams beskriver.
              Men det är inte tillfredsställande att personer som kan och vill
              jobba hamnar i kläm på grund av en regel som är tänkt att stoppa
              ett eventuellt missbruk. Det är inte heller tillfredsställande
              att regeringen inte vill initiera ändringar av tillämpningen av
              arbetslöshetsförsäkringen i detta avseende. Kristdemokraterna
              anser tillsammans med alliansen att det är angeläget att en översyn
              görs av den aktuella frågan. Översynsarbetet ska inriktas på att
              regeltillämpningen ska vara densamma oavsett om en person arbetar
              i ett bemanningsföretag eller i annan verksamhet.
            </seg>
            <seg n="69c7fe60">
              Den tredje frågeställningen som vi har tagit upp gäller karensregeln
              i arbetsförmedlingslagen. Där identifierar regeringen problemet
              men vidtar inte några åtgärder. Bestämmelsen att en löntagare
              som säger upp sig från en arbetsgivare och tar anställning i ett
              bemanningsföretag inte får hyras ut tidigare än sex månader efter
              att anställningen hos denne upphört är orimlig. Enda argumentet
              för att ha kvar denna regel är att en löntagare inte ska kunna
              höja sin lön genom att gå över till ett bemanningsföretag och
              att arbetsgivaren, på grund av brist på arbetskraft, då måste
              hyra tillbaka denna person. Det innebär alltså att löntagarens
              viktigaste skäl för att höja sin lön, oftast gentemot en arbetsgivare
              med monopolställning som till exempel landstinget, förnekas den
              anställde. Tala om ett arbetsgivarperspektiv och motsatsen till
              ett löntagarperspektiv. Denna regel måste slopas!
            </seg>
            <seg n="422de12b">
              Fru talman! I övrigt föreslår alliansen i reservationen att bemanningsföretagen
              bör få möjlighet att konkurrera om förmedlingsuppdrag, inte minst
              för ungdomar upp till 24 år. Bemanningsföretagens enorma kundregister
              och närhet till arbetsmarknaden måste utnyttjas. Vi kan inte fortsätta
              att ha en arbetslöshet bland ungdomar på över 13 %. Förändringen
              kan ske genom en upphandling från Ams. Därefter kan det finnas
              en form av eget val för ungdomarna där de kan välja bland de olika
              bemanningsföretag som Ams slutit avtal med. Detta stämmer helt
              med alliansens önskan om valfrihet för den enskilde, något som
              vi behöver mycket mer av i dagens Sverige.
            </seg>
          </u>
          <note type="speaker" n="7c3cb67a">
            Anf. 19 MARGARETA ANDERSSON (c):
          </note>
          <u who="Q4935882" xml:id="i-e49042aae5a9c769-1" n="15b89004">
            <seg n="a72b65c9">
              Fru talman! Bemanningsföretagen har en viktig funktion i det
              svenska samhället. Man tar upp fluktuationen hos de olika företagen,
              hjälper till och stöttar där det fattas folk och ser till att
              fylla de luckor som finns på många ställen. Därför är de en viktig
              faktor som inte har funnits så förfärligt länge men som under
              senare år har utvecklats till någonting väldigt positivt och värdefullt
              i det svenska samhället.
            </seg>
            <seg n="d2820dac">
              Därför är det väldigt viktigt att man ser över de regler och
              förordningar som gäller för bemanningsföretagen. Det första man
              kan säga är väl att staten borde sälja Lernia så att alla, det
              vill säga de privata företag som driver den här formen av verksamhet,
              får samma utgångspunkt.
            </seg>
            <seg n="65918824">
              Det finns bemanningsföretag av olika dignitet. Det finns bemanningsföretag
              i aktiebolagsform, och det finns bemanningsföretag som också drivs
              som ekonomiska föreningar där företagare tillsammans driver dessa.
              Det innebär att man behöver ha en gemensam grund så att man har
              lika villkor när man ska konkurrera. Det är viktigt att också
              de anställda har samma villkor i ett bemanningsföretag som i någon
              annan form av företag.
            </seg>
            <seg n="ba205b5c">
              Jag och Centerpartiet tycker att samhället ska dra nytta av bemanningsföretagen
              i mycket större utsträckning än vad som sker i dag. Vi måste använda
              deras förmåga att placera ut unga människor, människor med invandrarbakgrund
              och människor med högre utbildning som i dag har svårt att komma
              in på arbetsmarknaden. De har fått pröva, och de har fått en chans
              i bemanningsföretagen. Använd också bemanningsföretagen för att
              jämna ut konjunktursvackor och arbetstoppar så att vi kan få den
              omsättning på arbetsmarknaden och den rörlighet som vi också behöver,
              i stället för att, som sker i dag, misstänkliggöra dem! De gör
              ett bra jobb, och vi behöver en så stor differens och en så stor
              spridning av arbetssätt som är möjligt i det svenska samhället.
              Då är bemanningsföretagen en viktig del.
            </seg>
            <seg n="16677a60">
              Fru talman! Därför yrkar jag bifall till reservationen.
            </seg>
          </u>
          <note type="speaker" n="ec98ba01">
            Anf. 20 MARYAM YAZDANFAR (s):
          </note>
          <u who="unknown" xml:id="i-a50e1c2280afc73f-0" n="84f21533">
            <seg n="9e890b48">
              Fru talman! Detta betänkande om anställningsvillkor i bemanningsföretag
              har sin grund i att riksdagen som sagt har gett regeringen i uppdrag
              att göra just en förutsättningslös översyn av personaluthyrnings-
              och bemanningsföretagen.
            </seg>
            <seg n="fa17d2f1">
              Frågeställningarna har bland annat handlat om auktorisation,
              diskriminering, anställningsvillkor och a-kassa. Jag menar att
              den här översynen är viktig och att den bör göras kontinuerligt,
              framför allt ur ett arbetstagarperspektiv.
            </seg>
            <seg n="4122d017">
              Fru talman! Den här branschen är ju relativt ny i Sverige. Jag
              kan faktiskt se på många sätt hur personaluthyrnings- och bemanningsföretag
              kan komplettera arbetsmarknaden i ett föränderligt arbetsliv.
              De här företagen har öppnat dörren för många av de människor som
              kanske har befunnit sig längst bort från ett arbete. Men jag vill
              samtidigt understryka att skyddet av arbetstagaren är lika viktigt,
              om inte viktigare, när man arbetar i ett sådant här företag, ett
              bemanningsföretag, eftersom ansvarsfördelningen mellan arbetsgivare
              och kundföretag kan bli väldigt otydlig.
            </seg>
            <seg n="694eaa65">
              Ett exempel på en arbetsplats där virrvarret av olika arbetsgivare
              skapat stora svårigheter för arbetstagaren är Arlanda flygplats
              här i mitt hemlän, Helsingforss län. Antalet anställda på Arlanda
              är svårt att ge en klar siffra på, men man pratar om mellan 15
              000 och 20 000 personer. Förutom de företag som är stationerade
              på Arlanda opererar också många personaluthyrnings- och bemanningsföretag
              där. Många företag har utländska ägare som aldrig syns till. De
              skickar i stället ombud från svenska advokat- och revisionsbyråer
              om det blir aktuellt att förhandla med facket. Självklart skapar
              det här svårigheter, men det skapar också orättvisor.
            </seg>
            <seg n="918740cb">
              Jag tittade i min tidningshög, och LO:s tidning Alla rapporterade
              för några år sedan exempelvis om en anställd som blev uppsagd
              från en tidigare tillsvidareanställning på Arlanda och i stället
              blev erbjuden ett timvikariat hos ett bemanningsföretag för 4
              000 kr mindre i lön. Det är väl kanske inte på det sättet vi vill
              att bemanningsföretagen ska komplettera arbetsmarknaden, nämligen
              genom att ge sämre förutsättningar för arbetstagare.
            </seg>
            <seg n="c8fecb37">
              Det har funnits och det finns, ur ett arbetstagarperspektiv,
              svårigheter inom den här branschen. Jag är glad över att bemanningsföretagen
              och de fackliga organisationerna har slutit en överenskommelse
              om auktorisation för att öka kontrollen. Jag är också tillfredsställd
              med att regeringen i sin skrivelse har konstaterat att man kommer
              att följa branschens utveckling noggrant.
            </seg>
            <seg n="7d5a5d68">
              Jag är däremot mer förvånad över den reservation som de borgerliga
              partierna inkommit med, där man går till hårt angrepp mot Lernia.
              Lernia är ett välskött statligt företag med högre avkastningskrav
              än många andra bemanningsföretag. Det finns några punkter som
              jag vill ta upp där man går till angrepp mot Lernia.
            </seg>
            <seg n="cc92be22">
              För det första vill de borgerliga partierna lägga sig i de kollektivavtal
              som har tecknats mellan parterna, och det tycker jag är jättemärkligt.
              Tror inte de borgerliga partierna att Lernia och de aktuella fackföreningarna
              vet bäst vilka olika förhållningsregler som ska gälla?
            </seg>
            <seg n="7d465e0e">
              För det andra undrar jag varför man tycker att Lernias avtal,
              som de facto är bättre för arbetstagaren, snedvrider konkurrensen.
              Jag förstår faktiskt inte det. Jag har försökt läsa på, men jag
              förstår inte var ni får det ifrån.
            </seg>
            <seg n="6a466182">
              För det tredje vill man att reglerna för a-kassa för anställda
              i bemanningsföretag ska vara desamma som för övriga på arbetsmarknaden.
              Här har Ams och IAF gjort en noggrann avvägning där man konstaterat
              att det finns en risk för att mindre seriösa bemanningsföretag
              utnyttjar a-kassan för att kunna använda den som en buffert mellan
              arbetstagarens olika uppdrag. Jag undrar varför de borgerliga
              partierna vill subventionera just den här branschen och varför
              staten ska gå in och ta den risken.
            </seg>
            <seg n="21db87a7">
              Fru talman! Jag känner mig som sagt tillfredsställd med regeringens
              avvägningar vid den här översynen, men jag vill ändå avsluta med
              att säga att jag även i fortsättningen tycker att utvecklingen
              i branschen måste övervakas noggrant.
            </seg>
          </u>
          <note n="b13b1150">
            Slutligen, fru talman, yrkar jag bifall till förslaget i utskottets
            betänkande i sin helhet.
          </note>
          <note n="34ee9011">
            Ajournering
          </note>
          <note n="00457e99">
            Kammaren beslutade kl. 13.56 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="unknown" xml:id="i-59019229d64be5d1-0" n="84f21533">
            <seg n="c52b0827">
              Återupptagna förhandlingar
            </seg>
            <seg n="3cd5fa7c">
              Utbildning i demokrati för nya svenskar
            </seg>
          </u>
          <note n="20664907">
            Förhandlingarna återupptogs kl. 14.00.
          </note>
          <note n="12279df1">
            10 § Frågestund
          </note>
          <note n="faf5dc2e" type="speaker">
            Anf. 21 FÖRSTE VICE TALMANNEN:
          </note>
          <note n="1900e514">
            Vi har kommit till veckans frågestund. Frågor besvaras av utbildnings-
            och kulturminister Leif Pagrotsky, statsrådet Lena Sommestad,
            statsrådet Hans Karlsson, statsrådet Lena Hallengren och statsrådet
            Barbro Holmberg. Mer övergripande frågor besvaras av statsrådet
            Leif Pagrotsky.
          </note>
          <note type="speaker" n="ff7bda48">
            Anf. 22 MARGARETA PÅLSSON (m):
          </note>
          <u who="Q4973713" xml:id="i-574dbdccc4242a69-0" n="26dd7df2">
            <seg n="3f62a6c8">
              Herr talman! Min fråga går till statsrådet Hallengren. I höst
              ska vi ha val i Sverige. Vi som är födda i Sverige ska rösta.
              De nya svenskarna ska också gå och rösta. Många av dem kommer
              från diktaturer och länder där det bara har funnits ett parti
              att rösta på. De är i stort behov av utbildning i vad demokrati
              är, hur Sveriges partisystem är uppbyggt och hur det fungerar.
              Därför vill jag fråga Lena Hallengren: Hur säkerställer regeringen
              att Sveriges invandrare får den utbildningen?
            </seg>
          </u>
          <note type="speaker" n="c2fc4d3a">
            Anf. 23 Statsrådet LENA HALLENGREN (s):
          </note>
          <u who="unknown" xml:id="i-4fecbd07b83869ab-0" n="84f21533">
            <seg n="5473ed76">
              Herr talman! När det gäller kunskap om de olika partierna, vad
              de står för, känner jag mig rätt övertygad om att åtminstone de
              sju partier som är representerade i den här kammaren på ett väldigt
              tydligt sätt, säkert både i skriftlig form, med material, information,
              reklam, och i personliga möten kommer att tala om för väljarna
              vilka val de står inför.
            </seg>
          </u>
          <note type="speaker" n="b8ef7a7d">
            Anf. 24 MARGARETA PÅLSSON (m):
          </note>
          <u who="Q4973713" xml:id="i-574dbdccc4242a69-1" n="26dd7df2">
            <seg n="b753893d">
              Herr talman! Jag tänkte på den samhällsinformation som ska riktas
              till de invandrare som kommer hit. Den statliga myndigheten Integrationsverket
              har en uppgift att se till att de får den informationen. Jag satte
              mig och läste den information som Integrationsverket ger ut. Då
              blev jag så intresserad att jag började titta i sfi-undervisningsböckerna
              också. Då blev jag mycket upprörd. Inget parti utöver Socialdemokraterna
              nämns, och inga politiker utöver socialdemokratiska politiker
              nämns i dessa alster. Då undrar jag om Lena Hallengren tycker
              att det är att betrakta som en saklig och korrekt demokratiundervisning.
            </seg>
          </u>
          <note type="speaker" n="440f9d07">
            Anf. 25 Statsrådet LENA HALLENGREN (s):
          </note>
          <u who="unknown" xml:id="i-4fecbd07b83869ab-1" n="84f21533">
            <seg n="afef9b5d">
              Herr talman! Nu framgår det lite tydligare vad frågan handlar
              om. Jag förstod inte riktigt från början. Jag tror att Margareta
              Pålsson är väldigt medveten om att staten inte på något sätt köper
              in läroböcker. Det finns inte heller någonting i kursplan och
              läroplan som på något sätt skulle ge en bild av att man inte skulle
              bedriva en allsidig undervisning inom ramen för sfi. Sfi är huvudsakligen
              en språkundervisning, vilket också är viktigt att betona. I samband
              med språkundervisningen diskuterar man naturligtvis de grundläggande
              värden och de samhällskunskapliga fakta som kan vara bra att känna
              till som nyanländ till Sverige. Vi har ett system när det gäller
              vuxenutbildning och grundläggande vuxenutbildning där man som
              nyanländ till Sverige och invandrare har möjlighet att delta för
              att ta till sig kunskaper som omfattas av Samhällskunskap A, B
              och så vidare för den som vill ha mycket bredare kunskaper. Men
              sfi är i mångt och mycket en språkundervisning. Det vill jag verkligen
              betona.
            </seg>
            <seg n="40c78840">
              Lärartätheten på universiteten
            </seg>
          </u>
          <note type="speaker" n="b1368b71">
            Anf. 26 ULF NILSSON (fp):
          </note>
          <u who="Q6012166" xml:id="i-0a91c055f2d5a43e-0" n="ae02b5ba">
            <seg n="a99bdcf1">
              Herr talman! På senare tid har jag träffat rätt många studenter
              som beklagar sig över att de träffar sina lärare så sällan. Lunds
              studentkår har skrivit en rapport om det här. I förra veckan kom
              Högskoleverket med en rapport när det gäller statsvetenskapliga
              studier. Där visar det sig att snittiden med lärartimmar är ungefär
              fem timmar. Det innebär att det är ungefär 35 timmars självstudier.
              Det är ett stort problem, inte minst för de nybörjare som kommer
              som kanske inte är så studievana. Det är flera som säger: Vi tänkte
              oss inte att universitetsstudier i första hand skulle vara självstudier.
              De är däremot mycket nöjda med de lärartimmar de får. Jag tänkte
              höra hur utbildnings- och kulturministern ser på att lärartimmarna
              så drastiskt verkar minska på många fakulteter.
            </seg>
          </u>
          <note type="speaker" n="a7dec7d3">
            Anf. 27 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-2" n="90fd0da1">
            <seg n="1f472f28">
              Herr talman! Jag får också den typen av intryck när jag är runt
              på lärosätena och träffar studenter då och då, men det skiljer
              sig väldigt kraftigt åt mellan ämnena. I en del ämnen undervisar
              man i väldigt små grupper, i en del i väldigt stora grupper, även
              i sådana ämnen där anslagsstrukturen är likadan. Jag var för en
              tid sedan på Helsingforss universitet och besökte två grupper,
              en med 16 personer och en med 300. Lunds universitet har 5 miljarder
              kronor att disponera, och de väljer att ha hög lärartäthet på
              vissa områden och lägre på andra. Det finns inga tecken på att
              det minskar, tvärtom. De diagram som Högskoleverket tar fram visar
              att lärartätheten har ökat de senaste åren, samtidigt som lärosätena
              också har valt att anställa inte bara fler utan också mer kvalificerade
              lärare, fler lektorer och professorer än vad det var tidigare.
              Vi satsar en halv miljard kronor över två år på att förstärka
              anslagen per student för att öka möjligheten till fler lärare
              per student.
            </seg>
          </u>
          <note type="speaker" n="0b9c1762">
            Anf. 28 ULF NILSSON (fp):
          </note>
          <u who="Q6012166" xml:id="i-0a91c055f2d5a43e-1" n="ae02b5ba">
            <seg n="ee1db5a5">
              Herr talman! Jag läste Högskoleverkets årsrapport så sent som
              för några månader sedan. De sammanfattar med orden att det är
              uppenbart att antalet studenter per lärare har ökat och resurserna
              per student har minskat. När Lunds studentkår undersökte det kom
              de till sammanfattningen att om man ska ha utbildningar får man
              välja mellan att antingen ge erforderliga resurser eller också
              inte ge utbildningarna alls. Min naturliga följdfråga är: Anser
              inte utbildningsministern att den sjunkande lärartätheten ändå
              har med minskade resurser per student att göra? Den uppfattningen
              framför ju både Högskoleverket i sin rapport och flera av våra
              studenter.
            </seg>
          </u>
          <note type="speaker" n="dd92afad">
            Anf. 29 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-3" n="90fd0da1">
            <seg n="f75ca572">
              Herr talman! Jag sade just att lärartätheten inte utvecklas på
              det sätt som Ulf Nilsson påstår. Lärartätheten försämrades under
              några krisår under första hälften av 90-talet och har under senare
              år gått den andra vägen. Nu förbättras lärartätheten. Dessutom
              har hela den här diskussionen ton av förtal av utbildningskvaliteten
              vid Lunds universitet. Jag hör Ulf Nilsson ofta använda Lund som
              exempel på att saker och ting är under all kritik och att man
              borde stänga utbildningen i stället för att bedriva den. Verkligheten
              är att utvärderingarna överlag ger hög kvalitet som resultat åt
              de utbildningar som bedrivs, inte minst i Lund. Jag har mycket
              större respekt för lärosätenas förmåga att använda de mycket stora
              resurser som vi lägger på högskoleutbildning 18 miljarder kronor
              än vad Ulf Nilsson har. Att resurserna har urholkats är inte sant.
              Resurserna har ökat mycket snabbare än inflationen i tio års tid.
              Hur lärosätena väljer att disponera de ökade anslagen är deras
              sak. Vi har tagit ansvar för att öka resurserna.
            </seg>
            <seg n="da95e20f">
              Unga människors utanförskap
            </seg>
          </u>
          <note type="speaker" n="bfd725f6">
            Anf. 30 TORSTEN LINDSTRÖM (kd):
          </note>
          <u who="Q5958869" xml:id="i-9159e1e0482b4648-0" n="d3161b1d">
            <seg n="c7be4062">
              Herr talman! I ett samhälle där alla får vara med gäller det
              att ta vara på alla. Så är det inte i dag. Unga människor lämnas
              allt oftare efter, den psykiska ohälsan ökar, särskilt bland tjejer
              där alltfler skär sig. Alltfler 2029-åringar sjukskrivs, och unga
              människor saknas ofta i politiska sammanhang. Det var en ganska
              dyster bild med utanförskap och utslagning som målades upp av
              Ungdomsstyrelsen i går. Under tolv år av socialdemokratiskt styre
              har ungas utanförskap fyrdubblats. Jag vill därför fråga ungdomsministern
              hur hon ser på att så många fler unga lämnas efter i dagens Sverige.
            </seg>
          </u>
          <note type="speaker" n="60cb428c">
            Anf. 31 Statsrådet LENA HALLENGREN (s):
          </note>
          <u who="unknown" xml:id="i-4fecbd07b83869ab-4" n="84f21533">
            <seg n="6a56557f">
              Herr talman! Jag har också tagit del av Ungdomsstyrelsens rapport
              naturligtvis. Jag tycker att det är väldigt viktigt att Ungdomsstyrelsen
              förmår lyfta fram en grupp ungdomar som kanske annars inte blir
              så synlig, som det annars kanske inte talas så mycket om, som
              vi annars behandlar just som de unga utanför, som hamnar mellan
              systemen, som inte fixar skolan, som har svårt att få jobb, svårt
              att flytta hemifrån. Men att generalisera den bilden på det sätt
              som Torsten Lindström nu gjorde tycker jag är lite anmärkningsvärt.
              Det är klart att en väldigt stor del av gruppen unga i dag har
              fantastiska möjligheter, att plugga, att plugga vidare, att resa,
              att ägna sig åt föreningsliv. På många olika sätt har unga det
              bättre, vill jag hävda, i dag än tidigare.
            </seg>
            <seg n="6c23ec74">
              Men du har helt rätt i att det finns en grupp som är marginaliserad.
              Vi har unga som inte mår tillräckligt bra. Där fortsätter vi att
              göra stora och viktiga insatser. Vi fortsätter att göra det, vilket
              jag tror att många också känner till, i en särskild ungdomssatsning
              i samband med vårpropositionen.
            </seg>
          </u>
          <note type="speaker" n="cc93d169">
            Anf. 32 TORSTEN LINDSTRÖM (kd):
          </note>
          <u who="Q5958869" xml:id="i-9159e1e0482b4648-1" n="d3161b1d">
            <seg n="5af9daf0">
              Herr talman! Det där var ju inte riktigt hela bilden, Lena Hallengren.
              Självklart är det så att många har det bra. Men det finns också
              väldigt många som inte har det bra, och de har fyrdubblats. De
              har blivit fyra gånger fler de senaste tolv åren. Det är ett faktum
              som inte är en nyhet från i går, Lena Hallengren, utan också presenterades
              före jul av Statistiska centralbyrån. Detta är ett bekymmer. Detta
              är ett problem åtminstone för oss kristdemokrater som är oroade
              över att klyftorna ökar, att alltfler lämnas efter och att unga
              människor inte får chansen att komma in på arbetsmarknaden, visa
              vad de går för och skapa sig en egen plattform i livet.
            </seg>
            <seg n="3ceec3b5">
              Det är därför vi kristdemokrater vill se fler riktiga jobb. Vi
              vill ha riktiga nystartsjobb, höja kvaliteten i högskolan och
              få ungdomsarbetslösheten att minska så att fler får chansen att
              vara med, så att den dåliga trend som nu har pågått i tolv år
              faktiskt blir stoppad och förändrad.
            </seg>
            <seg n="8ec06573">
              Tycker ministern över huvud taget inte att det är ett bekymmer
              att denna trend har fått pågå så länge, i tolv år, med socialdemokratisk
              ungdomspolitik?
            </seg>
          </u>
          <note type="speaker" n="69dac908">
            Anf. 33 Statsrådet LENA HALLENGREN (s):
          </note>
          <u who="unknown" xml:id="i-4fecbd07b83869ab-5" n="84f21533">
            <seg n="962eb7ba">
              Herr talman! Om Torsten Lindström gick 15 år tillbaka i tiden
              tror jag att han skulle finna att det inte såg så dramatiskt annorlunda
              ut då.
            </seg>
            <seg n="2389ca6e">
              När det handlar om unga utanför, vilket är ett begrepp som har
              funnits under en längre tid, gav jag själv i uppdrag till dåvarande
              generaldirektören vid Ungdomsstyrelsen Leif Linde att se över
              denna grupp och titta på hur det faktiskt ser ut. Det kan vara
              farligt att generalisera, både ungdomsgruppen som helhet och den
              här gruppen unga utanför. Alla mår kanske inte dåligt, men en
              del gör det. En del är långtidsarbetslösa, och så vidare.
            </seg>
            <seg n="471aa207">
              För lite drygt två år sedan kom denna utredning tillbaka. Den
              har resulterat i ett antal olika åtgärder som handlar om alltifrån
              navigatorcentrum till anställningsstöd och att fortsätta att bygga
              ut universitet och högskolor. Detta är någonting som Kristdemokraterna
              inte har ställt sig bakom. Snarare representerar ni en politik
              där vi ska ha färre platser, med allt vad det innebär för kommande
              generationer som blir allt större.
            </seg>
            <seg n="adabb635">
              Många åtgärder vidtas alltså, och många fler kommer att vidtas,
              för att se till att unga får fortsatt goda möjligheter att utvecklas.
            </seg>
            <seg n="fbc91b30">
              Riktiga arbeten för ungdomar
            </seg>
          </u>
          <note type="speaker" n="52af47ad">
            Anf. 34 SOFIA LARSEN (c):
          </note>
          <u who="Q4960997" xml:id="i-534fcba3a4bfcaf2-0" n="28184790">
            <seg n="bf9e17c6">
              Herr talman! 146 000 unga människor står utanför arbetsmarknaden
              i dag. Då säger Socialdemokraterna: Nu ska krafttag tas! Det krafttagandet
              innebär tusen nya plusjobb, jobb som egentligen inte får vara
              riktiga jobb. Du kommer till exempel inte in i trygghetssystemen.
              Du har inte rätt till a-kassa eller sjukpenning, du har inte möjlighet
              till förtur och efter två år sparkas du ut igen till åtgärden,
              utanförskapet eller arbetslösheten du var i innan. I det läget
              säger Socialdemokraterna: trygghet, möjlighet, plusjobb.
            </seg>
            <seg n="4d5a47f1">
              Jag skulle vilja fråga Hans Karlsson varför Socialdemokraterna
              inte vill ge unga människor en ärlig chans till riktiga jobb och
              möjlighet att komma in i våra trygghetssystem.
            </seg>
          </u>
          <note type="speaker" n="e540fcd8">
            Anf. 35 Statsrådet HANS KARLSSON (s):
          </note>
          <u who="unknown" xml:id="i-878780c967248cea-0" n="84f21533">
            <seg n="88b24971">
              Herr talman! Det är just chansen till riktiga jobb vi vill ge
              ungdomarna. Jag tror att få arbetsmarknadspolitiska insatser bättre
              gynnar den som har varit arbetslös väldigt länge än just plusjobben.
              Där får man möjlighet att under två år vara i en anställning med
              avtalsenlig lön, visa vad man går för och framför allt öva upp
              sina färdigheter efter en lång tids arbetslöshet. Det är en stark
              arbetsmarknadspolitisk åtgärd som riktar sig enbart till dem som
              har varit arbetslösa väldigt länge.
            </seg>
            <seg n="5f5bf413">
              Den idé som Centerpartiet lanserar är det rakt motsatta. I stället
              för att som vi satsa resurser på dem som bäst behöver det vill
              ni med ett systemskifte på arbetsmarknaden avskaffa rätten till
              anställningstrygghet för alla ungdomar.
            </seg>
          </u>
          <note type="speaker" n="b41b5049">
            Anf. 36 SOFIA LARSEN (c):
          </note>
          <u who="Q4960997" xml:id="i-534fcba3a4bfcaf2-1" n="28184790">
            <seg n="6e77988a">
              Herr talman! Med all respekt undrar jag om Hans Karlsson hör
              vad han själv säger. Han pratar om plusjobben som trygghet och
              en möjlighet för unga. Faktum är ju att de som har plusjobb saknar
              en möjlighet att komma in i våra trygghetssystem, och efter två
              år hamnar de utanför. Kommunerna och landstingen själva säger
              att de inte har någon möjlighet att anställa dessa människor efteråt.
              Lönen visar sig också i två tredjedelar av dagsfallen vara under
              15 500 kr i månaden. Detta kallar socialdemokratin för en stor
              satsning för unga människor!
            </seg>
            <seg n="946f7642">
              Centerpartiet satsar stort på företagande, så att vi kan få fler
              jobb, men också specifikt på unga. Vi har ett ungdomsavtal som
              gör att du får möjlighet att komma in på arbetsmarknaden och in
              i trygghetssystemen, vilket är oerhört viktigt. Efter två år får
              du också en möjlighet till fortsatt anställning. På Socialdemokraternas
              plusjobb är det två veckors uppsägningstid. Varför vägrar socialdemokratin
              unga en riktig chans på arbetsmarknaden?
            </seg>
          </u>
          <note type="speaker" n="4ac6a938">
            Anf. 37 Statsrådet HANS KARLSSON (s):
          </note>
          <u who="unknown" xml:id="i-878780c967248cea-1" n="84f21533">
            <seg n="be41ac57">
              Herr talman! Om vi ska jämföra vilket vi nu gör, också Sofia
              Larsen våra olika politiska handlingsvägar kan vi se att vi med
              vår politik i dag har 29 000 ungdomar mellan 16 och 24 år som
              deltar i en arbetsmarknadspolitisk insats för att stärka sin möjlighet
              att ha ett reguljärt jobb. När Sofia Larsens parti och partikolleger
              avser att regera tänker man avskaffa i stort sett hela den arbetsmarknadspolitiska
              volym som vi har i dag. 90 000 färre kommer att ha möjlighet att
              få arbetsmarknadspolitiskt stöd. Detta är alternativen.
            </seg>
            <seg n="e4233f48">
              Ert alternativ handlar om att omöjliggöra för ungdomar att få
              en anständig anställningstrygghet när man har fått ett jobb. Detta
              kommer så småningom att gälla alla ungdomar. Alla ungdomar kommer
              förr eller senare att få en anställning, och då förvägrar ni dem
              en rätt till saklig grund för uppsägning.
            </seg>
            <seg n="6099a1b3">
              Arbetssökandes anmälningsplikt hos arbetsförmedlingen
            </seg>
          </u>
          <note type="speaker" n="efd904bc">
            Anf. 38 MONA JÖNSSON (mp):
          </note>
          <u who="Q4988873" xml:id="i-85c72430a903089c-0" n="96d4ec51">
            <seg n="3b4bc0b8">
              Herr talman! Jag skulle vilja ställa min fråga till statsrådet
              Hans Karlsson.
            </seg>
            <seg n="adb86795">
              En person som är arbetslös och anmäld hos arbetsförmedlingen
              ska med vissa givna intervall höra av sig till arbetsförmedlingen
              och tala om hur det går med jobbsökandet. Det är viktigt att man
              sköter det, men ibland kan det hända att man har något giltigt
              skäl för att inte hinna anmäla sig just den dag som är utsatt.
              Det kan handla om dödsfall i familjen, att man sitter vid en dödsbädd
              eller någonting sådant. Jag har fått flera signaler om detta.
              Då blir man placerad sist i kön, så att säga, och får börja med
              jobbsökarkurser och annat. Även om man har visat upp en dödsattest
              har man inte fått ha kvar till exempel de två år då man gått och
              sökt.
            </seg>
            <seg n="8a2a4f2d">
              Jag skulle vilja höra vad statsrådet säger om att man även om
              man har ett giltigt intyg hamnar på ruta 1 igen.
            </seg>
          </u>
          <note type="speaker" n="bee9e303">
            Anf. 39 Statsrådet HANS KARLSSON (s):
          </note>
          <u who="unknown" xml:id="i-878780c967248cea-2" n="84f21533">
            <seg n="b4ff8eb3">
              Herr talman! Jag är inte säker på att jag riktigt förstår vad
              som egentligen är det problematiska i det Mona Jönsson tar upp.
              Om jag skulle försöka förstå det är jag heller inte riktigt säker
              på att Mona Jönsson har rätt i sin beskrivning. Jag tror att detta
              är en detaljeringsnivå när det gäller regelverket som är svår
              att ha i den här typen av debatt.
            </seg>
            <seg n="1fb99ecb">
              Men vi kan göra ett försök till. Mona Jönsson har ju en fråga
              kvar.
            </seg>
          </u>
          <note type="speaker" n="ab2a2a8b">
            Anf. 40 MONA JÖNSSON (mp):
          </note>
          <u who="Q4988873" xml:id="i-85c72430a903089c-1" n="96d4ec51">
            <seg n="4d3eb2ed">
              Herr talman! Frågan handlar alltså om vad som händer om man missar
              sitt datum på arbetsförmedlingen. Om man har stått i kö lång tid
              har man till exempel möjlighet att få ett plusjobb. Missar man
              ett sådant datum då man ska höra av sig missar man alltså även
              om man har vad jag anser vara giltigt förfall, att man sitter
              vid en dödsbädd eller annat plusjobb och annat och får börja om
              på ruta 1 med jobbsökarkurser och annat.
            </seg>
            <seg n="5d5903b7">
              Vad jag alltså undrar är: Ska ett giltigt förfall sätta en person
              i knipa?
            </seg>
          </u>
          <note type="speaker" n="b9568fb7">
            Anf. 41 Statsrådet HANS KARLSSON (s):
          </note>
          <u who="unknown" xml:id="i-878780c967248cea-3" n="84f21533">
            <seg n="35a77f04">
              Herr talman! Det där var ju en enkel fråga. Ska ett giltigt förfall
              sätta en människa i knipa? Nej, det tycker jag inte. Det verkar
              minst sagt dumt.
            </seg>
            <seg n="8017e6ed">
              Däremot tror jag att vi behöver titta på om det finns exempel
              på fall där någonting inte funkar såsom man med sunt förnuft tycker
              att det borde göra. Då tror jag dock att vi ska återkomma i ett
              annat sammanhang. Jag ska ta till mig Mona Jönssons frågeställning,
              så får vi se om vi kan reda ut vad som i själva verket gäller
              generellt.
            </seg>
            <seg n="a4925df5">
              Frankrikes lagförslag om arbetsvillkor för ungdomar
            </seg>
          </u>
          <note type="speaker" n="815525ba">
            Anf. 42 JOHAN LÖFSTRAND (s):
          </note>
          <u who="Q4563305" xml:id="i-96d1dad41b8a8196-0" n="46aeaae2">
            <seg n="2d14ea98">
              Herr talman! Vi har under den senaste tiden sett ganska stora
              kravaller, ganska många demonstrationer i Paris och andra delar
              av Frankrike. De bygger i mångt och mycket på det förslag som
              den franska regeringen har lagt fram om att man ska försämra anställningstryggheten.
              Framför allt kommer det att slå mot de yngre.
            </seg>
            <seg n="e1596348">
              Jag ser det här som bekymmersamt, framför allt ur ett europeiskt
              perspektiv. Ett av de största länderna har ett antal interna problem,
              och man ser faktiskt ganska många förtvivlade människor.
            </seg>
            <seg n="684d1f27">
              Jag vill med det ställa min fråga till Leif Pagrotsky. Vad anser
              Leif Pagrotsky om den utveckling som sker i Frankrike och även
              det förslag som den franska regeringen har lagt fram?
            </seg>
          </u>
          <note type="speaker" n="e86678b2">
            Anf. 43 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-6" n="90fd0da1">
            <seg n="1f0cf83c">
              Herr talman! Det vi ser i Frankrike är ett land som håller på
              att slitas sönder av klyftor mellan olika grupper, där ungdomar
              känner sig förfördelade av att bli utpekade som en särskild grupp
              som ska bli en sorts paria på arbetsmarknaden, som inte har samma
              rättsliga status och samma lagliga skydd som andra grupper, och
              hur unga människor, inte minst på universiteten, revolterar mot
              detta som de tycker orimliga utpekande av just dem. Det tycks
              också som om övriga delar av det franska samhället stöder dem.
            </seg>
            <seg n="ce050024">
              Det intressanta är också vad de ekonomer som tittar på det här
              anser. Jag läste i förra veckan en analys i Financial Times om
              problematiken i Frankrike av en journalist som vill ha mycket
              reformer i Frankrike. Det finns inga belägg någonstans i den ekonomiska
              litteraturen för att den här åtgärden har någon som helst effekt.
              Han beklagar att den franska regeringen ägnar så ohyggligt stor
              politisk prestige åt en fråga som, vad gäller bekämpandet av arbetslösheten,
              är meningslös.
            </seg>
          </u>
          <note type="speaker" n="0cfe6072">
            Anf. 44 JOHAN LÖFSTRAND (s):
          </note>
          <u who="Q4563305" xml:id="i-96d1dad41b8a8196-1" n="46aeaae2">
            <seg n="9a6e69c1">
              Herr talman! Jag vill tacka ministern för hans svar. Jag håller
              med honom i mångt och mycket. Framför allt tror jag att det är
              väldigt viktigt att man får trygghet. Om man har en trygg situation
              och en anställning som man kan se långsiktighet i kommer det också
              att innebära att man kanske kommer att investera i ett hus, man
              kommer att bilda familj och man kommer att gå vidare i livet.
              Det är någonting som jag tror är väldigt viktigt för ett välfärdssamhälle,
              att man kan slå sig till ro och känna trygghet med den anställning
              man har.
            </seg>
            <seg n="39e046c1">
              Med det vill jag gärna ställa min andra fråga till ministern.
              Om ett sådant här förslag skulle bli verklighet i Sverige, vilka
              konsekvenser tror ministern att det skulle kunna få?
            </seg>
          </u>
          <note type="speaker" n="4fef517a">
            Anf. 45 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-7" n="90fd0da1">
            <seg n="0940dcad">
              Herr talman! En sak som skiljer Sverige och Frankrike är ju att
              vi redan i dag har möjligheter till flexibilitet vid nyanställning.
              Vad gäller provanställning är sex månader ganska normalt. I en
              del fall på arbetsmarknaden finns det avtal om upp till tolv månaders
              provanställning. Det är ganska vanligt med tillfälliga anställningar.
              Den typen av flexibilitet finns redan. Min bedömning är att det
              inte kan bli några nya jobb av just det här. Det kan jag inte
              tänka mig.
            </seg>
            <seg n="7e2d682b">
              Däremot skulle det kunna bli så att de ungdomar som har fått
              ett jobb och av olika anledningar fått sluta, till exempel därför
              att jobbet var tillfälligt, därefter kommer att få en stämpel
              på sig på grund av att de har fått gå från tidigare arbetsplatser
              och att de när de söker jobb kanske får ännu svårare att få ett
              andra eller ett tredje jobb. Att det skulle leda till fler jobb,
              ökad efterfrågan på arbetskraft, att diskriminera just ungdomar
              kan jag inte förstå hur det skulle gå till. Jag tror att det skulle
              leda till ökade klyftor mellan olika grupper på arbetsmarknaden.
              Det är min huvudgissning.
            </seg>
          </u>
          <note n="7ccf51b9">
            Försörjningskrav vid familjeåterförening
          </note>
          <note type="speaker" n="011948c3">
            Anf. 46 TOBIAS BILLSTRÖM (m):
          </note>
          <u who="Q3112958" xml:id="i-39ad7c711070b1c1-0" n="abfea3fa">
            <seg n="52e3e091">
              Herr talman! Min fråga riktar jag till migrationsminister Barbro
              Holmberg.
            </seg>
            <seg n="cdac1f36">
              I förra veckan antog riksdagen EU:s direktiv om familjeåterförening.
              I direktivet, som nu blir svensk lag, ges rätt för släktingar
              till människor som kommit till Sverige som flyktingar att resa
              hit och vistas här utan att det samtidigt ställs ett försörjningskrav
              på dem eller på dem som är deras referenspersoner. Det intressanta
              är att Sverige har fullständiga rättigheter att ställa ett sådant
              krav. Ändå har regeringen avstått från det.
            </seg>
            <seg n="2fb5e7e9">
              Min fråga till migrationsministern blir: Varför har vi inget
              försörjningskrav på dem som kommer hit som anhöriginvandrare?
            </seg>
          </u>
          <note type="speaker" n="4858a928">
            Anf. 47 Statsrådet BARBRO HOLMBERG (s):
          </note>
          <u who="unknown" xml:id="i-3fe0e678611df9d5-1" n="84f21533">
            <seg n="9cadc6d3">
              Herr talman! Det är alldeles riktigt som Tobias Billström säger
              att Sverige är det land som inte ställer försörjningskrav på människor
              som kommer som flyktingar. Vi frågar inte personen i fråga: Kan
              du försörja din familj? Har du en bostad? Är man flykting och
              har flytt för sitt liv ser vi till att man också ska kunna återförenas
              i Sverige.
            </seg>
            <seg n="ecfcc3fc">
              När det sedan gäller familjeåterförening av andra skäl kan man
              naturligtvis diskutera försörjningsansvaret. Det är också en diskussion
              som förs. Vi har en utredning som har tittat på just detta. Är
              det förenligt med våra principer om icke-diskriminering? Är det
              förenligt med principerna i vårt samhälle att införa försörjningsansvar?
            </seg>
            <seg n="496f6ce3">
              Utredningen är ute på remiss, och den kommer att beredas i Regeringskansliet.
              Vi kommer att få många tillfällen att diskutera detta här i kammaren.
            </seg>
          </u>
          <note type="speaker" n="aceef53d">
            Anf. 48 TOBIAS BILLSTRÖM (m):
          </note>
          <u who="Q3112958" xml:id="i-39ad7c711070b1c1-1" n="abfea3fa">
            <seg n="110856e1">
              Herr talman! Jag kan inleda med att säga att mitt parti tycker
              att beslutet att tillåta anhöriginvandring utan försörjningskrav
              var helt fel. Vi har röstat emot det förslaget i kammaren. Vi
              vill ha en generös flyktingpolitik, men de som nu ges rätt att
              komma till Sverige är inte flyktingar. De är människor som kommer
              som anhöriga. Vi ser det som självklart att man ska arbeta och
              göra rätt för sig när man kommer till vårt land.
            </seg>
            <seg n="c549b6cc">
              Följdfrågan till migrationsministern blir: Hur ser ministern
              på exempelvis frågan om pensionsrättigheter för den grupp som
              nu kommer att komma som anhöriginvandrare? Eller ska jag tolka
              ministern som att regeringen inte avser att göra några begränsningar
              för denna grupp? Den möjligheten fanns ju redan i förra veckan
              när vi fattade beslutet att anta EU-direktivet.
            </seg>
          </u>
          <note type="speaker" n="99de1042">
            Anf. 49 Statsrådet BARBRO HOLMBERG (s):
          </note>
          <u who="unknown" xml:id="i-3fe0e678611df9d5-2" n="84f21533">
            <seg n="a69158c2">
              Herr talman! För regeringen är det en väldigt viktig grundprincip
              när det gäller människor som kommer till Sverige från andra länder
              att de ska ha samma rättigheter och samma skyldigheter som människor
              som bor här. Det är grundprincipen. Den är viktig också när det
              gäller till exempel arbetsmarknaden. Människor som kommer hit
              ska kunna ha precis samma rättigheter och samma skyldigheter som
              alla andra. Människor som kommer hit ska inte användas och utnyttjas
              på arbetsmarknaden. Och skyddet för detta är just denna icke-diskrimineringsprincip.
            </seg>
            <seg n="f8d9372f">
              Sjöfartens luftföroreningar
            </seg>
            <seg n="905a2907">
              Anf. 50 KARIN SVENSSON SMITH (-):
            </seg>
            <seg n="f46c3b27">
              Herr talman! Sjöfarten har en viktig roll i omställningen till
              ett långsiktigt hållbart transportsystem. Den är mycket energieffektiv
              jämfört med lastbilstrafik. Friktionen på vattnet är mindre än
              på vägen.
            </seg>
            <seg n="aaa502a1">
              Men det finns luftföroreningar från sjöfarten som gör att sjöfarten
              snart kommer att stå för hälften av alla försurande utsläpp i
              Europa. Dessutom finns det luftföroreningar som drabbar de människor
              som bor i hamnstäderna. Därför har miljönämnden i Helsingborgs
              stad, med stöd av miljöbalken, förelagt färjorna att installera
              katalytisk avgasrening.
            </seg>
            <seg n="6c33bc47">
              Jag undrar om ministern tycker att det är riktigt att man med
              stöd av miljöbalken försöker minska sjöfartens luftföroreningar.
            </seg>
          </u>
          <note type="speaker" n="dff6861b">
            Anf. 51 Statsrådet LENA SOMMESTAD (s):
          </note>
          <u who="unknown" xml:id="i-a50e1c2280afc73f-1" n="84f21533">
            <seg n="d12498b3">
              Herr talman! Jag tycker att det är riktigt att man försöker minska
              sjöfartens luftföroreningar med hjälp av miljöbalken. Men det
              är också en fråga, som Karin Svensson Smith känner till, som blivit
              föremål för rättsprövning.
            </seg>
            <seg n="2a1e4ed3">
              Vi har väldigt stora problem när det gäller sjöfarten i och med
              att sjöfarten i huvudsak regleras internationellt. Vi har en havsrättskonvention
              som ger alla fartyg rätt att färdas på våra hav. Det innebär att
              vi måste ha internationella överenskommelser för att komma åt
              sjöfartens utsläpp.
            </seg>
            <seg n="1dc10eb2">
              Vi arbetar oerhört intensivt med de här frågorna, inte minst
              med att försöka se till att få bättre luftförhållanden i våra
              städer. Det är utomordentligt bra, tycker jag, att den här frågan
              drivs av till exempel Helsingborgs stad.
            </seg>
          </u>
          <note n="8a71459e">
            Anf. 52 KARIN SVENSSON SMITH (-):
          </note>
          <u who="unknown" xml:id="i-59019229d64be5d1-1" n="84f21533">
            <seg n="4ccdcc90">
              Herr talman! Tack för svaret!
            </seg>
            <seg n="e15857a1">
              Nu är det så att kommunstyrelsen har slutit ett avtal med Sundsbussarna
              och HH-ferries om fortsatt färjetrafik i Helsingborgs stad. Efter
              att avtalet slöts skickade kommunstyrelsens ordförande ett mejl
              till miljöchefen och uppmanade honom att miljönämnden skulle återkalla
              sitt ärende som hade stöd av miljöbalken. Därför undrar jag om
              miljöministern tycker att avtal som kommunstyrelsen sluter ska
              sätta miljöbalken ur spel.
            </seg>
          </u>
          <note type="speaker" n="826c1f0c">
            Anf. 53 Statsrådet LENA SOMMESTAD (s):
          </note>
          <u who="unknown" xml:id="i-4fecbd07b83869ab-8" n="84f21533">
            <seg n="899b248a">
              Herr talman! Låt mig säga så här, när det gäller vad som internt
              pågår i Helsingborgs kommun kan jag inte gå in på de frågorna,
              för dem känner jag inte till. Vad jag vet är att Helsingborgs
              kommun har drivit detta till miljödomstolen. Sedan har man slutit
              ett avtal. Har man valt att dra tillbaka det eller på något annat
              sätt hanterat det så att miljödomstolen inte längre har det på
              sitt bord är det ju på det sättet. Men detaljerna kring detta,
              hur det har gått till, känner jag inte till.
            </seg>
            <seg n="5b643dec">
              Jag tycker att det är utmärkt att Helsingborg har drivit frågan
              och lagt den på sitt bord. I vad mån man skulle ha slutit ett
              avtal eller inte är jag övertygad om att det finns olika uppfattningar
              om. Men hur det har hanterats i kommunen kan inte jag gå in på
              här i kammaren.
            </seg>
            <seg n="8dce86ea">
              Tillgängligheten till skolbiblioteken
            </seg>
          </u>
          <note type="speaker" n="f39402b1">
            Anf. 54 LENNART GUSTAVSSON (v):
          </note>
          <u who="Q5778392" xml:id="i-95e85172a9eb46c6-0" n="be474685">
            <seg n="a9e5477e">
              Herr talman! Ingen bok till den som inte döljer kalsongkanten.
              Ibland sätter TT trevliga rubriker. Här handlar det om ett skolbibliotek
              som har valt att införa något slags klädkod. Man kan väl säga
              att man antingen får välja coola kläder eller coola böcker inte
              bådeoch.
            </seg>
            <seg n="d835b182">
              Nu tror jag inte att det är ett bra sätt att locka ungdomar till
              biblioteken. Det här leder mig osökt in på en fråga som rör skolbiblioteken.
              Min inledande fråga till utbildnings- och kulturministern blir:
              På vilket sätt kan vi öka tillgängligheten till skolbibliotek?
            </seg>
          </u>
          <note type="speaker" n="0bd99e02">
            Anf. 55 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-9" n="90fd0da1">
            <seg n="82570160">
              Herr talman! Även jag studsade när jag läste detta. Jag vet inte
              bakgrunden, om det var ett sätt att komma åt svåra ordningsproblem
              eller om det var något bekymmer för biblioteken. Jag reserverar
              mig för det.
            </seg>
            <seg n="d8ce61c2">
              Annars är min grundinställning att biblioteken ska anstränga
              sig att vara platser där alla sorters ungdomar känner sig välkomna
              och hemma. Om man har keps på sig stör väl ingen så länge kepsen
              inte väsnas. Biblioteken ska vara en rofylld plats. Det är min
              inställning.
            </seg>
            <seg n="c1793ba5">
              Det viktigaste för att bibliotek ska vara attraktiva är att det
              finns bra personal som kan entusiasmera och hjälpa unga människor
              till rätta när de kommer dit och söker sig fram till exempel i
              litteraturen. Det ska vara en spännande och trivsam mötesplats
              där man kan ägna tid åt olika viktiga angelägenheter. Det är för
              mig huvudprioriteten. Våra partier har tillsammans enats om åtgärder
              för att kraftigt öka personalen på inte minst våra skolbibliotek.
            </seg>
          </u>
          <note type="speaker" n="5b78710a">
            Anf. 56 LENNART GUSTAVSSON (v):
          </note>
          <u who="Q5778392" xml:id="i-95e85172a9eb46c6-1" n="be474685">
            <seg n="94bab0dd">
              Herr talman! Det låter bra.
            </seg>
            <seg n="a4d357f4">
              Men i dag har bara varannan svensk grundskola ett bibliotek som
              är bemannat minst sex timmar per vecka. För de fristående grundskolorna
              är siffran 10 %. Det finns kommuner som helt och hållet saknar
              bemannade skolbibliotek. Bra och tillgängliga skolbibliotek är
              tydligen en fråga om både kön, klass och etnicitet.
            </seg>
            <seg n="195222aa">
              Jag ska vara lite konkret. Jag har ett tips, som kan vara en
              del i att sätta fingret på och tydliggöra problemet. Vore det
              kanske en klok idé att som en åtgärd inkludera skolbiblioteken
              i Skolverkets inspektioner och kvalitetsredovisningar?
            </seg>
          </u>
          <note type="speaker" n="6f458f3b">
            Anf. 57 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-10" n="90fd0da1">
            <seg n="977994a3">
              Herr talman! Det var ett intressant uppslag till hur man kan
              gå vidare. Jag skulle rekommendera Lennart Gustavsson att ta upp
              det med skolministern. Jag kanske till och med ska göra det själv.
              Jag är intresserad av åtgärder som stärker kulturens och läsandets
              plats i skolan.
            </seg>
            <seg n="90ac1556">
              Jag vill påminna om att Lennart Gustavsson och jag röstade för
              det förslag som innebär att vi ska finansiera 15 000 fler vuxna
              i skolan. Vi lät avsiktligt bli att precisera vilka personalkategorier
              pengarna skulle användas till just för att skolorna själva skulle
              kunna bestämma om det skulle vara bibliotekarier eller lärare
              som gjorde mest nytta i det enskilda fallet. Det väckte strid.
              Många tyckte att vi skulle utesluta biblioteken och bara tillåta
              att pengarna skulle användas till lärare.
            </seg>
            <seg n="31263deb">
              Jag tycker att det var ett bra beslut. Jag har invigt bibliotek,
              till exempel i min egen gamla skola, Kålltorpsskolan i Göteborg,
              där man klart och tydligt har sagt att de aldrig hade kommit till
              stånd om det inte vore för de extra pengarna.
            </seg>
            <seg n="3e432e69">
              Kostnadsansvaret vid arkeologiska utgrävningar
            </seg>
          </u>
          <note type="speaker" n="efef885d">
            Anf. 58 ANNIKA QARLSSON (c):
          </note>
          <u who="Q4769498" xml:id="i-7eb5a32ee69f0bf0-0" n="01d35d81">
            <seg n="1ef03a1c">
              Herr talman! Jag vill gärna ställa en fråga till kulturministern.
              Det blir många frågor till dig i dag.
            </seg>
            <seg n="c3c3c4e7">
              I norra Dalsland finns ett gästgiveri som driver en fantastisk
              verksamhet. Man har bestämt sig för att utvidga och bygga till
              en hotelldel med 18 bäddplatser. Man har fått ja från både församlingen
              och kommunen, men just nu ligger fallet hos länsstyrelsen.
            </seg>
            <seg n="2dec03ae">
              Problemet är att där man bor och verkar finns det ett gammalt
              kapell som har varit öde sedan 1557. Det leder till att det nu
              måste ske en utgrävning innan något annat får göras. Det principiellt
              viktiga att få svar på är om det är rimligt att när det är fråga
              om den här typen av beslut som fattas av en länsstyrelse att det
              ska vara enskilda företag som får bära kostnaden för en utgrävning.
              I det här fallet pratas det om runt 1 miljon kronor.
            </seg>
          </u>
          <note type="speaker" n="ff0e8fd7">
            Anf. 59 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-11" n="90fd0da1">
            <seg n="0013e58b">
              Herr talman! Min principiella uppfattning är att vi ska vårda
              vårt kulturarv och att vi ska ta vara på de fornfynd och arkeologiska
              lämningar som finns till exempel när en väg byggs eller en tunnel
              grävs ned för trafiken eller järnvägen. Det är ibland stora kostnader
              involverade för den som bygger. Jag inser att det kan vara svårt
              för den småföretagare som vill bygga ut en för bygden lönsam,
              expansiv och viktig verksamhet. Men jag vill inte gärna stå här
              i talarstolen och säga att man ska få slippa, det vill säga bara
              gräva bort dessa gamla fornlämningar. Hur kostnaden ska fördelas
              är möjligen en principiellt svårare fråga som det kan finnas anledning
              att fundera över.
            </seg>
            <seg n="548247d4">
              Men min grundinställning är att den som vill gräva får se till
              att ta till vara de lämningar som finns och bevara för eftervärlden
              de kunskaper som kan utvinnas av dessa.
            </seg>
          </u>
          <note type="speaker" n="79f9fe94">
            Anf. 60 ANNIKA QARLSSON (c):
          </note>
          <u who="Q4769498" xml:id="i-7eb5a32ee69f0bf0-1" n="01d35d81">
            <seg n="6079c991">
              Herr talman! Jag håller med ministern när det handlar om att
              ta vara på den historia som finns. Självklart. Det är också viktigt.
            </seg>
            <seg n="26d83254">
              Bekymret är att om vi bygger vägar eller gräver tunnlar är det
              staten som är involverad och det blir ett ansvar för den som sätter
              spaden i marken eller grävskopan i backen. Bekymret här är att
              den investering som han har planer på att göra för sin verksamhet
              handlar om kanske totalt 89 miljoner. Den skulle vara, precis
              som du sade, otroligt värdefull för både kommunen och hela Dalsland.
              När det blir en så stor kostnad som faller tillbaka i knäet på
              honom stoppar det utvecklingen i stället för att gynna utvecklingen.
            </seg>
            <seg n="f81af191">
              Återigen är vi tillbaka till frågan om vem som har ansvaret för
              att bekosta det hela. Finns det någon öppning till att den som
              fattar beslutet också är ansvarig för kostnaden? I det här fallet
              skulle det handla om ett statligt ansvar i form av länsstyrelse
              eller någon annan som tar på sig kostnaden. Det kan då bli en
              möjlig väg att både utveckla och ta vara på den kunskap som finns.
            </seg>
          </u>
          <note type="speaker" n="63afe06c">
            Anf. 61 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-a50e1c2280afc73f-2" n="90fd0da1" next="i-59019229d64be5d1-2">
            <seg n="2d840712">
              Herr talman! Det förefaller som att vi båda två är överens om
              flera saker. Det är bland annat det angelägna i att en sådan investering
              kan komma till stånd och värdet av, inte minst, att det uppenbarligen
              handlar om en framgångsrik näringsidkare i den för oss båda viktiga
              restaurang- och hotellnäringen och för Dalsland viktiga turistnäringen.
              Men vi är också överens om att vårt kulturarv inte ska skingras.
            </seg>
            <seg n="a9cc1b5d">
              Våra länsstyrelser har anslag för det regionala kulturarvet som
              de har att fördela till angelägna områden, renoveringar, underhållsarbeten
              av minnesmärken och kulturminnesmärken av olika slag inom länen.
              Men om anslaget kan användas för att betala bidrag till ett enskilt
              företag som vill gräva i marken för att göra en lönsam investering
              vågar jag inte på rak arm gå ed på. Jag måste erkänna att jag
              inte tidigare har stött på den aspekten. Jag ska gå tillbaka och
              studera detta lite djupare. Jag har fått anledning till det. Jag
              tackar för att Annika Qarlsson har fäst min uppmärksamhet på denna
              svåra målkonflikt.
            </seg>
            <seg n="01e7437c">
              Miljökonsekvensanalys av gasledning i Östersjön
            </seg>
          </u>
          <note n="95899ca2" type="speaker">
            Anf. 62 SVERKER THORÉN (fp):
          </note>
          <u who="Q3296958" xml:id="i-59019229d64be5d1-2" n="90fd0da1" prev="i-a50e1c2280afc73f-2">
            <seg n="8777bfae">
              Herr talman! Min fråga går till miljöminister Lena Sommestad,
              och den gäller som så många gånger förr Östersjön.
            </seg>
            <seg n="ddbfaf3d">
              Första spadtaget till bygget av den gasledning som ska gå från
              Ryssland till Tyskland under Östersjön togs den 9 december förra
              året. Enligt planerna ska gasledningen tas i bruk 2010. Projektet
              har varit omdiskuterat och livligt debatterat ända från planeringsstadiet;
              bland annat har de baltiska staterna pekat på den potentiella
              miljöfaran för Östersjön som gasledningen kan tänkas utgöra. Hur
              kommer den att påverka de tusentals ton kemikalier och kemiska
              vapen som ligger på Östersjöns botten? Ledningen kommer även att
              ha en viss påverkan på Sverige. Som närmast kommer den att gå
              två mil utanför Gotlands södra kust.
            </seg>
            <seg n="2f56ebd3">
              Från svenskt håll har ingen oro uttryckts för eventuella miljökonsekvenser.
              Är det så, miljöminister Lena Sommestad? Varför har inget gjorts?
            </seg>
          </u>
          <note type="speaker" n="21148a3b">
            Anf. 63 Statsrådet LENA SOMMESTAD (s):
          </note>
          <u who="unknown" xml:id="i-a50e1c2280afc73f-3" n="84f21533">
            <seg n="6bd819b1">
              Herr talman! Mycket görs när det gäller detta. Självklart följer
              vi detta noga. Det är ett projekt som inte bara har miljöaspekter
              utan medför även en hel del andra problem.
            </seg>
            <seg n="fd6053ed">
              Gasledningen planeras att dras genom Östersjön. Det planeras
              också någon typ av station som kommer att ligga på fastlandet
              på Gotland. Det här följer vi självfallet mycket noga.
            </seg>
            <seg n="f582022e">
              Det som är viktigt i ett sådant här sammanhang är att alla länder
              som är berörda av detta får goda möjligheter till insyn och att
              göra miljökonsekvensbedömningar, att allting är öppet och transparent
              och läggs på bordet. Vi följer denna fråga mycket noga. Jag känner
              också oro för detta. Samtidigt ska vi ha klart för oss att detta
              har uppmärksammats betydligt mer i till exempel länderna i Baltikum.
              Det har också att göra med en stor irritation för att man över
              huvud taget går den väg som man gör. Det bidrar också till uppmärksamheten
              där, utöver miljöfrågorna.
            </seg>
          </u>
          <note n="1e6bfc19" type="speaker">
            Anf. 64 SVERKER THORÉN (fp):
          </note>
          <u who="unknown" xml:id="i-59019229d64be5d1-3" n="84f21533">
            <seg n="ee923ab1">
              Herr talman! Med tanke på att gasledningen är tänkt att gå strax
              utanför Gotland tycker jag att det är viktigt och intressant att
              få en diskussion även i Sverige kring de eventuella miljökonsekvenserna
              innan det är för sent. Har regeringen satt ned foten och sagt
              ja till det här projektet som helhet? Hur kommer regeringen i
              fortsättningen att hantera den här frågan för att få en bred diskussion?
            </seg>
          </u>
          <note type="speaker" n="f2f64f87">
            Anf. 65 Statsrådet LENA SOMMESTAD (s):
          </note>
          <u who="unknown" xml:id="i-4fecbd07b83869ab-12" n="84f21533">
            <seg n="3574ce40">
              Herr talman! Jag är helt enig med Sverker Thorén om att det är
              viktigt att vi får en diskussion om den här frågan. Vi har inte
              på något sätt satt ned foten här. Vad vi har gjort är att vi har
              gett, enligt den rutin vi har, tillåtelse att undersöka botten
              på de områden som berör Sverige. Något miljötillstånd eller tillstånd
              i övrigt har inte getts. Så långt har projektet inte alls kommit.
            </seg>
            <seg n="b8c52cde">
              Jag välkomnar en debatt och tycker att det är väldigt viktigt
              att vi följer den här frågan.
            </seg>
            <seg n="ca11485f">
              Sjuktalen i den offentliga sektorn
            </seg>
          </u>
          <note type="speaker" n="aab98c4a">
            Anf. 66 ANNA LILLIEHÖÖK (m):
          </note>
          <u who="Q4767227" xml:id="i-715c5725a1e1ca82-0" n="2e0375af">
            <seg n="8190a2c3">
              Herr talman! Jag vill ställa en fråga till arbetslivsministern.
            </seg>
            <seg n="a773cb0f">
              Sjukskrivningarna och de förtida utpensioneringarna från arbetslivet
              är i mycket hög grad en kvinnofråga. Ungefär två tredjedelar av
              de sjukskrivna och förtidspensionerade är kvinnor, och en mycket
              stor del av dem arbetar inom den offentliga sektorn.
            </seg>
            <seg n="40990d3a">
              Under den senaste veckan har mycket uppmärksamhet riktats mot
              hälso- och sjukvårdens roll i sjukskrivningsprocessen. Jag vill
              emellertid vända på frågan och rikta uppmärksamheten på offentliga
              arbetsgivare, såsom hälso- och sjukvården, som är nyckeln till
              att få ned sjukskrivningar och förtidspensioneringar för kvinnor.
            </seg>
            <seg n="07e12bb9">
              Min fråga är då: Vilka åtgärder har ministern vidtagit för att
              nedbringa sjukskrivningarna på arbetsplatserna inom den offentliga
              sektorn? Ur ett kvinnoperspektiv måste det vara det allra viktigaste
              för att minska sjuktalen.
            </seg>
          </u>
          <note type="speaker" n="f65fbcdc">
            Anf. 67 Statsrådet HANS KARLSSON (s):
          </note>
          <u who="unknown" xml:id="i-878780c967248cea-4" n="84f21533">
            <seg n="167cea0f">
              Herr talman! Jag delar Anna Lilliehööks beskrivning av verkligheten.
              Det är ungefär så det ser ut. Under den tid som jag har haft ansvar
              för de här frågorna i regeringen har vi nog presenterat, här i
              kammaren och på annat sätt, närmare 50 olika förslag till åtgärder,
              som syftar till att dels förebygga risk för sjukskrivning och
              ohälsa, dels möjliggöra återkomst tidigare än vad som har skett
              hittills.
            </seg>
            <seg n="e65ec47d">
              Många av åtgärderna riktar sig mot arbetsplatser och arbetsgivare.
              Speciellt den åtgärd som handlar om medfinansiering, där arbetsgivarna
              har fått ta ett ökat ekonomiskt ansvar, träffar i väldigt hög
              grad de arbetsgivare som har hög sjukfrånvaro, vilka i långa stycken
              också är arbetsgivare inom det offentliga. Därför finns det skäl
              för dem att intensifiera sitt arbete med både förebyggande hälsoarbete
              och att möjliggöra återkomst tidigare. Det sker också i allt högre
              grad för varje dag som går.
            </seg>
          </u>
          <note type="speaker" n="c1d0d297">
            Anf. 68 ANNA LILLIEHÖÖK (m):
          </note>
          <u who="Q4767227" xml:id="i-715c5725a1e1ca82-1" n="2e0375af">
            <seg n="25c061d9">
              Herr talman! Tyvärr går inte det här arbetet riktigt så fort
              som man skulle önska. Ministern har haft ganska många år på sig.
            </seg>
            <seg n="f2a76f9c">
              När vi jämför med förra året kan vi konstatera att det i dag
              är 480 000 kvinnor som är sjukskrivna eller förtidspensionerade.
              För ett år sedan var det 485 000, så det har inte rasat i väg
              så uppseendeväckande mycket.
            </seg>
            <seg n="0a12944a">
              Ministern har satt ett mål om en halvering av sjukskrivningarna
              till 2008. Man kanske har gått ned lite totalt, men fortfarande
              är 3040 % onödiga.
            </seg>
            <seg n="8b7a7517">
              De offentliga arbetsgivarna har ofta klagat nu, även vid den
              sista genomgången vi hade, att de har svårt att nå Försäkringskassan.
              Det är ju det första man måste se till, för att de ska få hjälp
              med rehabilitering och få tillbaka fler i arbete.
            </seg>
            <seg n="b260cac7">
              Min fråga är då naturligtvis: Vad har ministern vidtagit för
              åtgärder för att Försäkringskassan på ett mer konkret sätt ska
              stödja offentliga arbetsgivare?
            </seg>
          </u>
          <note type="speaker" n="1790d46e">
            Anf. 69 Statsrådet HANS KARLSSON (s):
          </note>
          <u who="unknown" xml:id="i-878780c967248cea-5" n="84f21533">
            <seg n="e93ad095">
              Herr talman! Denna gång delar jag inte Anna Lilliehööks verklighetsbeskrivning.
              Minskningen av sjukfrånvaron har, vågar jag säga, gått snabbare
              än vad någon trodde för tre år sedan. Sjukfrånvaron har minskat
              med 30 % under tre år. Vi har också väldigt starka prognoser som
              visar att förtidspensioneringarna kommer att minska när det gäller
              nybeviljandet. Vi kommer om bara något år att få ett läge där
              det är färre som går in i förtidspensionering än som lämnar förtidspensioneringen.
            </seg>
            <seg n="d20a3c13">
              Det är riktigt att det finns ytterligare saker att göra för att
              öka samverkan mellan arbetsgivare och Försäkringskassan. Där är
              mitt klara direktiv till Försäkringskassan att de avstämningsmöten
              som man ska genomföra måste ske i mycket större utsträckning än
              vad som hittills har skett. Det är också på gång just nu.
            </seg>
            <seg n="6726c8c8">
              Kulturens hälsoeffekter
            </seg>
          </u>
          <note type="speaker" n="3dc120ef">
            Anf. 70 HILLEVI LARSSON (s):
          </note>
          <u who="Q3375042" xml:id="i-415bb5b44524ef7d-0" n="755df8ef">
            <seg n="d6d8179a">
              Herr talman! Jag vill ställa min fråga till kulturminister Leif
              Pagrotsky, och det gäller kulturens hälsoeffekter.
            </seg>
            <seg n="806a1aa6">
              Alla vi som gillar kultur vet att det är väldigt trevligt, men
              något som är ganska nytt är att det är väldigt hälsosamt. Det
              har visat sig att det till och med är lika hälsosamt som motion
              det är ju allmänt känt att det är hälsosamt. En beräkning visar
              att man lever i genomsnitt tio år längre om man ägnar sig åt kulturkonsumtion
              än om man inte gör det. Det är ungefär samma tid som man lever
              längre om man motionerar regelbundet.
            </seg>
            <seg n="4c1879bb">
              Därför skulle jag vilja fråga om det inte finns någon möjlighet
              att använda det här mer för att göra människor friskare. Man har
              ju startat ett projekt som går ut på att läkare kan välja att
              i stället för medicin skriva ut motion, till exempel tre promenader
              i veckan. Då skulle de kunna skriva ett recept på tre kulturupplevelser
              i veckan gå på teater, en musikkonsert, bibliotek eller vad man
              nu tycker är roligast.
            </seg>
            <seg n="d0f44b26">
              Min fråga är om regeringen kan tänka sig en sådan utveckling
              för att befrämja hälsoeffekterna hos kultur.
            </seg>
          </u>
          <note type="speaker" n="ef1deadb">
            Anf. 71 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-13" n="90fd0da1">
            <seg n="45bd5a30">
              Herr talman! Om Hillevi Larsson frågar kulturministern är svaret
              naturligtvis ja. Jag vet inte om sjukvårdsministern har samma
              åsikt, om läkarnas förskrivningsmöjligheter ska utvidgas från
              att gälla läkemedel till att också gälla teaterbesök eller museibesök.
              Museibesök behöver de inte skriva recept på, eftersom de numera
              är gratis. Det är en annan fråga. Men såvitt det kommer an på
              mig tycker jag att det verkar vara en bra idé.
            </seg>
            <seg n="9247df65">
              Det kommer fram alltmer belägg för att de här sambanden finns.
              Vi har också initierat en del ny forskning på det här området
              för att få mer precision i kunskapen som underlag just för den
              typen av överväganden som Hillevi Larsson frågar efter. Jag tror
              att liknelsen med motion inte är så långsökt som en del kanske
              tycker. Jag tror att det ligger väldigt mycket i detta, inte minst
              med den nya typ av sjukdomsbild som vi börjar få i Sverige, med
              diffusare symtom, psykosociala faktorer och annat. I de sammanhangen
              är jag rätt övertygad om att kulturen kan spela en viktig roll.
            </seg>
          </u>
          <note type="speaker" n="81f534db">
            Anf. 72 HILLEVI LARSSON (s):
          </note>
          <u who="Q3375042" xml:id="i-415bb5b44524ef7d-1" n="755df8ef">
            <seg n="034fe2da">
              Herr talman! Min idé är att man skulle kunna titta på hur de
              praktiskt har löst den här frågan när det gäller motion på recept.
              Vissa motionsformer är gratis, medan andra kan vara riktigt dyra.
              Detsamma gäller kulturen. Det är som regel gratis att gå på museer
              och bibliotek, och en del konsthallar är gratis och så vidare.
              Sedan finns det annat som kostar desto mer. Mitt förslag är att
              titta på hur man har löst det med motion på recept och se om det
              är möjligt att finna en liknande lösning.
            </seg>
            <seg n="00774925">
              Jag tror också att detta skulle vara viktigt ur klass- och könsperspektiv.
              Man kan se att välutbildade medelålders och äldre kvinnor är de
              största kulturkonsumenterna, medan män i största allmänhet men
              speciellt män med LO-bakgrund är de som konsumerar minst kultur.
              Det här skulle kanske också kunna leda till att man jämnade ut
              hälsoskillnader när det gäller klass och kön och även spred kulturen
              till fler grupper, vilket är viktigt både för hälsan och för kulturen.
            </seg>
            <seg n="d8183e5e">
              Frågan är om ministern kan tänka sig att jämföra med hur man
              gör med motion på recept och om han kan se kopplingen även till
              klass och kön när det gäller hälsa och kultur.
            </seg>
          </u>
          <note type="speaker" n="6e788863">
            Anf. 73 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-14" n="90fd0da1">
            <seg n="7ebbd935">
              Herr talman! Jag kan klart se effekten. Jag tackar för uppslaget
              om parallellen. Jag tar med mig det och tittar vidare på det.
            </seg>
            <seg n="31b95fc4">
              Jag tycker att detta ytterligare stärker skälen för mig att engagera
              mig hårt i att bredda kulturlivet i Sverige, både när det gäller
              aktivt utövande av kultur och att ta del av kultur som publik
              på teatrar, museer och bibliotek.
            </seg>
            <seg n="b3ef121e">
              Där är priset viktigt. Vi har infört gratis entré på museerna.
              Det gäller att också slå vakt om att biblioteken ska vara gratis
              även fortsättningsvis. Den bibliotekslag som säkerställer att
              utlåningen från alla bibliotek är gratis är ju ifrågasatt. Om
              olyckan är framme kanske den avskaffas. Därmed öppnas dörrarna
              för avgift också på biblioteken. Då är det en klen tröst att doktorn
              får skriva ut ett frikort på biblioteket. Jag tycker att det är
              bättre att ha det vid källan.
            </seg>
            <seg n="eccf935a">
              Partnerskap med Nato
            </seg>
          </u>
          <note type="speaker" n="6fd8ce13">
            Anf. 74 CARL B HAMILTON (fp):
          </note>
          <u who="Q6196285" xml:id="i-ecb6bc3dcf236b69-0" n="6cb989ff">
            <seg n="420ed203">
              Herr talman! Min fråga är närmast riktad till Leif Pagrotsky
              som ansvarig för det övergripande perspektivet.
            </seg>
            <seg n="8237a63b">
              Under veckan har det kommit information, framför allt i en utländsk
              tidning, om att USA och Natos generalsekreterare skulle vilja
              att Sverige och Finland ingår ett avancerat partnerskap med Nato,
              till skillnad från det partnerskap som vi har i dag.
            </seg>
            <seg n="88580b96">
              Försvarsminister Leni Björklund har välkomnat detta, liksom naturligtvis
              Folkpartiet.
            </seg>
            <seg n="d87f511c">
              Min första fråga till Leif Pagrotsky är: Vad ska skilja ett avancerat
              partnerskap från ett fullt medlemskap om regeringen får bestämma?
            </seg>
            <seg n="38024675">
              Min andra fråga är: I vilken utsträckning, om någon, har samarbetspartierna
              ett inflytande över regeringens position och svar på denna invit?
            </seg>
          </u>
          <note type="speaker" n="5635ea82">
            Anf. 75 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-15" n="90fd0da1">
            <seg n="de301691">
              Herr talman! Jag är ledsen att behöva göra Carl B Hamilton besviken
              vad gäller den exakta innebörden i begreppen. Som allmänpolitiskt
              ansvarig är jag i dag inte tillräckligt påläst för att gå i polemik
              med Carl B Hamilton.
            </seg>
            <seg n="2219400c">
              I vilken mån det har ägt rum överläggningar med andra partier
              om detta känner jag inte till.
            </seg>
          </u>
          <note type="speaker" n="f4aec8b0">
            Anf. 76 CARL B HAMILTON (fp):
          </note>
          <u who="Q6196285" xml:id="i-ecb6bc3dcf236b69-1" n="6cb989ff">
            <seg n="cdedb481">
              Herr talman! Det är svårt att driva polemik med någon som säger
              att han inte känner till något. Det är ändå intressant och man
              kan göra en reflexion, herr talman. Det här är en fråga som har
              dominerat svensk politik under hela efterkrigstiden, nämligen
              vår säkerhetspolitiska relation bland annat till Nato och den
              inbitna hållningen till alliansfrihet. När en invitation kommer
              om att ingå ett närmare partnerskap med Nato vet inte regeringens
              företrädare i kammaren hur det egentligen ligger till.
            </seg>
            <seg n="812e8613">
              Så obetydlig har tydligen frågan om svensk alliansfrihet i praktiken
              blivit att det kan bli så här i kammaren en torsdagseftermiddag.
            </seg>
          </u>
          <note type="speaker" n="bbbe436d">
            Anf. 77 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-4fecbd07b83869ab-16" n="90fd0da1">
            <seg n="dc1d3362">
              Herr talman! Den nedlåtande tonen får frågan att vidgas till
              att frågan om neutralitet, alliansfrihet eller medlemskap i Nato
              har reducerats till en nullitet. Det tycker jag faktiskt var en
              långtgående glidning från Carl B Hamiltons sida.
            </seg>
            <seg n="56258685">
              För mig och för regeringen är det självklart att medlemskap i
              Nato inte är ett attraktivt alternativ. Det var inte det frågan
              gällde. Den rörde den exakta innebörden av den typ av närmare
              partnerskap som Nato har fört på tal i samtal med Sverige och
              hur vi analyserar den precisa relationen.
            </seg>
            <seg n="e171344a">
              Det är känt för alla att vi har relationer med Nato. Vi samövar
              i olika sammanhang. Vi har dialoger. Vi har diskussioner. Vi deltar
              i möten i Nato. Men vi är inte medlemmar. Vi vill inte bli medlemmar.
              Det är inte någon nyhet.
            </seg>
            <seg n="af3bb713">
              Det är en stor och viktig fråga. Den skiljer ut Folkpartiet från
              alla andra partier i svensk politik. Det är bara Folkpartiet som
              vill gå med i Nato. Såvitt jag vet driver inget annat parti den
              frågan. Det är faktiskt ingen bagatell så här en torsdagseftermiddag.
            </seg>
            <seg n="79b7e846">
              Rovdjurspolitiken
            </seg>
          </u>
          <note type="speaker" n="a203c39a">
            Anf. 78 BENGT-ANDERS JOHANSSON (m):
          </note>
          <u who="Q4887773" xml:id="i-265d54109560cc96-0" n="142b373b">
            <seg n="977e9105">
              Herr talman! Jag vill rikta min fråga till statsrådet Sommestad.
            </seg>
            <seg n="c27d8caf">
              Det är viktigt att bevara och upprätthålla den biologiska mångfalden.
              Därför är det oroande att regeringen stoppar ett beslut som gäller
              att tamdjursägare ska få möjlighet att skydda sina tamdjur mot
              rovdjursangrepp även utanför hägn.
            </seg>
            <seg n="f0710cb9">
              Jag tar upp den här frågan eftersom mycket talar för att det
              nuvarande läget att tamdjur inte har tillräckligt skydd i själva
              verket är det stora hotet mot att få en accept för en välavvägd
              svensk rovdjurspolitik.
            </seg>
            <seg n="53e2bdfa">
              Regeringen gav besked i januari att inom en mycket snar framtid
              redovisa hur man skulle gå vidare med beslutet om att bättre förankra
              rovdjurspolitiken och ge tamdjursägare och hundägare ett större
              eget ansvar.
            </seg>
            <seg n="46f065c3">
              Min fråga till miljöministern är: Hur stämmer detta besked överens
              med beslutet i samband med vårbudgeten att man inte har för avsikt
              att gå vidare i den här frågan?
            </seg>
          </u>
          <note type="speaker" n="b70613a2">
            Anf. 79 Statsrådet LENA SOMMESTAD (s):
          </note>
          <u who="unknown" xml:id="i-4fecbd07b83869ab-17" n="84f21533">
            <seg n="3eb9434b">
              Herr talman! Det viktiga beslutet när det gäller § 28 om hur
              man ska skydda tamdjur har redan tagits. Det innebär betydligt
              ökade möjligheter att skydda tamdjur inom hägn. Det var ett viktigt
              beslut som alltså togs för bara ett par månader sedan.
            </seg>
            <seg n="f9d7f04a">
              Diskussioner har förts när det gäller att skydda tamdjur utanför
              hägn, till exempel en jakthund det är framför allt det det gäller.
              Det har från jordbruksministern framförts önskemål om att kunna
              gå vidare i den frågan och se om man på något sätt kunde genomföra
              försök av det slaget.
            </seg>
            <seg n="50207e3f">
              Det finns dock stora problem kring detta. De handlar framför
              allt om den illegala jakten. Det är mycket svårt att rättsligt
              hantera detta. Det har pågått diskussioner i flera år kring hur
              man skulle kunna göra detta rättssäkert.
            </seg>
            <seg n="382e397d">
              Min bedömning är att Moderaterna, som alltid tycker att det är
              viktigt med en rättssäker hantering, också borde kunna se de problem
              som finns med att skydda tamdjur utanför hägn.
            </seg>
          </u>
          <note type="speaker" n="398c8395">
            Anf. 80 BENGT-ANDERS JOHANSSON (m):
          </note>
          <u who="Q4887773" xml:id="i-265d54109560cc96-1" n="142b373b">
            <seg n="2575801c">
              Herr talman! Det handlar inte bara om jakthundar. Det handlar
              om fäboddjur och samtliga övriga djur som är utanför hägn. Det
              kan vara djur som har sprungit ut på grund av att de har blivit
              skrämda av rovdjur.
            </seg>
            <seg n="88fe1306">
              En person från Dalarna sade så här efter beskedet att det numera
              är Miljöpartiets politik som är regeringens politik: Jag blev
              fruktansvärt besviken över att man stoppar detta.
            </seg>
            <seg n="c61c12a0">
              Personen i fråga är det socialdemokratiska kommunalrådet i Orsa,
              Ann Beskow, som jag för övrigt känner. Jag håller faktiskt med
              henne.
            </seg>
            <seg n="664adbae">
              Det är bara att konstatera att man i Regeringskansliet här i
              Helsingfors anser sig veta bättre hur rovdjurssituationen ska
              hanteras än på plats ute i landet.
            </seg>
            <seg n="e5233561">
              Vad kommer regeringen att göra för att människor som bor i rovdjurstäta
              områden ska få ett större inflytande över besluten för att den
              vägen få accept för rovdjurspolitiken och för den biologiska mångfalden?
            </seg>
          </u>
          <note type="speaker" n="349bcba0">
            Anf. 81 Statsrådet LENA SOMMESTAD (s):
          </note>
          <u who="unknown" xml:id="i-4fecbd07b83869ab-18" n="84f21533">
            <seg n="a4091428">
              Herr talman! Det här är en mycket viktig fråga för regeringen.
              Vi arbetar på flera fronter för att gå vidare mot att se till
              att vi får ett större regionalt inflytande.
            </seg>
            <seg n="c1b1ea92">
              Vi har alldeles nyligen tillsatt en ny utredare för att se på
              effekterna av rovdjursstammarnas utveckling. Vi vet att det är
              ett stort problem i många bygder där vi har fått en snabb tillväxt
              av rovdjursstammarna.
            </seg>
            <seg n="e9b2de0e">
              Vi vet också att vissa vargar är mer besvärliga än andra. Dem
              behöver vi identifiera. Vi behöver mer resurser för att klara
              det. Därför har vi i dagarna kommit överens om ett större paket
              där vi bland annat kommer att se till att länsstyrelserna i alla
              berörda län får ökade resurser för att hantera detta. Vi har rovdjursakutgrupper
              så att man snabbt kan identifiera vargar som är särskilt besvärliga.
              Vi kommer också att jobba med hur man kan utveckla arbetet med
              hundar i skogarna. Vi kommer att jobba med fäbodbruket och se
              till att vi kan ge ytterligare resurser till fäbodbrukarna för
              att de ska kunna skydda sina tamdjur.
            </seg>
            <seg n="fecedb8a">
              Det är viktiga insatser. Sedan får vi gå vidare med den rättsliga
              regleringen som är ett betydligt större problem.
            </seg>
            <seg n="0ddc8105">
              Åtgärder för att få unga i arbete
            </seg>
          </u>
          <note type="speaker" n="ed3db341">
            Anf. 82 ULRIK LINDGREN (kd):
          </note>
          <u who="Q5956278" xml:id="i-d671106cb4702b47-0" n="95cb8a60">
            <seg n="d2508059">
              Herr talman! Vi har tidigare i debatten hört Lena Hallengren
              uttrycka att ungdomen i Sverige kan resa och studera. Ingen minister
              har uttryckt någon verklig oro över ungdomsarbetslösheten och
              ungdomens möjlighet att få arbete i Sverige; däremot har oro uttryckts
              över Paris.
            </seg>
            <seg n="e6b5208e">
              Var är oron och vilka är de konkreta åtgärderna för att vi ska
              få ungdomar i arbete? 109 000 ungdomar under 30 år är i dag arbetslösa.
              Hans Karlsson, vår arbetslivsminister, har tidigare berättat att
              1 000 av 100 000 arbetslösa unga ska få plusjobb. Men resten då?
              Hur ska man som ung i dag få jobb i vanliga svenska företag enligt
              arbetsmarknadsminister Hans Karlsson?
            </seg>
          </u>
          <note type="speaker" n="f7c6271a">
            Anf. 83 Statsrådet HANS KARLSSON (s):
          </note>
          <u who="unknown" xml:id="i-878780c967248cea-6" n="84f21533">
            <seg n="9ead4107">
              Herr talman! Jag tror att det är viktigt att tala om hur verkligheten
              ser ut just nu. Arbetslösheten bland ungdomarna går ned. I det
              läget då vi har haft en hög arbetslöshet för alla har vi därmed
              också haft en hög arbetslöshet bland ungdomar. Och ungdomsarbetslösheten
              är dubbelt så hög som den övriga arbetslösheten i dåliga tider
              och i goda tider.
            </seg>
            <seg n="45e9593a">
              I den här situationen när vi har haft hög arbetslöshet har vi
              gått in med arbetsmarknadspolitiska åtgärder som i dag omfattar
              ca 29 000 insatser för ungdomarna.
            </seg>
            <seg n="90a75ab6">
              I det som i går presenterades som en del av vårbudgeten kommer
              ytterligare insatser för att möjliggöra för ungdomarna att förkovra
              sig under den tid som de är arbetslösa och också öka möjligheterna
              att hitta arbete nu när efterfrågan börjar öka.
            </seg>
          </u>
          <note type="speaker" n="73f07e68">
            Anf. 84 ULRIK LINDGREN (kd):
          </note>
          <u who="Q5956278" xml:id="i-d671106cb4702b47-1" n="95cb8a60">
            <seg n="60100b46">
              Herr talman! Inte heller i den här debatten hör man vår arbetsmarknadsminister
              uttrycka någon oro över ungdomarnas situation. Ungdomarna är oroliga.
              Kristdemokraterna är oroliga över att vi faktiskt har massarbetslöshet
              bland våra ungdomar.
            </seg>
            <seg n="eb5c4ddd">
              Jag tänkte i mitt stilla sinne att vi åtminstone skulle få höra
              något förslag som skulle underlätta anställning i exempelvis småföretagarverksamhet,
              men icke så.
            </seg>
            <seg n="cd235c8d">
              Skulle man kunna tänka sig någon omprövning från regeringens
              sida av förslaget om heltid, som det hittills har manglats fram?
              Skulle man kunna tänka sig någon omprövning i fråga om de sämre
              möjligheterna till visstidsanställningar som är på väg? Skulle
              man kunna tänka sig någon omprövning i fråga om medansvaret för
              sjukskrivning för att stävja massarbetslösheten bland ungdomar?
              Skulle man kunna tänka sig att öppna för att bemanningsföretag
              skulle kunna få sköta förmedling av jobb till ungdomar eller att
              inte slopa studie- och yrkesvägledare på gymnasiet och införa
              en lärlingsutbildning på riktigt i gymnasiet och så vidare?
            </seg>
            <seg n="c35b2e8e">
              Frågan är alltså: Finns det någon åtgärd som skulle underlätta
              anställning av ungdomar?
            </seg>
          </u>
          <note type="speaker" n="8443a99e">
            Anf. 85 Statsrådet HANS KARLSSON (s):
          </note>
          <u who="unknown" xml:id="i-d456536984ad9340-0" n="84f21533">
            <seg n="39edb29a">
              Herr talman! Jag ska ge ett kort svar. Det som skiljer Ulrik
              Lindgren och mig åt är att regeringens politik går ut just på
              att underlätta anställning. Och det är det vi gör.
            </seg>
            <seg n="0b0d2fd0">
              Det som Ulrik Lindgren företräder är precis det omvända. Det
              är inte att underlätta anställning, utan det är att underlätta
              avsked, att underlätta uppsägning, att underlätta för arbetsgivarna
              att kasta ut ungdomar och människor som kommer in på arbetsmarknaden.
              Det är den stora skillnaden. Det är det som är systemskiftet i
              det som nu diskuteras i fråga om den svenska arbetsrätten.
            </seg>
            <seg n="1a287b50">
              Och även om inte Ulrik Lindgren företräder det parti som just
              nu står på barrikaderna och slåss för precis det förslag som ungdomarna
              i Frankrike protesterar mot är Ulrik Lindgren en del av den allians
              som står för den politiken.
            </seg>
          </u>
          <note n="f97dfa6a" type="speaker">
            Anf. 86 FÖRSTE VICE TALMANNEN:
          </note>
          <u who="unknown" xml:id="i-f096624f9f445c39-0" n="84f21533">
            <seg n="833baae2">
              Därmed är denna frågestund avslutad, och jag tackar deltagande
              statsråd och ledamöter.
            </seg>
          </u>
          <note n="1657fac5">
            11 § (forts. från 9 §) Anställningsvillkor i bemanningsföretag
            (forts. AU7)
          </note>
          <note type="speaker" n="1883da83">
            Anf. 87 ANNELIE ENOCHSON (kd) replik:
          </note>
          <u who="Q4768959" xml:id="i-04535b9685e325f6-0" n="ba699f5d" next="i-de16f8cc0c64e10a-0">
            <seg n="7130c44b">
              Herr talman! Välkommen, Maryam, till din första debatt i kammaren,
              tror jag.
            </seg>
            <seg n="6007027a">
              Du sade i ditt anförande att du hade läst på men inte riktigt
              förstod varför vi vill sälja Lernia. En av förklaringarna är just
              det avtal som jag tog upp i mitt anförande. Man har alltså ett
              avtal som ligger utanför kollektivavtalen. Det innebär att alla
              som kommer in i Lernia får en fast månadslön oberoende av om de
              är uthyrda eller inte.
            </seg>
            <seg n="fb6a2956">
              Hela tanken med bemanningsföretag är att man tillhandahåller
              personal och inte att man är ett vanligt företag. Då är idén också
              att om man inte har personal kan man inte få några pengar. Det
              är därför som vi talar om hur viktigt det är att man också måste
              kunna få arbetslöshetsersättning under den tid som man inte har
              anställning. Det är liksom det som är hela idén.
            </seg>
            <seg n="cc1c390c">
              Därför vill jag säga: Läs gärna vår reservation en gång till,
              så kanske ni förstår lite bättre.
            </seg>
          </u>
          <note n="50c3ed57">
            Min fråga till Maryam gäller utskottets övervägande i betänkande
            AU7. Där står följande:
          </note>
          <u who="Q4768959" xml:id="i-de16f8cc0c64e10a-0" n="ba699f5d" prev="i-04535b9685e325f6-0">
            <seg n="6a280d50">
              Det är inte heller aktuellt att avyttra Lernia eller delar av
              verksamheten.
            </seg>
            <seg n="32ee1a4a">
              Med tanke på det som vi talar om här, att det är viktigt att
              man har samma villkor, vill jag ställa en fråga till den som är
              ansvarig för utskottet: Varför vill man inte sälja Lernia? Vilka
              är de ideologiska skälen till det? Eller finns det andra skäl?
            </seg>
            <seg n="7b570711">
              Jag lyssnade på frågestunden. Jag hörde en dialog mellan Hans
              Karlsson och min kollega kristdemokraten Ulrik Lindgren. Hans
              Karlsson sade att det går en skiljelinje mellan dem därför att
              regeringen vill underlätta anställning och att det är det som
              regeringen gör när det gäller ungdomar.
            </seg>
            <seg n="6a0c757e">
              Men som jag sade tidigare lever jag med ungdomar hela dagarna,
              och de vill göra allt för att bara få in en fot på arbetsmarknaden.
              Och det är där som bemanningsföretagen skulle kunna göra en stor
              insats. Frågan är: Varför kan de inte få ta hand om ungdomarna
              också?
            </seg>
          </u>
          <note type="speaker" n="da91a266">
            Anf. 88 MARYAM YAZDANFAR (s) replik:
          </note>
          <u who="unknown" xml:id="i-4fecbd07b83869ab-19" n="84f21533">
            <seg n="d7ba281b">
              Herr talman! Det blev många frågor i en och samma replik.
            </seg>
            <seg n="35284d87">
              Först och främst tycker jag att Lernia är ett välskött statligt
              företag som faktiskt hjälper människor ut på arbetsmarknaden.
            </seg>
            <seg n="ce72a344">
              Och det stämmer att man har ett annorlunda avtal, till skillnad
              från de andra bemanningsföretagen i branschen. Men det gynnar
              arbetstagarna. Och Lernia har ett högre avkastningskrav än många
              andra bemanningsföretag, vilket gör att även staten får ta del
              av det goda arbete som man gör samtidigt som människor kommer
              ut på arbetsmarknaden. Och det finns också en koppling mellan
              utbildning och arbete inom Lernia. Jag förstår därför fortfarande
              inte varför vi ska avyttra ett så bra företag som staten äger.
            </seg>
            <seg n="f57499ec">
              Det andra handlade om ungdomsarbetslösheten. Och som jag tidigare
              sade i mitt anförande tror jag att bemanningsföretag kan vara
              ett bra komplement på arbetsmarknaden. Däremot handlar väl Hans
              Karlssons invändning mot de borgerliga partierna om att det bara
              finns ett konkret förslag från era samarbetspartier om vad man
              ska göra för arbetslösa ungdomar, och det är att det ska bli lättare
              att säga upp oss som är under 26 år. Det är det som jag faktiskt
              inte riktigt förstår. Det handlar ju om att komma in på arbetsmarknaden,
              inte om att få ännu mer otrygga anställningar.
            </seg>
          </u>
          <note type="speaker" n="f8e4c7d8">
            Anf. 89 ANNELIE ENOCHSON (kd) replik:
          </note>
          <u who="Q4768959" xml:id="i-aad2b0dcf17020bc-4" n="ba699f5d">
            <seg n="207e6f69">
              Herr talman! Nej, Maryam, det gynnar inte bemanningsföretagen
              att ett statligt företag har andra villkor. Så är näringslivet
              inte uppbyggt. Att ett företag, ett statligt företag, har andra
              villkor gynnar inte näringslivet. Du har fel där tyvärr.
            </seg>
            <seg n="cd805e7b">
              Vidare säger du att du bara har hört en enda sak, och då kommer
              centerförslaget. Vi kommer att klara av det här med Centern. Det
              är inga problem. Jag tycker att ni i stället kan börja titta på
              era samarbetspartner med sex timmars arbetsdag och allt vad ni
              har och ska försöka få ihop. Det blir svårare.
            </seg>
            <seg n="2d336f56">
              Vårt förslag däremot går ut på att vi tycker att bemanningsföretagen
              kan ta över detta med ungdomar upp till 24 år och visa att de
              kan. Nu har man sagt från Ams: Vi inser att vi inte klarar av
              akademikerna. Alltså vill vi att bemanningsföretagen ska hjälpa
              oss med detta.
            </seg>
            <seg n="27b851be">
              Okej, de har insett detta. Men när kommer de, regeringen och
              ni att inse att ni inte klarar ungdomsarbetslösheten? Jag och
              vi i alliansen tror att bemanningsföretagen kommer att klara detta.
              Varför kan ni inte åtminstone försöka?
            </seg>
          </u>
          <note type="speaker" n="b264a9fc">
            Anf. 90 MARYAM YAZDANFAR (s) replik:
          </note>
          <u who="unknown" xml:id="i-4fecbd07b83869ab-20" n="84f21533">
            <seg n="fc3a9544">
              Herr talman! Det här är väldigt intressant. Det företag, Lernia,
              som bland annat Annelie Enochson vill avyttra är ett av de företag
              som faktiskt kompletterar det arbete som till exempel arbetsförmedlingarna
              gör genom att vara först ut med att säga: Vi är beredda att ta
              ansvar för praktik för unga arbetslösa akademiker till exempel.
            </seg>
            <seg n="902ddc22">
              Det är ett sätt att ge ungdomar en chans på arbetsmarknaden.
              Det är, som sagt, bra att ni vill göra upp med Centern. Men att
              det ska bli lättare att avskeda är fortfarande det enda konkreta
              förslag som jag har sett om hur vi ungdomar ska få det lättare
              på arbetsmarknaden.
            </seg>
            <seg n="537e1c3b">
              Vad gäller vårt arbete har vi presenterat, tror jag, 15 budgetar
              tillsammans med Miljöpartiet och Vänsterpartiet, så jag tycker
              att vi tillräckligt har bevisat att vårt samarbete fungerar.
            </seg>
          </u>
          <note type="speaker" n="29f1eb1f">
            Anf. 91 TINA ACKETOFT (fp) replik:
          </note>
          <u who="Q4933704" xml:id="i-35e60a0320a2ac3a-2" n="7a9081fa">
            <seg n="a3c6712b">
              Herr talman! Jag tycker att vi kan förlåta Maryam Yazdanfar att
              hon inte kan alliansens arbetsmarknadspolitik. Jag förstår att
              hon inte kan den. Det blir så uppenbart när hon påstår att ett
              utkastat centerförslag utgör den arbetsmarknadspolitik som vi
              har för ungdomar. Uppenbarligen har hon inte läst motionerna.
              Det hade underlättat debatten.
            </seg>
            <seg n="807a2392">
              Branschen är ny. Branschen måste utvärderas. Branschen måste
              noga granskas. Jag slutade räkna efter, tror jag, fem gånger som
              Maryam Yazdanfar uttalat sig om detta det står väl sedan i protokollet.
            </seg>
            <seg n="a924884d">
              Det blir så uppenbart att bemanningsbranschen är det som är faran.
              Bemanningsbranschen är ett stort hot så fort socialdemokrater
              talar. Man vägrar att se det faktum att den faktiskt hjälper ungdomar,
              invandrare, kvinnor och akademiker i högre grad än vad andra alternativ
              ja, det enda alternativet, det vill säga Ams gör.
            </seg>
            <seg n="ddfbf624">
              Maryam Yazdanfar sade att Lernia har ett annorlunda avtal som
              gynnar arbetstagarna. Men vet Maryam hur tillsvidareanställningsprocenten
              ser ut? Om man jämför med de privata bemanningsföretagen undrar
              jag hur många de har som är tillsvidareanställda. Och hur många
              tillsvidareanställda har Lernia?
            </seg>
          </u>
          <note type="speaker" n="3855587b">
            Anf. 92 MARYAM YAZDANFAR (s) replik:
          </note>
          <u who="unknown" xml:id="i-4fecbd07b83869ab-21" n="84f21533">
            <seg n="9c983622">
              Herr talman! Jag erkänner villigt att jag inte på rak arm kan
              den siffran. Däremot vill jag att Tina Acketoft svarar alla de
              ungdomar och invandrare som är anställda ute på Arlanda som jag
              nämnde som ett exempel på människor som kan fara illa i den här
              branschen när det är ett otydligt ansvar, när det är ett otydligt
              arbetsgivaransvar och det inte på samma sätt finns förhandlingar
              med facket. Vad svarar du dem? Ska inte de som arbetstagare ha
              rätt till samma skydd på samma sätt som de som är tillsvidareanställda
              i ett vanligt företag?
            </seg>
          </u>
          <note type="speaker" n="f147f939">
            Anf. 93 TINA ACKETOFT (fp) replik:
          </note>
          <u who="Q4933704" xml:id="i-35e60a0320a2ac3a-3" n="7a9081fa">
            <seg n="91ba84cd">
              Herr talman! Eftersom det är uppenbart att Maryam Yazdanfar inte
              vet de här siffrorna kan jag upplysa henne om att inom bemanningsföretagen
              är 80 % tillsvidareanställda. Inom Lernia är 70 % inte tillsvidareanställda.
              Den trygghet som Maryam Yazdanfar, och också jag, håller så högt
              tillgodoses alltså faktiskt bättre av privata bemanningsföretag
              än av det statliga företaget Lernia.
            </seg>
          </u>
          <note type="speaker" n="7e70ed0a">
            Anf. 94 MARYAM YAZDANFAR (s) replik:
          </note>
          <u who="unknown" xml:id="i-4fecbd07b83869ab-22" n="84f21533">
            <seg n="19991ed2">
              Herr talman! Jag vill tacka Tina Acketoft för den fantastiska
              undervisning hon gav mig.
            </seg>
          </u>
          <note type="speaker" n="fdc544f1">
            Anf. 95 ANDERS WIKLUND (v):
          </note>
          <u who="Q4753949" xml:id="i-3003acd2584c02d6-1" n="eda21f7b">
            <seg n="150c9f8c">
              Herr talman! Att mäkla är egentligen inte en direkt ovanlig syssla.
              Mäklare förekommer på många olika marknader och varuområden. Det
              mäklas olja, aktier, värdepapper, fastigheter med mera. En förhållandevis
              ny företeelse i mäklarbranschen är bemanningsföretagen som har
              som sin affärsidé att mäkla arbetskraft. Det är därför som det
              här blir lite problematiskt. Det är ju lite skillnad mellan att
              mäkla aktier och att mäkla arbetskraft som bemanningsföretagen
              men naturligtvis också i viss utsträckning arbetsförmedlingarna
              sysslar med.
            </seg>
            <seg n="4009d6ab">
              Arbetskraften som vara är lite speciell i och med att det inte
              går att separera arbetskraften från dess ägare, det vill säga
              den enskilda individen. Just därför har vi den här debatten om
              bemanningsföretagens vara eller icke vara. Det finns tveksamheter.
              Många upplever att hot och problem är förknippade med bemanningsföretagen.
              Och just därför är det förstås så viktigt att på olika sätt reglera
              den här verksamheten för att se till att mäklandet sker med hänsyn
              till det faktum att det som mäklas i grund och botten är människor.
            </seg>
            <seg n="ff67f04c">
              När det gäller arbetsförmedlingarnas uppdrag och verksamhet kan
              man väl säga att det kravet är uppfyllt, med råge till och med.
              Det finns väl ingen verksamhet som är så genomreglerad som arbetsförmedlingen
              vill jag påstå och kanske till och med för mycket.
            </seg>
            <seg n="9ca2ae5c">
              När det gäller bemanningsföretagen finns det egentligen väldigt
              lite av lagregleringar. Jag tror att anledningarna till detta
              är flera. Dels är bemanningsföretagen en förhållandevis ny företeelse,
              åtminstone i Sverige, och än så länge av relativt liten omfattning,
              dels har vi inväntat en aviserad gemensam EU-reglering av verksamheten
              det gäller sedan flera år tillbaka. Men nu ser det ut att dröja
              med ett EU-direktiv som reglerar verksamheten. Det borde tala
              för att vi i stället gör något på hemmaplan. Detta har jag, och
              säkert många med mig, funderat en hel del på.
            </seg>
            <seg n="90152acc">
              Men under tiden har saker hänt. Vi har sett hur parterna har
              tagit egna initiativ och hur de initiativen har resulterat i överenskommelser
              bland annat om ett särskilt auktorisationsförfarande. Men även
              arbets- och lönevillkoren har reglerats i kollektivavtal. På gång
              är faktiskt också avtal vad gäller kompetensutveckling och avtal
              om villkoren för föräldraledigheter. Detta är naturligtvis oerhört
              glädjande, samtidigt som det minskar behovet av att lagreglera
              verksamheten. Parterna ser faktiskt ut att klara av att hantera
              de här frågorna på egen hand.
            </seg>
            <seg n="0de4dbd4">
              Jag tror dock att det är väldigt viktigt att noga följa utvecklingen
              just därför att det som mäklas är människor. Därmed inte sagt
              att det inte finns problem som kan komma att kräva både en ny
              och en förändrad lagstiftning. Det har att göra med att bemanningsföretagen
              passar rätt illa i den svenska arbetsmarknadsmodellen. Företagen
              kuggar liksom inte automatiskt i våra institutionella lösningar.
              Kollektivavtalssystemet och hela arbetsrätten vilar ju på förutsättningen
              om en tvåpartsrelation. Det är klart att komplikationer uppstår
              när bemanningsföretagen kommer in i bilden.
            </seg>
            <seg n="bdf9dd77">
              Som redan har påtalats här från talarstolen löper anställda i
              bemanningsföretag som arbetar i kundföretag en större risk att
              hamna i ett slags ingenmansland i den meningen att man inte representeras
              av den fackliga organisationen i kundföretaget. Därmed löper man
              också risken att utestängas bland annat från viktig information
              som rör den egna arbetsplatsen och det egna jobbet. Det finns
              också en del oklarheter kring arbetsmiljöansvaret och var det
              ska ligga, kring skyddsombudsbefogenheter, villkor med mera i
              förhållande till inhyrd personal.
            </seg>
            <seg n="612e63f4">
              Det här är tyvärr problem som inte är alldeles lätta att lösa.
              Vad gäller frågetecknen kring arbetsmiljöansvaret och skyddsombuds
              arbetsvillkor utreds frågan nu. Jag hoppas verkligen att utredningen,
              som jag tror ska vara klar i mars nästa år, lägger fram förslag
              som förbättrar situationen och löser de här problemen för de anställda
              i bemanningsföretag.
            </seg>
            <seg n="83fd26d3">
              Ett annat aktuellt problem är hur företrädesrätten till nytt
              jobb ska kunna garanteras i förhållande till arbetsgivarbeslut
              om att hyra in arbetskraft under tider då företrädesrätt till
              nytt jobb enligt LAS gäller. Här finns en uppenbar risk att arbetsgivare
              kan komma att utnyttja inhyrd arbetskraft för att sätta företrädesrätten
              ur spel. Det är inte tillåtet, men svårigheterna för såväl tidigare
              anställda som har företrädesrätt som deras fackliga organisationer
              är att leda i bevis att arbetsgivarens beslut har tillkommit i
              syfte att kringgå LAS, och det är minsann ingen lätt uppgift.
              Så här har vi ett eventuellt problem.
            </seg>
            <seg n="c672c404">
              Några enkla lösningar finns inte heller här. Därför menar vi
              att det finns väldigt starka skäl att noga följa upp detta. Skulle
              det visa sig att det blir problem har vänstermajoriteten efter
              valet definitivt en uppgift att ta sig an. Personligen tror jag
              inte alls att vi från vänstermajoriteten är fullständigt emot
              bemanningsföretag. Bemanningsföretagen har kommit för att stanna,
              de har accepterats, de sluter kollektivavtal och så vidare. Jag
              tror att bemanningsföretagen kan spela en roll på arbetsmarknaden.
            </seg>
            <seg n="55b1fdd4">
              Det är inte så frågorna står. Det är mera fråga om hur vi ska
              se till att de som arbetar för bemanningsföretagen får likvärdiga
              villkor med andra arbetstagare och vilka åtgärder som är nödvändiga
              att vidta. Det är så problemet står, och det är den diskussionen
              som den här debatten egentligen ska handla om, inte huruvida vi
              ska ha bemanningsföretag eller inte.
            </seg>
            <seg n="96f5fd38">
              Med detta yrkar jag bifall till förslaget i betänkandet.
            </seg>
          </u>
          <note type="speaker" n="2609e741">
            Anf. 96 ULF HOLM (mp):
          </note>
          <u who="Q520956" xml:id="i-3fe0e678611df9d5-3" n="60adce53">
            <seg n="882141ef">
              Herr talman! Jag har tidigare, måste jag erkänna, varit väldigt
              skeptisk och negativt inställd till bemanningsföretag. Det var
              i början då det kanske inte fungerade riktigt bra med de svenska
              bemanningsföretagen som jag grundlade den åsikten. Men jag måste
              erkänna att jag ser många fördelar med just bemanningsföretag,
              inte på grund av regelförenklingar som riksdagen har beslutat
              eller som pågår inom EU utan därför att bemanningsföretagen har
              visat sig vara väldigt duktiga på att få in två grupper på arbetsmarknaden
              som jag ömmar särskilt för, och det är ungdomar och utlandsfödda.
              De har flera gånger bevisat det finns statistik på det att de
              kan förmedla jobb och få folk in på arbetsmarknaden i större utsträckning
              än vad många arbetsförmedlingar lyckats med. Det måste faktiskt
              tala till deras fördel. Därför är det inte så svart och vitt som
              man kunde tro tidigare när man hörde debatten före frågestunden.
              Det var att antingen ska bemanningsföretagen ta över allting eller,
              som Socialdemokraterna å den andra sidan säger, ska det helst
              inte finnas några bemanningsföretag och ska det finnas ska de
              absolut vara i statlig regi, statliga företag, för det är det
              absolut bästa. Jag tror att det ska vara något slags grön medelväg
              där vi ser positivt på bemanningsföretag men samtidigt, som Anders
              Wiklund var inne på, ser till att det finns trygga anställningsförhållanden
              för dem som jobbar för bemanningsföretagen. Det tror jag är en
              framkomlig väg som jag tror att vi ska fortsätta med även nästa
              mandatperiod.
            </seg>
            <seg n="85dadbca">
              Vi har tagit initiativ i den rödgröna majoriteten till att använda
              bemanningsföretagen mycket mer aktivt på det de är bra på. Ta
              förslaget i budgetpropositionen förra hösten om att vi ska låta
              bemanningsföretagen förmedla jobb när det gäller arbetslösa akademiker.
              Det är ett sätt att försöka få bemanningsföretagen att utnyttja
              den kompetens som de har. Jag tror att vi ska fortsätta på den
              banan framöver.
            </seg>
            <seg n="f95236da">
              Auktoriserade bemanningsföretag har tagit egna initiativ, som
              vi ska vara glada för, för att framstå som bättre och ha ett bättre
              regelsystem. Därför tror jag att den gyllene medelvägen går mellan
              förslaget i betänkandet och reservationen. Men jag har inte ens
              ett särskilt yttrande, så i det här läget yrkar jag bifall till
              förslaget i betänkandet. Jag tror att framtiden kommer att se
              ljus ut för de svenska bemanningsföretagen.
            </seg>
          </u>
          <note n="6a9b40ef">
            Överläggningen var härmed avslutad.
          </note>
          <note n="50a0bbda">
            12 § Offentlighet och sekretess samt integritetsfrågor
          </note>
          <note n="2c8a396d">
            Föredrogs
          </note>
          <note type="speaker" n="45fd75bf">
            Anf. 97 LISELOTT HAGBERG (fp):
          </note>
          <u who="Q4951911" xml:id="i-96e8800a4e598534-0" n="96618746">
            <seg n="234692ea">
              Herr talman! Vårt land är unikt på många vis. Med stolthet talar
              vi om vår tryck- och yttrandefrihet. Av tryckfrihetsförordningen
              framgår att varje svensk medborgare till främjande av ett fritt
              meningsutbyte och en allsidig upplysning ska ha rätt att ta del
              av allmänna handlingar. Tryckfriheten får begränsas endast när
              det är påkallat med hänvisning till vissa intressen bland annat
              när det gäller personliga eller ekonomiska förhållanden.
            </seg>
            <seg n="08d61c32">
              Folkpartiet anser att tillgången till information om vilka beslut
              som fattas inom den offentliga sektorn är A och O i ett demokratiskt
              samhälle.
            </seg>
            <seg n="36c8a6e0">
              Det betänkande som nu ska debatteras det verkar för övrigt som
              att jag blir ensam handlar om offentlighet, sekretess och integritetsfrågor.
              Utskottet har i ett flertal betänkanden tidigare under mandatperioden
              behandlat motioner inom det här området. Under årens lopp har
              frågor av det här slaget utretts ett otal gånger. Utredningar
              pågår eller har nyligen avslutats, vilket också framgår av betänkandet.
              Ett exempel är Integritetsskyddskommittén vars arbete beräknas
              pågå till mars 2007. Kommitténs huvudsakliga uppgift är att kartlägga
              och analysera sådan lagstiftning som rör den personliga integriteten
              samt överväga om regeringsformens bestämmelse om skyddet för den
              personliga integriteten bör ändras. Det är dock inte kommitténs
              uppgift att lämna förslag på varje enskilt område utan mer generellt.
            </seg>
            <seg n="c85577b7">
              Det här KU-betänkandet är förhållandevis tunt i förhållande till
              rubriken. Det skulle nämligen vara möjligt att debattera en mängd
              olika områden under rubriken Offentlighet och sekretess samt integritetsfrågor.
            </seg>
            <seg n="2ce7eb2f">
              Betänkandet handlar dock om motioner från den allmänna motionstiden
              hösten 2005. Det som tas upp är bland annat integritetskonsekvensbeskrivningar,
              missbruk av offentlighetsprincipen, förändring av sekretesslagen
              och arkivfrågor. Det skulle, som jag sade tidigare, vara möjligt
              att föra en lång debatt om vart och ett av de tre områden som
              behandlas, men jag tänkte bara helt kort nämna reservation 2,
              som jag för övrigt yrkar bifall till. Den handlar om teknikoberoende
              integritetslagstiftning med koppling till lagen om elektronisk
              kommunikation, vilken i och för sig har tagit viktiga steg framåt,
              men den går inte riktigt ända fram när det gäller målet om teknikneutralitet.
            </seg>
            <seg n="66267fa8">
              Den tekniska utvecklingen ökar steg för steg möjligheterna att
              blicka in i medborgarnas privatliv, vilket innebär ett växande
              hot mot den enskildes integritet. Vi anser därför att det föreligger
              ett behov av en analys av grunderna för integritetsskyddets framtida
              utformning inom det här området.
            </seg>
            <seg n="4cf05cae">
              Med detta, herr talman, skulle jag vilja avsluta mitt korta inlägg
              i ett stort och omfattande område.
            </seg>
          </u>
          <note type="speaker" n="56b82734">
            Anf. 98 KERSTIN LUNDGREN (c):
          </note>
          <u who="Q4964100" xml:id="i-e1f8454f444f696d-0" n="851ebf32" next="i-fc37e42f9704821e-0">
            <seg n="f2384fa0">
              Herr talman! I dag lever vi alla i skuggan av elfte september,
              terroristattacken mot World Trade Center i New York. Detta, i
              kombination med teknikens fantastiska utveckling och möjligheter,
              har givit helt nya förutsättningar för den som vill kontrollera
              mera. Det vi nu ser i Sverige likväl som i andra länder är en
              stark tilltro till att ökad teknisk kontroll ökar allas vår trygghet.
            </seg>
            <seg n="15dfa3af">
              Men även historiskt har det funnits perioder då det för stunden
              synts politiskt korrekt med utökade kontrollinsatser. Vi har sett
              det här hemma likväl som i andra länder och också effekterna av
              dessa. Det som sker nu sker inte samlat och tydligt, utan det
              sker stegvis.
            </seg>
            <seg n="974f6ca9">
              Vi lever i och för sig i ett land där de flesta av oss, herr
              talman, torde se staten som god. Men det gäller inte hela vår
              omvärld, inte heller hela vår EU-miljö. Vi vet inte heller något
              om vad framtiden för med sig i de här delarna.
            </seg>
          </u>
          <note n="18a9d6ef">
            Regeringsformen anger i 2 kap. 6 § att varje medborgare är skyddad
            gentemot det allmänna, till exempel mot hemlig avlyssning, upptagning
            av telefonsamtal eller annat förtroligt meddelande. Ändå, herr
            talman, har förslagen nått kammaren på de här områdena.
          </note>
          <u who="Q4964100" xml:id="i-fc37e42f9704821e-0" n="851ebf32" prev="i-e1f8454f444f696d-0">
            <seg n="0f1a5ae3">
              Visst ska en rättsstat få använda tvångsmedel som inskränker
              enskilda personers integritet. Men med ökade möjligheter för myndigheterna
              måste också följa långtgående och effektiv kontroll av dem. Det
              är naturligtvis alltid en avvägning om det är nödvändigt att använda
              de lösningarna för att nå ändamålet. Man måste alltid fundera
              på om det inte är tillräckligt med en mindre ingripande åtgärd,
              alltid ställa sig frågan om den föreslagna åtgärden står i rimlig
              proportion till vad man har att vinna med åtgärden.
            </seg>
            <seg n="516e4ebd">
              Herr talman! Om detta handlar delar av Centerpartiets motion
              som behandlas i detta betänkande.
            </seg>
            <seg n="1dc84d78">
              Det vi sett hända, och de olika förslag som finns som inspiration
              i andra ledande länder på det här området, talar inte lugnande
              till oss. Det krävs en starkare grundlag och en generellt tillämplig
              integritetsskyddslagstiftning. Om detta handlar det andra yrkandet
              i Centerpartiets motion.
            </seg>
            <seg n="02f6ae46">
              Konstitutionsutskottet då? Man nöjer sig från majoritetens sida
              i det här betänkandet med att redovisa Integritetsskyddskommitténs
              uppdrag. Motionen avslås med hänvisning till att man vill avvakta
              dess slutredovisning den 30 mars 2007.
            </seg>
            <seg n="d2283b80">
              Vi brukar normalt också vänta på den typen av resultat av utredningar,
              herr talman. Men den här gången har vi valt att inte göra det,
              därför att vi ser att regeringen på det här området inte följer
              KU:s hållning. Regeringen lägger, obehindrad av denna integritetsskyddskommitté,
              fram förslag till ny lagstiftning. Och vem vet om det kommer mer?
            </seg>
            <seg n="dfa96626">
              Det finns alltså skäl för kammaren att tala tydligt på det här
              området om att det krävs ett helhetsgrepp på integritetsfrågorna
              och ett stärkt grundlagsskydd.
            </seg>
          </u>
          <note n="aeb935c4">
            Mot den bakgrunden, herr talman, yrkar jag den här gången, trots
            kommitténs arbete, bifall till reservation 1 under punkt 1 i betänkandet.
          </note>
          <note type="speaker" n="44645b18">
            Anf. 99 GUSTAV FRIDOLIN (mp):
          </note>
          <u who="Q2029325" xml:id="i-e54dbf608aab85e7-0" n="ea4baf8e">
            <seg n="102e016b">
              Herr talman! Offentlighet, integritet och öppenhet är laddade
              ord i den politiska debatten. Det är inte så konstigt därför att
              det är just de som kännetecknar ett demokratiskt samhälle. Deras
              motsats, slutenhet, rättsövergrepp och brist på delaktighet, är
              det som kännetecknar motsatsen till ett demokratiskt samhälle.
            </seg>
            <seg n="6368002c">
              Just nu finns en mängd förslag i den offentliga debatten som
              rör just frågorna om avvägningen mellan offentlighet, integritet,
              öppenhet och deras motsatser. Det är en mängd intressanta förslag
              som när de hamnar i riksdagen eller om de redan hamnat i riksdagen
              i huvudsak bereds i justitieutskottet. Om dessa handlar alltså
              inte denna debatt.
            </seg>
            <seg n="1fcf4ecb">
              Nej, herr talman, denna debatt handlar faktiskt inte om så mycket
              annat heller, därför att på det här området finns det utredningar
              som pågår, Integritetsskyddskommittén, eller utredningar som precis
              är avslutade i något annat fall och där man väntar på regeringens
              beredning. Därför tänker jag bara tala något mycket kort om de
              reservationer vi har i det här betänkandet.
            </seg>
            <seg n="2b87371c">
              Reservationen 3, herr talman, kommer av ett yrkande från Miljöpartiets
              partimotion i energifrågor, som av naturliga skäl har hänvisats
              till konstitutionsutskottet. Det handlar i grunden om säkerhetsnivån
              i de svenska kärnkraftverken, som vi menar måste höjas för att
              anpassa våra reaktorer till den nivå som vår tid kräver, och inte
              den nivå som krävdes för ett par decennier sedan då de byggdes
              upp och de största renoveringarna av dem gjordes.
            </seg>
            <seg n="20908b3c">
              Att öka säkerheten i reaktorerna är självklart i huvudsak ett
              självändamål för att undvika haverier men har också så klart att
              göra med att kostnaderna för att driva kärnkraft då blir precis
              som de borde vara, nämligen något dyrare och därmed något mindre
              lönsamma. Detta skulle kunna leda till att några reaktorer tas
              ur drift tidigare än om man bibehåller nuvarande relativt låga
              nivå på säkerhetskraven. Det senare är inte aktuellt i Kärnkraftsinspektionens
              nya föreskrift om konstruktion och utförande av kärnkraftsreaktorer.
              Det finns en konsekvensutredning som anger kostnaden för nödvändiga
              säkerhetsförbättringar till ca 5,83 miljarder kronor.
            </seg>
            <seg n="418d45ee">
              Eftersom alla väsentliga data är sekretessbelagda, till exempel
              vilka åtgärder som krävs och var och när de ska genomföras, är
              det svårt att bedöma rimligheten i denna uppskattning, även om
              de föreslagna kraven är adekvata. En politisk debatt i frågan
              försvåras naturligt. Därför menar vi att det borde vara bra med
              ett tillkännagivande till regeringen om att upphäva denna sekretess.
              Detta är också innebörden i reservation 3, som jag härmed yrkar
              bifall till.
            </seg>
            <seg n="6bf1844d">
              Herr talman! Reservationerna 1 och 2 berör frågor där det i dag
              pågår en utredning eller en utredning precis har blivit avslutad.
              Reservation 1, som Kerstin Lundgren så förtjänstfullt precis talade
              om i talarstolen, berör alltså att man ska göra ett tillkännagivande
              till regeringen om att komma med ett förslag till en generell
              integritetsskyddslagstiftning.
            </seg>
            <seg n="498e789a">
              Innan jag gick till kammaren, herr talman, var jag lite förbryllad
              över att denna reservation hade kommit till eftersom just Integritetsskyddskommittén
              sitter och arbetar nu. Men så fick vi då en argumentation och
              en förklaring. Regeringen respekterar inte det faktum att Integritetsskyddskommittén
              arbetar utan lägger fram förslag som kraftigt berör integritetsfrågan
              och låter dem komma till riksdagen.
            </seg>
            <seg n="59928b9f">
              Då kan man av det dra den konsekvens som Centerpartiet gör, att
              då behöver inte heller riksdagen respektera att utredningen arbetar.
              Jag tycker att det är rimligare att dra konsekvensen att riksdagen
              ska stå för en standard där vi respekterar tillsatta utredningar,
              väntar med tillkännagivanden och inte behandlar de förslag som
              regeringen lägger fram som berör detta område. Det senare verkar
              nu bli fallet efter att Centerpartiet, Vänsterpartiet, Miljöpartiet
              och Kristdemokraterna har aviserat att vi vill vänta med behandlingen
              av den mest diskuterade frågan, den om buggning. Det förra verkar
              också bli fallet eftersom inga andra partier än Centerpartiet
              vill yrka på ett tillkännagivande.
            </seg>
          </u>
          <note type="speaker" n="d5c839a6">
            Anf. 100 BILLY GUSTAFSSON (s):
          </note>
          <u who="Q3375152" xml:id="i-7952808aa37a85c6-0" n="72206f8f">
            <seg n="f8794680">
              Herr talman! Vi diskuterar nu frågor utifrån ett motionsbetänkande
              angående offentlighets-, sekretess- och integritetsfrågor. Det
              finns fyra reservationer som jag kort ska återkomma till. Men
              först tänkte jag ta tillfället i akt att ge några mer allmänna
              synpunkter.
            </seg>
            <seg n="b2c643f3">
              Man kan konstatera att sekretess- och integritetsfrågorna har
              fått en alltmer framskjuten roll i den politiska debatten. Jag
              tror att det är av framför allt två orsaker.
            </seg>
            <seg n="3f5b3739">
              Det ena gäller den tekniska utvecklingen. Det som tekniskt inte
              var möjligt för 2025 år sedan är tekniskt möjligt i dag. Det är
              i dag möjligt att bevaka och följa människor på ett sätt som inte
              gick tidigare. Det andra gäller förändringar i samhället som sådant
              och därmed också i politiken. Jag tänker framför allt på det så
              kallade kriget mot terrorism. De två förutsättningarna gör att
              vi fått ett mer riktat fokus på dessa frågor.
            </seg>
            <seg n="7b01b7a3">
              Jag uppfattar att det finns en bred samsyn om offentlighetsprincipens
              grundläggande del i vår demokrati och för mänskliga rättigheter
              och att öppenheten i sig har ett egenvärde. Samtidigt finns det
              ett behov av värn för den enskildes integritet. Här vill jag passa
              på att säga att jag instämmer i det som Liselott Hagberg sade
              i denna kammare, men inte alldeles nyss utan den 9 februari 2005.
              Hon sade då något som jag tycker är riktigt, nämligen att det
              är troligen omöjligt att entydigt kunna definiera begreppet integritet
              och samtidigt också få en allmän acceptans för en sådan definition.
              Jag tror att Liselott där pekade på något väldigt väsentligt.
              Begreppet innehåller många dimensioner och är oerhört svårt att
              fånga in.
            </seg>
            <seg n="e5d30ea2">
              Inför debatten i dag tog jag mig före att titta i protokoll från
              tidigare debatter. Jag slogs av att där finns ett mönster. När
              man diskuterar offentligheten i sig gör man det utifrån argumentationen
              att offentligheten behöver utvidgas. En stund senare diskuterar
              man integritetsskyddet, och då landar debatten i att integritetsskyddet
              bör stärkas. Jag kunde notera att det inte sällan var samma person
              som hade båda dessa uppfattningar.
            </seg>
            <seg n="3cbde898">
              Det finns alldeles uppenbart en målkonflikt mellan å ena sidan
              offentlighet och å andra sidan integritetsskydd. Jag tror inte
              att det är möjligt att organisera bort målkonflikten, utan det
              är något som vi måste leva med. Jag för min del tror att politiken
              är det verktyg som behövs för att kunna göra avvägningarna mellan
              ökad offentlighet och ett förstärkt integritetsskydd. Utmaningen
              är, som jag ser det, att inte ha mer sekretess än det som är absolut
              nödvändigt men heller inte ha för lite sekretess på något område.
            </seg>
            <seg n="a77d24ba">
              Herr talman! Mot den, som jag upplever, mycket komplicerade bakgrunden
              tycker jag att det är klokt att avvakta det utrednings- och beredningsarbete
              som pågår för att inte fatta förhastade beslut. På den punkten
              håller jag med Gustav Fridolin, om jag nu inte missförstod honom.
              Han förde ett resonemang om vilken respekt vi ska ha för arbetande
              utredningar och beredningar.
            </seg>
            <seg n="152a0fac">
              Jag ska avsluta med några korta kommentarer om de reservationer
              som finns. Först gäller det reservation 1 från Centerpartiet.
              I reservationen förs ett resonemang om behovet av att definiera
              begreppet integritet. Jag tror inte att det är meningsfullt att
              försöka göra det just på grund av det som jag sade alldeles nyss,
              nämligen att det troligen är omöjligt att göra det så att det
              blir entydigt och allmänt accepterat. Jag tror inte heller att
              begreppet integritet är statiskt över tid, utan det förändras
              i takt med att samhället och värderingarna förändras.
            </seg>
            <seg n="d4107f92">
              Den andra delen i reservationen, som handlar om integritetskonsekvensbeskrivningar,
              känner jag sympati för, men det är mycket tveksamt om det är en
              framkomlig väg. Jag är inte heller alldeles säker på att det vore
              önskvärt. Som jag var inne på tidigare vill jag hävda att det
              är politiken som är verktyget, samtidigt som det är politikens
              uppgift att ta ställning i målkonflikter. Om vi kunde utreda allt
              och vetenskapligt bevisa vad som är rätt och fel skulle vi inte
              behöva politiken. Politiken är till för att vi ska kunna göra
              en avvägning vad gäller priset för det som vi vill uppnå för att
              se om det är ett rimligt pris, om förhållandet mellan det som
              vi vinner och det som vi ska betala är rimligt.
            </seg>
            <seg n="ae1cb6a4">
              När det gäller reservation 2 från Folkpartiet konstaterar jag
              bara att vi egentligen inte tar ställning i sak. Jag har egentligen
              inte någon annan uppfattning. Jag antar att det som man skriver
              i reservationen om teknikneutralitet är korrekt; det kanske inte
              är exakt det begreppet som används, men det gäller i alla fall
              teknikoberoendet. Jag tar inte ställning till det, men det är
              rimligt att Integritetsskyddskommittén först får möjlighet att
              lämna sitt slutliga betänkande och att vi därefter tar den diskussionen.
            </seg>
            <seg n="23227bb1">
              Gustav tog också upp reservation 3 från Miljöpartiet. Den handlar
              om sekretess och hävande av de uppgifter som SKI, om jag fattat
              det rätt, har sekretessbelagt. Frågan har prövats rättsligt, och
              man har kommit fram till att tillämpningen rent juridiskt, utifrån
              de rättsregler som nu finns, är korrekt. Det finns två delar i
              reservationen, att regeringen upphäver sekretessen eller att lagen
              ändras. Jag anser att det sistnämnda är svårt att ta ställning
              till, alltså att utifrån ett enskilt fall ändra på lagstiftningen.
              Lagstiftningen är generell till sin karaktär. Vad gäller det andra
              alternativet, att regeringen upphäver sekretessen, kan jag inte
              överblicka konsekvenserna av det därav min tveksamhet. Jag tycker
              inte att det är rimligt att ge detta regeringen till känna.
            </seg>
            <seg n="a114b751">
              Den fjärde reservationen, även den från Miljöpartiet, tror jag
              inte att Gustav sade så värst mycket om. Även här tycker jag att
              det är rimligt att regeringen får fullfölja beredningen av delbetänkandet.
            </seg>
          </u>
          <note n="4e2c5e2e">
            Avslutningsvis, herr talman, yrkar jag bifall till utskottsmajoritetens
            förslag och avslag på samtliga reservationer.
          </note>
          <note type="speaker" n="16780b12">
            Anf. 101 KERSTIN LUNDGREN (c) replik:
          </note>
          <u who="Q4964100" xml:id="i-0a4a7cd4df3fa11a-0" n="851ebf32">
            <seg n="e844fc85">
              Herr talman! Billy Gustafsson talar om behovet av ökad offentlighet
              och om den målkonflikt som skulle finnas vad gäller förstärkt
              integritetsskydd.
            </seg>
            <seg n="3d9fa60d">
              Det är väl viktigt, Billy Gustafsson, att klargöra på vilka områden
              vi ska ha offentlighet. Det handlar ju om den offentliga sektorn,
              den gemensamma sektorn, den skattefinansierade verksamheten. Medborgarna
              ska kunna kontrollera den i stället för att bara behöva lita på
              att det som kommunalrådet, riksdagsledamoten eller statsrådet
              sagt är korrekt. Därför är det viktigt att vi har offentlighet
              på de områdena.
            </seg>
            <seg n="9d35cd24">
              Men lika viktigt måste det vara att den enskilda individen, du
              och jag som enskilda medborgare, har rätt till sitt privatliv,
              har rätt till integritet utan att överallt ha storebror som ser
              dem. Delar inte Billy Gustafsson den uppfattningen?
            </seg>
            <seg n="de4249b9">
              Billy Gustafsson talar om integritetsperspektivet som ett flytande
              begrepp, svårt att definiera. Men inte är det väl helt omöjligt?
              Det finns ett försök till definition i 2 kap. 6 § regeringsformen
              där det ges en tydlig signal om integritetsperspektiv. Trots denna
              paragraf väljer regeringen att lägga fram förslag för kammaren
              som ingriper i den personliga integriteten utan att redovisa nödvändiga
              integritetskonsekvenser och diverse annat. Nog vore det väl möjligt
              att göra den paragrafen så tydlig att även regeringen måste se
              på den när den lägger fram sina förslag för kammaren?
            </seg>
          </u>
          <note type="speaker" n="0c650bbf">
            Anf. 102 BILLY GUSTAFSSON (s) replik:
          </note>
          <u who="Q3375152" xml:id="i-7952808aa37a85c6-1" n="72206f8f">
            <seg n="69e433ba">
              Herr talman! När det gäller det första som togs upp, alltså det
              som handlade om personlig integritet och integritetsskydd, tror
              jag att vi är alldeles överens. Jag vill inte ha ett samhälle
              som tillåter insyn i enskilda människors liv mer än det som är
              absolut nödvändigt.
            </seg>
            <seg n="beb17292">
              Jag försökte närmast peka på målkonflikten, att det finns en
              konflikt inbyggd i detta. Jag uppfattade reservationen så att
              det i första hand inte handlade om att slå fast var offentligheten
              ska finnas och var offentlighetsprincipen gäller. Jag håller med
              om att offentlighetsprincipen handlar om, och har sin grund i,
              att vi måste ha insyn i det som staten och samhället har för sig.
              Där ska det finnas en transparens. Jag håller med om det. Där
              har vi ingen delad uppfattning.
            </seg>
            <seg n="990e9814">
              Sedan var jag tveksam till förslagen. Jag försökte att motivera
              dem. Det är möjligt att ordet integritet är väldigt entydigt.
              Nu är jag ingen teknik- freak , men jag tog mig före att söka
              på ordet integritet på nätet. Då fick jag fram ett antal olika
              definitioner och beskrivningar av vad begreppet står för. Det
              gav mig en signal om att det kanske inte är så enkelt, entydigt
              och allmänt accepterat. Mer än så försökte jag inte säga i mitt
              inlägg.
            </seg>
          </u>
          <note type="speaker" n="a7083013">
            Anf. 103 KERSTIN LUNDGREN (c) replik:
          </note>
          <u who="Q4964100" xml:id="i-0a4a7cd4df3fa11a-1" n="851ebf32">
            <seg n="16270388">
              Herr talman! Om Billy Gustafsson har sökt på nätet, googlat eller
              gjort något annat för att ta reda på vad begreppet integritet
              har för innebörd varför hade han inte kunnat titta i regeringsformen?
              Det förslag som ligger på kammarens bord tar fasta på vad som
              står i regeringsformen. Man kan fråga: Har vi flera gånger fått
              förslag som berör detta område utan att frågorna är tillräckligt
              utredda? Borde man inte dra slutsatsen att det är desto viktigare
              att vi är tydliga i vår definition, så att den enskilde medborgaren
              får klart för sig vad som gäller? Du ska kunna veta var storebror
              ser dig och vad som är ditt personliga rum.
            </seg>
            <seg n="523a3fb0">
              Det är viktigt att vi är tydliga. Ett otal förslag visar att
              regeringen inte tar sig an de här frågorna med tillräckligt allvar.
              Det förslag som läggs på kammarens bord innebär ökade ingrepp
              i den personliga integriteten.
            </seg>
          </u>
          <note type="speaker" n="81c7722f">
            Anf. 104 BILLY GUSTAFSSON (s) replik:
          </note>
          <u who="Q3375152" xml:id="i-7952808aa37a85c6-2" n="72206f8f">
            <seg n="48621f70">
              Herr talman! Kerstin Lundgren har nog alldeles rätt i att det
              kommer förslag och beslut som i någon mening kommer att inskränka
              den personliga integriteten.
            </seg>
            <seg n="b5f949d6">
              Varje gång det läggs fram sådana förslag åvilar det kammaren
              att göra en avvägning. Är vinsten med en inskränkning så stor
              att man måste leva med att integriteten för den enskilda individen
              blir mindre? Jag tror inte att det går att skaffa ett system som
              kan ersätta den politiska värderingen och debatten. Varje förslag
              måste värderas utifrån sina egna förutsättningar och med de utgångspunkter
              som är för handen vid just det tillfället.
            </seg>
            <seg n="dc753c0b">
              Om nu regeringen lägger fram förslag där man, enligt Kerstin
              Lundgren, struntar i grundläggande frågor, bör man vara klar över
              att regeringen inte har majoritet här i kammaren. Man måste ha
              stöd från andra, och uppenbarligen är det många som tycker att
              det i förslaget finns en rimlig avvägning.
            </seg>
          </u>
          <note type="speaker" n="7955f76c">
            Anf. 105 LISELOTT HAGBERG (fp) replik:
          </note>
          <u who="Q4951911" xml:id="i-96e8800a4e598534-1" n="96618746">
            <seg n="20e957cf">
              Herr talman! Jag begärde ordet mest för ett klargörande.
            </seg>
            <seg n="73a2e505">
              När det gäller vår reservation, nr 2, hänvisar utskottet till
              Integritetsskyddskommittén. Jag vill tala om för Billy Gustafsson
              att Integritetsskyddskommitténs uppdrag är att kartlägga, analysera
              och föreslå förändringar i lagstiftning för att förbättra skyddet
              för den personliga integriteten. I grundlagen är det inte aktuellt
              med några sådana, åtminstone inte inför det kommande valet. Den
              här typen av förändringar ska man ju fatta beslut om före och
              efter val. När det gäller lagstiftning i övrigt handlar det mest
              om lagstiftning på en generell nivå. Kommitténs uppdrag är inte
              att gå på djupet inom enskilda områden. Det är 1718 områden som
              kartläggs.
            </seg>
            <seg n="a11a966a">
              Vårt yrkande är hämtat från en IT-motion som handlar om teknikneutral
              integritetsskyddslagstiftning och gäller lagen om elektronisk
              kommunikation. Det är ett specifikt område, och det ryms inte
              i Integritetsskyddskommitténs uppdrag att komma med den typen
              av förslag. Jag vill alltså klargöra att det inte är riktigt korrekt
              att i det här sammanhanget hänvisa till Integritetsskyddskommittén,
              för detta ryms inte inom den kommitténs uppdrag.
            </seg>
          </u>
          <note type="speaker" n="060408a5">
            Anf. 106 BILLY GUSTAFSSON (s) replik:
          </note>
          <u who="Q3375152" xml:id="i-7952808aa37a85c6-3" n="72206f8f">
            <seg n="92bfa807">
              Herr talman! Jag blev lite förvånad och lite rädd när Liselott
              Hagberg begärde replik. Jag ska snart reda ut varför jag blev
              rädd. Men nu är jag inte rädd längre.
            </seg>
            <seg n="4fe538f2">
              Jag blev rädd för att du, Liselott, begärde replik för att jag
              hänvisade till något du sade här i kammaren för något år sedan.
              Men nu var det inte så, utan du begärde replik av andra skäl.
            </seg>
            <seg n="26f4fb26">
              I mitt inlägg sade jag att jag tror att det kan ligga mycket
              i det ni vill åstadkomma. Jag kan inte läsa att Integritetsskyddskommittén
              inte skulle kunna komma att åtminstone beröra dessa frågor. I
              uppdraget finns det skrivningar om att lägga fram förslag ja,
              det blir ju ingen grundlagsändring, som Liselott påpekade om att
              förslagen inte ska vara kopplade till något visst tekniskt förfarande.
              Det finns en insikt om att den nya tekniken skapar nya förutsättningar
              som måste beaktas.
            </seg>
            <seg n="7ae73ec4">
              Jag vill inte föregripa det arbete som pågår. Jag tror att det
              kommer att kunna ha betydelse i det här fallet. Därför tycker
              jag inte att det finns någon poäng i att kräva en ny utredning
              innan den nu pågående utredningen är färdig.
            </seg>
          </u>
          <note type="speaker" n="4618a69b">
            Anf. 107 LISELOTT HAGBERG (fp) replik:
          </note>
          <u who="Q4951911" xml:id="i-96e8800a4e598534-2" n="96618746">
            <seg n="73fd7522">
              Herr talman! Billy Gustafsson sade att han blev orolig när han
              trodde att jag hade begärt ordet för att säga något om det jag
              sade för ett år sedan. Jag tycker att det är alldeles utmärkt
              att jag blev citerad och att det påminns om att jag sade kloka
              ord för ett år sedan. Sådant kan jag bara tacka för, och det kunde
              jag ha gjort inledningsvis.
            </seg>
            <seg n="d3cc53a9">
              Men Billy Gustafsson verkar inte ha lyssnat på vad jag sade nyss.
              Detta yrkande, som finns i en IT-motion, ryms inte i Integritetsskyddskommitténs
              uppdrag. Det är inte riktigt korrekt att hänvisa till att man
              avvaktar en utredning när utredningens uppdrag inte innefattar
              yrkandet i den här motionen. Det är också därför som vi har en
              reservation i frågan.
            </seg>
            <seg n="b5ad6829">
              Det var detta jag ville klargöra. Annars kan ju Billy Gustafsson
              alltid läsa protokollet om ett år och se att det jag säger nu
              är korrekt.
            </seg>
          </u>
          <note type="speaker" n="6dd3db6f">
            Anf. 108 BILLY GUSTAFSSON (s) replik:
          </note>
          <u who="Q3375152" xml:id="i-7952808aa37a85c6-4" n="72206f8f">
            <seg n="439eb500">
              Herr talman! Jag tror inte att vi kommer längre i sak här. Jag
              konstaterar att vi gör lite olika bedömning när det gäller om
              vi ska avvakta utredningen eller inte. Sedan tyckte jag att det
              kändes trevligt att kunna visa på att jag hade läst och uppfattat
              vad du sade för ett år sedan, liksom att jag kunde instämma i
              det och använda det i dagens debatt.
            </seg>
            <seg n="1a7282df">
              Om jag kommer att kunna läsa dagens protokoll om ett år vet jag
              inte, för jag vet inte ens om jag kommer att vara kvar i riksdagen
              då. Det får vi se. Det är en annan fråga och en annan debatt.
            </seg>
          </u>
          <note type="speaker" n="325b81d9">
            Anf. 109 GUSTAV FRIDOLIN (mp) replik:
          </note>
          <u who="Q2029325" xml:id="i-e54dbf608aab85e7-1" n="ea4baf8e">
            <seg n="d3299cb6">
              Herr talman! Till dem som eventuellt ser detta som webbsändning
              vill jag säga att även de som inte sitter i riksdagen kan läsa
              riksdagsprotokollen. Det är en del av den svenska offentlighetsprincipen.
            </seg>
            <seg n="379c2b33">
              Jag begärde replik för att man när man lyssnade på Billys inlägg
              kunde få det till att vårt yrkande om hävning av sekretessen på
              vissa dokument inom svenska kärnkraftsinspektionen skulle vara
              ett juridiskt tvivelaktigt yrkande.
            </seg>
            <seg n="1a546291">
              För att det ska stå klart vad vi egentligen vill och hur reglerna
              ser ut kan man peka på att det i majoritetens ställningstagande
              pekas på att regeringen i särskilda fall har möjlighet att förordna
              om undantag från sekretess som har föreskrivits med stöd av 8
              kap. 6 § sekretesslagen. Regeringen har alltså rätt att häva sekretessen
              om man tycker att det är av allmänintresse att känna till bristerna
              i säkerheten vid svenska kärnkraftverk.
            </seg>
            <seg n="6901018d">
              Vi menar att det vore bra att ha dessa dokument tillgängliga,
              och därför tycker vi att riksdagen genom ett tillkännagivande
              borde påpeka det för regeringen. Om regeringen trots allt menar
              att något sådant beslut om att i särskild ordning offentliggöra
              dessa dokument inte ska fattas, anser vi att man bör överväga
              om sekretesslagen bör ändras. Dokument som berör en verksamhet
              som om den inte fungerar kan vara farlig för oss alla bör vara
              offentliga och tillgängliga för alla. Det är vad vårt yrkande
              i första hand går ut på.
            </seg>
            <seg n="fe7dcf79">
              I första hand bör regeringen själv pröva om man kan fatta ett
              enkelt beslut om att häva sekretessen för dessa dokument. Om regeringen
              inte vill fatta ett sådant beslut bör vi överväga om sekretesslagen
              bör ha en skrivning om att dokument som berör sådant som kan vara
              farligt för större delen av befolkningen inte bör vara sekretessbelagda.
            </seg>
          </u>
          <note type="speaker" n="b1645fee">
            Anf. 110 BILLY GUSTAFSSON (s) replik:
          </note>
          <u who="Q3375152" xml:id="i-7952808aa37a85c6-5" n="72206f8f">
            <seg n="29694f9d">
              Herr talman! Jag kanske uttryckte mig otydligt förut. Jag har
              inte försökt påstå att Gustav Fridolin i reservationen på något
              sätt skulle försöka med någon juridisk fint. Jag försökte bara,
              precis som Gustav gjorde, peka på de två möjligheter som finns.
              Antingen upphäver regeringen sekretessen eller så ändrar man lagen.
            </seg>
            <seg n="56f50358">
              Jag försökte förklara varför jag kanske inte tyckte att någondera
              av dem var en framkomlig väg. I det ena fallet, när det gäller
              att regeringen skulle upphäva sekretessen, gjorde jag det utifrån
              att jag inte kan överblicka vad det egentligen skulle ha för konsekvens.
              Jag är för dåligt insatt i själva sakfrågan som sådan. Det är
              ju en bedömning som är gjord som, såvitt jag har begripit det,
              handlar om en koppling till att enskild skulle lida men utifrån
              att affärshemligheter, eller vad jag nu ska kalla det, då skulle
              röjas. Jag kan inte göra någon sådan bedömning, om det är rimligt
              eller inte. Därför är jag inte beredd att göra ett tillkännagivande.
            </seg>
            <seg n="ab3d3409">
              Sedan förde jag ett resonemang om lagstiftningen. Om den skulle
              ändras vill jag ta upp det i ett helhetsperspektiv, så att jag
              ser vad det får för konsekvenser. Vilka fler områden skulle i
              så fall undantas från sekretess? Det kanske är fler än det som
              du pekar på. Jag kan inte helt gå in i sakfrågan. Jag försöker
              då att förklara varför jag inte tycker att ett tillkännagivande
              är rimligt.
            </seg>
          </u>
          <note type="speaker" n="3ac36b51">
            Anf. 111 GUSTAV FRIDOLIN (mp) replik:
          </note>
          <u who="Q2029325" xml:id="i-e54dbf608aab85e7-2" n="ea4baf8e">
            <seg n="62937d91">
              Fru talman! Det här är en politisk debatt när den är som bäst.
              Billy Gustafsson förstår min argumentation. Jag förstår Billy
              Gustafssons argumentation. Vi kan konstatera att vi är oense.
            </seg>
            <seg n="78208367">
              Den enda anmärkning som finns kvar att göra på det området är
              möjligen den att problemet just är att vi alla är så dåligt insatta
              i konsekvenserna av vad som står i de här dokumenten. De borde
              faktiskt vara offentliga så att vi kunde föra en politisk debatt
              med all kunskap om säkerhetsbristerna, som möjligen finns på de
              svenska kärnkraftverken.
            </seg>
            <seg n="716ff6ee">
              Låt mig, fru talman, när jag har replik också ställa en fråga
              till Billy Gustafsson i ett annat ärende som har debatterats när
              det gäller detta betänkande. Billy sade mycket trevligt det tackar
              vi för att han instämde i mitt resonemang om att man, när en utredning
              är tillsatt som hanterar ett ärende, ska invänta den utredningen.
              Därför är det rimligt att riksdagen i dag inte gör några klara
              tillkännagivanden på de områden där utredningar är tillsatta eller
              bereds.
            </seg>
            <seg n="1ff83180">
              Gäller samma logik regeringen, Billy Gustafsson? Bör inte heller
              regeringen lägga fram lagförslag för riksdagen när det handlar
              om saker och ting som redan bereds i en utredning eller berör
              områden där en utredning försöker ta ett större grepp?
            </seg>
          </u>
          <note type="speaker" n="90249cfb">
            Anf. 112 BILLY GUSTAFSSON (s) replik:
          </note>
          <u who="Q3375152" xml:id="i-7952808aa37a85c6-6" n="72206f8f">
            <seg n="3be56c74">
              Fru talman! Jag tror inte att det är en absolut koppling mellan
              att det läggs fram ett förslag och att regeringen är tvingad att
              gå vidare och lägga en proposition till riksdagen. Det absoluta
              sambandet ser jag inte.
            </seg>
            <seg n="7fe752fe">
              Jag ger regeringen en möjlighet att värdera förslaget och ta
              ställning till det och fundera över: Tycker vi att det här var
              rimligt, och uppnår vi det vi ville med det? Är det kostnadseffektivt?
              Är det effektivt utifrån syftet med åtgärden? Har det kanske förändrats
              över tid så att det är nya förutsättningar? Vad vet jag? Men självklart
              ska regeringen behandla och också ta ställning till de utredningar
              som läggs fram.
            </seg>
          </u>
          <note type="speaker" n="de7f4bd1">
            Anf. 113 MATS EINARSSON (v):
          </note>
          <u who="Q5628983" xml:id="i-589d6872a35851f0-0" n="c327280e">
            <seg n="8965c0a2">
              Fru talman! Det är säkert på det sättet att det är oerhört svårt
              att definiera personlig integritet i juridiska termer. Likväl
              tror jag att vi är överens om att ett juridiskt legalt skydd för
              den personliga integriteten är grundläggande i ett demokratiskt
              samhälle. Det är grundläggande men inte oinskränkbart. Tyvärr
              måste vi ha möjligheten att använda tvångsmedel, integritetskränkningar,
              till exempel för att utreda och beivra brott. Men vi ålägger oss
              restriktioner. Vi säger att dessa inskränkningar i den personliga
              integriteten först och främst måste vara nödvändiga. De måste
              vara proportionerliga i förhållande till det syfte de har. De
              måste vara förenade med rättssäkerhet.
            </seg>
            <seg n="0fccda38">
              Givetvis är det en intresseavvägning, som Billy Gustafsson var
              inne på. Det är en intresseavvägning och där håller jag med honom
              som knappast kan göras en gång för alla i en generell integritetslagstiftning,
              utan den måste göras från fall till fall. Så är det säkert. Men
              vad som är av särskilt intresse för oss här i konstitutionsutskottet
              och för riksdagen i dess helhet är ju de särskilda restriktioner
              som ligger i grundlagen och i Europakonventionen. Där finns gränser
              för vad vi kan göra. Där finns en uppmaning till oss som lagstiftare
              och för den delen till regeringen. Den uppmaningen lyder: Tänk
              efter! När ni sedan har tänkt efter så tänker ni efter en gång
              till. Först då kanske ni kan tillåta er att ta ett steg som innebär
              en integritetsinskränkning.
            </seg>
            <seg n="ea1ec356">
              Ibland är det dessutom så att vi här i riksdagen anser att den
              där tankepausen, det där eftertänkandet, kräver mer systematiska
              former. Därför har regeringen på riksdagens uppmaning tillsatt
              en särskild utredning, Integritetsskyddskommittén, med uppgift
              att kartlägga och analysera sådan lagstiftning som rör den personliga
              integriteten. Det är alldeles utmärkt att så har skett. I det
              här betänkandet behandlas ett antal motioner som vi föreslår ska
              avslås just med hänvisning till att Integritetsskyddskommittén
              arbetar och så småningom kommer att lägga fram sitt förslag.
            </seg>
            <seg n="e4384ab7">
              Billy Gustafsson sade att vi inte ska ta förhastade beslut rätt
              så. Tyvärr och det har redan konstaterats har regeringen inte
              riktigt samma inställning utan har förelagt riksdagen ett antal
              förslag som är grovt, skulle jag vilja påstå, integritetsinskränkande,
              som är dåligt motiverade. Man har inte velat avvakta den bedömning
              som Integritetsskyddskommittén så småningom kommer att göra.
            </seg>
            <seg n="876fc0ee">
              Jag menar att Billy Gustafssons ord är precis lika giltiga när
              det gäller de förslagen. Vi bör inte ta förhastade beslut, och
              med den särskilda regel som finns i regeringsformen kommer de
              här förslagen förmodligen att bordläggas under tolv månader. Vi
              följer alltså uppmaningen, som Europakonventionen och den svenska
              regeringsformen ger till oss lagstiftare: Tänk efter! När vi sedan
              har gjort det ska vi tänka efter en gång till.
            </seg>
          </u>
          <note n="cc6f89ce">
            Fru talman! Jag yrkar bifall till utskottets förslag i detta
            betänkande.
          </note>
          <note n="6a9b40ef">
            Överläggningen var härmed avslutad.
          </note>
          <note n="7b251f31">
            13 § En moderniserad rättsprövning, m.m.
          </note>
          <note n="2c8a396d">
            Föredrogs
          </note>
          <note n="64d54d04">
            Tredje vice talmannen konstaterade att ingen talare var anmäld.
          </note>
          <note n="4dc0b3c3">
            14 § Allmänna motioner om energibeskattning m.m.
          </note>
          <note n="2c8a396d">
            Föredrogs
          </note>
          <note type="speaker" n="066023e9">
            Anf. 114 FREDRIK OLOVSSON (s):
          </note>
          <u who="Q3373667" xml:id="i-75b6f978d968baa4-0" n="02cff8b4">
            <seg n="c33667c9">
              Fru talman! Jag tänkte att jag, medan skatteutskottets ledamöter
              kanske tar plats i sina stolar, skulle berätta lite grann om den
              fråga som ska debatteras här.
            </seg>
            <seg n="2d3832fc">
              I det betänkande som ska diskuteras behandlar skatteutskottet
              nästan 50 förslag från den allmänna motionstiden förra hösten,
              och gemensamt för dem är att de handlar om olika punktskatter.
            </seg>
            <seg n="8236ff6c">
              Många av förslagen rör energibeskattningen, som den gröna skatteväxlingen,
              tjänstenäringens och industrins energiskatter, miljöavgift på
              dansk kolproducerad el och skatterabatter för att hushållen ska
              byta till energisnålare vitvaror.
            </seg>
            <seg n="7279e53d">
              Andra frågor som tas upp är jordbrukets miljö- och energiskatter,
              effektskatt på kärnkraft och skatt på naturgrus. Det finns också
              förslag som rör reklamskatten, skatt på fritidsbåtar, skatt på
              djurförsök och skatt på socker och fett.
            </seg>
            <seg n="1f7d2faa">
              Förslagen har inte rönt så stor framgång i utskottets behandling.
              Samtliga förslag avstyrks. Det har föranlett utskottets ledamöter
              att till betänkandet foga 14 reservationer och fyra särskilda
              yttranden.
            </seg>
            <seg n="ad7c9b43">
              Fru talman! Därmed överlämnar jag betänkandet till kammarens
              behandling.
            </seg>
          </u>
          <note type="speaker" n="60a5f39c">
            Anf. 115 STEFAN HAGFELDT (m):
          </note>
          <u who="Q5782422" xml:id="i-08abefbaac115b0a-0" n="a14eec32">
            <seg n="87435f80">
              Fru talman! Vi moderater har tre reservationer och två särskilda
              yttranden i betänkandet. Men jag nöjer mig med att yrka bifall
              till reservation nr 1 som jag också så småningom kommer att begära
              rösträkning på.
            </seg>
            <seg n="c829fe96">
              Moderata samlingspartiet anser att Sverige behöver en ny och
              långsiktig energipolitik. Vi vill ersätta dagens målflora med
              två övergripande mål:
            </seg>
            <seg n="a18b9577">
              För att verka mot dessa mål måste energibeskattningen göras om
              i grunden. Syftet med skatterna måste renodlas så att skatter
              som ska generera intäkter för staten tas ut i konsumentledet och
              miljöstyrande skatter tas ut i producentledet så nära föroreningskällan
              som möjligt.
            </seg>
            <seg n="57acded2">
              Produktionsskatter och subventioner som utan miljöskäl försämrar
              energimarknadens funktionssätt bör tas bort. Effektskatten på
              kärnkraftsel är skadlig och bör successivt reduceras.
            </seg>
            <seg n="7ebbb1b0">
              Vi vill avskaffa elcertifikatssystemet som är ett dyrt, svåradministrerat
              och ineffektivt system. Systemet är ett sätt för regeringen att
              kringgå budgetlagens krav på bruttoredovisning.
            </seg>
            <seg n="86aaa893">
              Fru talman! För att den gemensamma nordiska och snart europeiska
              elmarknaden ska fungera är det viktigt att beskattningen liksom
              regelverket i övrigt är likartat i dessa länder. På denna punkt
              har regeringen underlåtit att agera.
            </seg>
            <seg n="5055e58f">
              Skillnaderna i skatte- och avgiftssystem mellan de nordiska länderna
              har snarare ökat än minskat. Detta leder till en rad snedvridningseffekter
              som gör att de gemensamma produktionsresurserna inte utnyttjas
              optimalt. Det leder också till orättvisa konkurrensförhållanden
              mellan olika kraftproducenter i olika nordiska länder. Hög beskattning
              av svensk industris utsläpp kan dessutom leda till att produktionen
              flyttas utomlands.
            </seg>
            <seg n="2fbec8cf">
              Vi moderater avvisar tanken om skatteväxling. Miljöskatter ska
              användas för att minska miljöbelastningen från energiproduktionen.
              Men det finns inga övertygande skäl att utan närmare analys lägga
              ytterligare skattebörda på energisektorn.
            </seg>
            <seg n="4708d219">
              Vi konstaterar att den gröna skatteväxlingen fortsätter trots
              att tillgänglig forskning helt har förkastat idén. Tillgänglig
              forskning och utredning visar nämligen att grön skatteväxling
              gör oss fattigare. Våra reala inkomster minskar, och miljövinsterna
              blir mycket små.
            </seg>
            <seg n="a4087583">
              Skogsprofessorn, socialdemokraten och riksdagsledamoten Sören
              Wibe har konstaterat att de som drabbas hårdast är de som bor
              i glesbygd samt låginkomsttagare. Höjda dieselpriser slår hårt
              mot kollektivtrafiken. I glesbygd blir bussturerna allt glesare
              och bilberoendet större. Därmed förblir utsläppen lika stora,
              men befolkningen blir något fattigare. Turismen är en annan näring
              som drabbas hårt av den gröna skatteväxlingen.
            </seg>
            <seg n="b5e9b6f7">
              Fru talman! I reservation nr 8 framhåller vi att den särskilda
              effektberoende skatten på kärnkraftsel är skadlig och därför successivt
              ska reduceras. Effektskatten minskar reinvesteringsutrymmet i
              kärnkraftsanläggningarna och motverkar angelägna investeringar.
              Det enda uttag av skatt som är motiverat är det som motsvarar
              en tänkt kommersiell försäkringspremie för kärnkraftens riskkostnader.
            </seg>
            <seg n="f9cc6b83">
              Just på energiområdet är det viktigt att ersätta fossila bränslen
              och begränsa utsläppen av växthusgaser. Vi vill stoppa den förtida
              avvecklingen av kärnkraften och öppna för forskning och utveckling
              av kärnteknologin. Vi vill också ta bort de formella hindren för
              intressenter att ansöka om att bygga nya kärnkraftverk.
            </seg>
            <seg n="50e2ef06">
              Fru talman! I reservation nr 12 påminner vi om att vi moderater
              vid budgetbeslutet för år 2006 motsatte oss höjningen av naturgrusskatten
              från 10 kr till 13 kr per ton naturgrus och i stället föreslog
              en skattesänkning till 5 kr per ton. Vi vidhåller vår uppfattning
              i frågan. Detta bör ges regeringen till känna.
            </seg>
            <seg n="ce2c6139">
              I ett särskilt yttrande tar vi upp att det är viktigt att människor
              som vill bo och verka på landsbygden har rimliga förutsättningar.
              Svensk livsmedels- och jordbruksnäring har skatter och avgifter
              som snedvrider konkurrensen i förhållande till omvärlden.
            </seg>
            <seg n="bfea7ab5">
              I våra budgetalternativ föreslog vi bland annat ytterligare höjning
              av reseavdraget och sänkt dieselskatt. Vi föreslog också att skatterna
              på handelsgödsel och bekämpningsmedel skulle slopas. Vi kommer
              även i fortsättningen att verka för att förutsättningarna för
              livsmedels- och jordbruksnäringen blir konkurrensneutrala och
              att människor har råd att utnyttja bilen för olika aktiviteter.
            </seg>
            <seg n="9944ca88">
              Fru talman! Trots att riksdagen i april 2002 tillkännagav för
              regeringen att reklamskatten borde avvecklas och att frågan borde
              prioriteras vid kommande budgetberedning har regeringen återkommit
              år 2002, 2003 och 2004 med beskedet att frågan prioriteras men
              utan resultat. I årets budget har prioriteringen lett fram till
              skatten sänks från den 1 januari 2006. Det är i sig välkommet,
              men alltjämt kvarstår en orimlig beskattning av annonser i vissa
              medier. Vi anser att klarhet måste skapas om när denna skadliga
              skatt ska tas bort helt och att en redovisning borde lämnas av
              regeringen i samband med ekonomiska vårpropositionen år 2006.
            </seg>
          </u>
          <note type="speaker" n="7db016c0">
            Anf. 116 ANNE-MARIE EKSTRÖM (fp):
          </note>
          <u who="Q4768084" xml:id="i-7f1a8c2c8674552e-0" n="8b3e420c">
            <seg n="3ff13331">
              Fru talman! Energi är en livsnödvändighet. Som människor behöver
              vi alla energi för att överleva. Men resurserna vi använder för
              att skapa energi får inte förstöra miljön och på så sätt hota
              klimatet i framtiden. Våra barnbarn, deras barn och deras barn
              ska också kunna gå ut i skogen och plocka kantareller och blåbär.
            </seg>
            <seg n="57316fb7">
              Jordens klimat håller sakta men säkert på att förändras. De allra
              flesta forskare är i dag överens om att dagens utsläpp av växthusgaser
              leder till att jordens medeltemperatur ökar. Det är växthuseffekten.
              I stället för att använda mer kol och olja måste vi förbruka mindre
              av dessa och andra energikällor som inte kan förnyas.
            </seg>
            <seg n="59643b34">
              Fru talman! Folkpartiet anser att kampen mot växthuseffekten
              ska vara det överordnade miljömålet för svensk energipolitik.
              Växthuseffekten är global och måste också bekämpas gemensamt.
              Där har EU en viktig roll. Det räcker inte att Sverige ensidigt
              minskar koldioxidutsläppen. Miljön globalt blir inte bättre, och
              dessutom riskerar Sveriges företag att få konkurrensnackdelar.
            </seg>
            <seg n="f2e95e3f">
              Folkpartiet välkomnar systemet med utsläppsrätter. Även om vi
              anser att det kanske borde ha haft en annan utformning är det
              ändå ett steg på vägen. Folkpartiet anser också att det är viktigare
              att beskatta de anläggningar som orsakar miljöskador i stället
              för att beskatta användningen av el och bränslen. I detta sammanhang
              vill jag också påpeka att Folkpartiet anser att även andra miljöfarliga
              utsläpp borde komma i fråga när det gäller beskattning eller avgifter.
            </seg>
            <seg n="08b0fe46">
              Men, fru talman, vi ska inte ha en energipolitik som driver ut
              fler företag ur landet, utan tvärtom. Den svenska basnäringen
              med skog, kemi, gruvor och stål, som står för 27 % av vår varuexport,
              är energiintensiv. Även annan industri är en stor energiförbrukare.
              Sverige har långa avstånd till sina kunder, men genom att vi har
              haft billig energi har vi ändå varit konkurrenskraftiga i Europa.
              Vi måste se till att bevara de konkurrensfördelar som vi har självfallet
              med hänsyn tagen till miljön.
            </seg>
            <seg n="fe512ca7">
              Fru talman! Då är det märkligt att man stänger ett ekonomiskt
              lönsamt och tekniskt säkert kärnkraftverk, Barsebäck 2. Den energitillgång
              som försvinner måste ersättas. Utbyggnaden av förnybara energikällor
              har inte skett i den takt som man förväntade sig under 80- och
              90-talen, utan den energi som står till buds är till exempel importerad
              kolkraft.
            </seg>
            <seg n="612ba6bf">
              Folkpartiet anser att vi måste bevara den kärnkraft vi har. Vi
              utesluter inte heller en framtida utbyggnad av kärnkraften. Vi
              vill också att den effektskatt som i dag finns på kärnkraft successivt
              ska avvecklas eftersom den minskar återinvesteringsutrymmet i
              kärnkraftsanläggningarna.
            </seg>
            <seg n="691e1f36">
              Fru talman! Vi ska inte behöva tvingas köpa el från kolkraftverk
              som släpper ut koldioxid eller från kärnkraftverk med långt mindre
              säkerhet än våra egna på grund av att det saknas el. Det är verkligen
              dubbelmoral att själv lägga ned kärnkraftverk som är fullt fungerande
              och sedan tycka att det är helt riktigt att utnyttja kärnkraftverk
              i andra länder.
            </seg>
            <seg n="89d774f2">
              Fru talman! Självfallet ska allt göras för att effektivisera
              energianvändning både hemma och inom industrin. Det ska belönas,
              och inte bestraffas. Den som vidtar energibesparande åtgärder
              i sitt hus, som att sätta in treglasfönster och installera bergvärme,
              ska inte straffas genom ett ökat taxeringsvärde på huset och därmed
              högre fastighetsskatt.
            </seg>
            <seg n="e83c97a2">
              Användning av biobränsle och eldning av avfall och sopor, som
              redan görs i dag i Borås, är alternativ som måste utökas. Vindkraft
              är ett annat alternativ. Vi anser dock att alla energislag ska
              klara konkurrensen sinsemellan utan skatter och subventioner.
              Därför vill vi avskaffa de elcertifikat som subventionerar vindkraft
              och biobränsle som infördes för något år sedan.
            </seg>
            <seg n="6125e195">
              Fru talman! Brist på el skapar också höga elpriser. Tillsammans
              med höga elskatter får både företag och hushåll problem. Hushåll
              som i många fall redan i dag lever på marginalen får ökade kostnader.
              Folkpartiet anser att elskatten måste sänkas. Vi anser också att
              den inte ska ingå i en grön skatteväxling. Som jag sade i början
              av mitt anförande vill Folkpartiet att de anläggningar som orsakar
              miljöförstöringen också ska stå för kostnaderna inte de som använder
              energin.
            </seg>
            <seg n="9f7d0bfa">
              Fru talman! Man kan kalla betänkandet för ett uppsamlingsheat
              eftersom det behandlar kvarvarande motioner från höstens motionstid.
              Därför representerar inte de reservationer som vi har till betänkandet
              hela vår energipolitik. Förutom reservationen som handlar om energiskatt
              allmänt har vi en reservation som handlar om att vi tycker att
              torv ska anses som fossilt bränsle och därför inte befrias från
              koldioxidskatt och energiskatt. I en annan reservation säger vi
              nej till miljöbonus för vindkraft. Vi motsätter oss subventioner
              av energiproduktion över huvud taget.
            </seg>
            <seg n="8536f957">
              Precis som Stefan Hagfeldt sade nyligen har vi tillsammans med
              övriga allianspartier ett särskilt yttrande där vi anser att man
              borde återkomma med ett förslag om att reklamskatten ska avskaffas.
            </seg>
            <seg n="b85e9981">
              Fru talman! Jag står självfallet bakom alla våra reservationer,
              men yrkar bifall endast till reservation 2 under punkt 1.
            </seg>
          </u>
          <note type="speaker" n="8111f656">
            Anf. 117 LARS GUSTAFSSON (kd):
          </note>
          <u who="Q5777864" xml:id="i-0dff07bbaf9aa2e5-0" n="91a8d545">
            <seg n="527175c5">
              Fru talman! Till att börja med vill jag säga att jag avsiktligt
              har begränsat mitt inlägg till att redogöra för våra grundläggande
              uppfattningar om energi och kopplingen till skatter.
            </seg>
            <seg n="d9264fb5">
              Varje modernt samhälle är beroende av energi och fungerande energiproduktion.
              Produktion och användning av energi medför ofta, tyvärr, påverkan
              på miljön i negativ riktning. Därför försöker moderna samhällen
              också på olika sätt att reglera energiproduktion och energikonsumtion.
            </seg>
            <seg n="55c107b5">
              Ett effektivt sätt att reglera och styra på energiområdet är
              att använda sig av skatter. Detta fungerar i och för sig effektivt,
              men det innebär också komplikationer. Eftersom energifrågor inte
              kan avgränsas till vissa områden eller platser kan beskattningen
              negativt påverka annan produktion och arbetstillfällen och snedvrida
              konkurrensen inom landet och gentemot omvärlden. Vårt land kan
              inte heller avskärma sig från miljöpåverkan från andra länder
              i världen. Ett av de mest uppmärksammade exemplen på detta är
              det accelererande problemet med ökande koldioxidutsläpp.
            </seg>
            <seg n="f9130865">
              Som slutsats kan man anföra att Sverige inte på egen hand bör
              reglera och beskatta energi utan att beakta beslut i omvärlden.
              Det är därför vi kristdemokrater är angelägna om att Sverige aktivt
              måste driva bland annat energi- och miljöfrågor i EU och i andra
              internationella forum.
            </seg>
            <seg n="1a55fd86">
              Som vi framhåller i vår reservation är vi kristdemokrater för
              en så kallad grön skatteväxling, men anser att i den utformning
              som den gröna skatteväxlingen har genomförts i Sverige har den
              i flera fall fått ett asymmetriskt utfall. Detta har inneburit
              att det ökade skatteuttaget på ett miljöområde inte kompenseras
              med lägre kostnader på ett annat. Företag, enskilda hushåll och
              personer har nettomässigt fått ökade kostnader. I praktiken motverkar
              detta en långsiktigt positiv utveckling i riktning mot en bättre
              miljö.
            </seg>
            <seg n="ce366da6">
              Fru talman! Sverige behöver ett energiskattesystem där skatter
              och miljöavgifter utformas så att inte sysselsättning och välfärd
              drabbas. Tillgången till billig energi framställd under trygga
              och säkra förhållanden måste säkerställas. En EU-harmonisering
              av systemet med långsiktighet som mål är nödvändig. För att långsiktigt
              åstadkomma miljövänlig produktion och konsumtion av energi kan
              Sverige inte avvika från omvärlden utan allvarliga negativa konsekvenser
              för det svenska samhället.
            </seg>
            <seg n="e1bc0a44">
              Ett talande exempel är när statliga svenska företag driver koleldade
              kraftverk i andra länder samtidigt som vi i Sverige avvecklar
              energiproduktion med ytterst lite utsläpp av koldioxid. Dessa
              företag genererar i sin tur stora vinster till svenska staten
              med miljardbelopp som omsätts för vår välfärd.
            </seg>
            <seg n="10d9c74b">
              Det finns inget hinder för Sverige att gå före på olika områden,
              men det är ingen miljövinst i att vi avviker från omvärlden så
              att tillverkning, arbetstillfällen och verksamheter flyttar utomlands.
              Den framtida lösningen på energifrågan står inte att finna i att
              Sverige ensamt strävar mot att skilja ut sig, utan vägen till
              bättre energi- och miljöpolitik går via samverkan och gemensamma
              beslut med andra länder. Detta är också grundtanken bakom våra
              förslag och reservationer som finns till detta betänkande.
            </seg>
            <seg n="e8c7de51">
              Fru talman! Avslutningsvis väljer jag att yrka bifall endast
              till reservation nr 3, även om vi givetvis står bakom samtliga
              våra reservationer.
            </seg>
          </u>
          <note type="speaker" n="07672d5f">
            Anf. 118 STAFFAN DANIELSSON (c):
          </note>
          <u who="Q5616883" xml:id="i-4b29391341fd3ff7-0" n="661f36ff">
            <seg n="5dbd8ab9">
              Fru talman! Vi diskuterar i dag olika motioner om energiskatter.
              Energifrågorna i vid bemärkelse är ett oerhört viktigt område
              i vår samhällsutveckling som är ständigt mycket aktuellt.
            </seg>
            <seg n="21af937f">
              Det här gör att även beskattningen på området är vill jag säga
              väl utvecklad och differentierad utifrån en rad olika parametrar,
              eller med andra ord rätt krånglig.
            </seg>
            <seg n="81a2696c">
              För Centerpartiet har resurshushållning och miljö alltid varit
              två mycket viktiga värdeord. Vi har genom åren arbetat mycket
              hårt för en energipolitik som strävar efter detta. I Centerpartiets
              budgetförslag i höstas redovisar vi våra synpunkter på energiområdet,
              som är väl kända för många. Vi vill till exempel långsiktigt avveckla
              kärnkraften. Vi anser att elcertifikaten är ett bra instrument
              för att stödja förnybara källor som vindkraft och bioenergi.
            </seg>
            <seg n="3283c6e7">
              Vi har sedan många år ett energisamarbete med bland andra Socialdemokraterna.
              Vi tycker att det är bra med stabila och breda riktlinjer i de
              här frågorna, som verkligen kräver stabilitet och långsiktighet
              så att marknadsaktörerna vågar och kan agera på effektivaste sätt.
              Vi strävar efter att bredda samarbetet ytterligare.
            </seg>
            <seg n="3176986b">
              Det är tyvärr oroande att regeringen på ett litet men ändå viktigt
              område, vattenkraften, nu lägger förslag om att minska stödet
              till den småskaliga vattenkraften. Energiuppgörelsen, som jag
              tolkar den, innebär att de mindre vattenkraftverken i de små vattendragen,
              liksom i dag, ska fortsätta att omfattas av certifikatsystemet.
              Förnybar, miljövänlig vattenkraftsproduktion ska alltså behålla
              sitt stöd. Jag beklagar att regeringen nu agerar i strid med detta.
            </seg>
            <seg n="6858ba13">
              Betänkandet behandlar både stora och mindre frågor. Centerpartiet
              har en reservation och några särskilda yttranden som jag kort
              ska redovisa.
            </seg>
            <seg n="bd7ecc05">
              Fru talman! Under flera decennier har en imponerande biltestverksamhet
              vuxit upp i Norrbottens inland. Det handlar om en samlad årsomsättning
              på många hundra miljoner kronor och flera hundra arbetstillfällen.
              Det är något som betyder oerhört mycket i denna glesbefolkade
              landsända. På samtliga anläggningar, vare sig de ägs av utländska
              koncerner eller lokala entreprenörer, bedrivs en likartad verksamhet.
              Man utvecklar system, verifierar datorsimuleringar och testar
              produkter och system av olika slag för bilar i vinterväglag. Verksamheten
              förbrukar mycket energi för till exempel snöröjning, uppvärmning
              av lokaler samt landbanor med en kombination av uppvärmd asfalt
              och konstfrusen is.
            </seg>
            <seg n="b3a22de8">
              Fordonsindustrin i Sverige är befriad från energiskatt. Eftersom
              det utvecklingsarbete som bedrivs på egna anläggningar hos lokala
              entreprenörer är identiskt med det som utförs av entreprenörer
              på anläggningar ägda av kundföretag, bör beskattningen självfallet
              vara lika. Så är faktiskt inte fallet. Under flera år har de lokala
              företagen med varierande framgång kämpat för att erhålla samma
              befrielse från energiskatt som de stora företagen har. Vi anser
              att en skyndsam översyn bör göras i syfte att ge alla företag
              i denna biltestbransch lika förutsättningar genom samma energiskattebefrielse.
              Jag yrkar bifall till reservation nr 5 av Jörgen Johansson.
            </seg>
            <seg n="1d88ff1c">
              Vi markerar också vår uppfattning i några andra frågor genom
              särskilda yttranden. Centerpartiet vill inte ha någon särskild
              ny skatt på fritidsbåtar. Detta har diskuterats från och till
              i om inte hundra år så i alla fall några decennier. Det finns
              ingen båtskatt i dag, och Sverige fungerar faktiskt. Men det finns
              en färsk regeringsproposition om att införa ett båtregister. Sedan
              är naturligtvis steget till en skatt på fritidsbåtar inte långt.
              Det finns också beslut från Socialdemokraternas högsta organ att
              införa en båtskatt. Det är därför starkt oroande att skatteutskottet
              nu hänvisar till att frågan om båtskatt kan prövas bara beslut
              har fattats om att införa ett obligatoriskt fritidsbåtsregister.
            </seg>
            <seg n="f526d167">
              Låt mig gå över från båtar till mat. Den svenska livsmedelsproduktionen,
              som är i världsklass vad gäller miljö- och djurvänlighet, belastas
              fortfarande av flera tunga skatter. Verkligheten är den att lönsamheten
              för den här viktiga basnäringen ligger i strykklass inom de 15
              gamla EU-länderna. Produktionen av mat krymper faktiskt nu i Sverige.
              Ska Sverige klara flera av sina miljömål är en fortsatt livskraftig
              jordbruksnäring en förutsättning. Denna mycket gröna näring betyder
              fortfarande mycket även för ekonomi och sysselsättning över hela
              landet.
            </seg>
            <seg n="0aec0f50">
              Därför vill Centerpartiet, till skillnad från Socialdemokraterna
              och deras samverkanspartier, sänka traktorernas dieselskatt med
              1 kr per liter ned till EU-nivån och avskaffa den handelsgödselskatt
              som, vad jag vet, är världsunik. Det här skulle förbättra näringens
              marginaler, likställa villkoren med våra grannländer och underlätta
              de många investeringsbeslut på gårdarna som är en snar nödvändighet
              om inte produktionen ska fortsätta att minska i Götaland, i Svealand
              och i Norrland.
            </seg>
          </u>
          <note type="speaker" n="fb27834f">
            Anf. 119 PER ERIK GRANSTRÖM (s):
          </note>
          <u who="Q5768681" xml:id="i-666e02f949341d5b-0" n="221b60e8">
            <seg n="1d6fbd8d">
              Fru talman! Med skatterna finansierar vi vår gemensamma välfärd.
              Skatterna ska vara så utformade att de stimulerar till arbete,
              investeringar, utveckling och minskade sociala och ekonomiska
              orättvisor. Skatterna ska också bidra till en långsiktigt hållbar
              samhällsutveckling.
            </seg>
            <seg n="ff2b0ab5">
              Energiskatternas tudelning är mycket påtaglig. De har till uppgift
              att bidra till finansieringen av samhällets kostnader för bland
              annat utbildning, vård och omsorg samt övriga gemensamma funktioner
              som samhället vilar på.
            </seg>
            <seg n="409b277f">
              Men energiskatterna ska också minimera skadliga utsläpp och bidra
              till en samhällsutveckling som i så liten grad som möjligt tär
              på ändliga resurser. I Sverige har vi under socialdemokratisk
              regim de senaste tio åren arbetat systematiskt och målinriktat
              med att ställa om samhället till att bli mer miljöanpassat. Det
              har gett resultat.
            </seg>
            <seg n="6ab231cf">
              Den förnybara energin har ökat med 31 terawattimmar under de
              senaste tio åren. Utsläppen av svaveldioxider i luften har halverats.
              Utsläppen av kväveoxider har minskat med 35 % sedan 1990. Flera
              arter som för tio år sedan riskerade att utrotas är i dag livskraftiga.
            </seg>
            <seg n="e382dc5d">
              Den här utvecklingen väcker uppmärksamhet i omvärlden. Internationella
              undersökningar visar att Sverige är världsledande på att höja
              välståndet utan att trycket på miljön ökar. Sverige är ett föregångsland
              när det gäller att använda ekonomiska styrmedel och systematiskt
              miljömålsarbete. Sveriges påverkan i EU har även lett till en
              förbättring inom flera miljöområden.
            </seg>
            <seg n="2ddb5d77">
              Vi socialdemokrater vill bygga det gröna folkhemmet, ett långsiktigt
              hållbart samhälle. Men fördelningspolitiken är lika viktig för
              oss socialdemokrater. Goda ekonomiska framsteg måste förenas med
              social rättvisa och skydd av miljön. Det är ingen ouppnåelig vision.
              Vi socialdemokrater har redan visat att vi är på rätt väg.
            </seg>
            <seg n="cd97afb3">
              Tvärtemot vad som kan utläsas i många av de borgerliga reservationerna,
              och som jag har hört av inlägg i debatten, menar vi socialdemokrater
              att höga ambitioner på miljöområdet och en tuff miljölagstiftning
              stimulerar ekonomisk tillväxt. Det bevisas av att miljöteknik
              är en av Sveriges snabbast växande exportbranscher. Det är en
              strategisk framtidsbransch. Sverige har starka förutsättningar
              att driva på teknikutvecklingen då en stor del av vår exportindustri
              är inriktad på att finna bra och kostnadseffektiva lösningar på
              energi- och miljöområdet. Genom att sätta uppnåeliga mål på miljöområdet
              och samtidigt stimulera miljöforskning och stödja produktutveckling
              genereras tillväxt och nya jobb. Det är något annat än att enbart
              säga nej till ekonomiska styrmedel.
            </seg>
            <seg n="fb6bf1db">
              Fru talman! Jag har valt att inleda mitt anförande med några
              ord om vårt gemensamma ansvar för miljön och sambandet med den
              ekonomiska utvecklingen. Detta med anledning av att det hänger
              så nära ihop med de energi- och miljöbeskattningar som behandlas
              i betänkandet.
            </seg>
            <seg n="24ba6cc1">
              I de borgerliga reservationerna till majoritetens förslag finns
              miljöansvaret pliktskyldigast inskrivet. Det känns bra att vi
              är överens om synen på vikten av ett långsiktigt hållbart samhälle.
              Men när jag fortsätter att läsa reservationerna så blir jag lite
              mera betänksam. Moderaterna avvisar tanken på skatteväxling, det
              vill säga att man höjer skatten på det som är miljöskadlig och
              minskar skatten på arbete. Kristdemokraterna för sin del säger
              att det behövs ett miljörelaterat skatte- och avgiftssystem där
              beskattningen på arbete sänks och beskattningen på miljöpåverkan
              relativt sett höjs, det vill säga en grön skatteväxling.
            </seg>
            <seg n="ccfdb859">
              För mig är det här en principfråga inom energibeskattningsområdet.
              Behövs det, eller behövs det inte en omställning? Behövs det,
              eller behövs det inte ekonomiska styrmedel? För oss socialdemokrater
              är svaret givet. Visst behöver vi ställa om samhället, och visst
              behövs det ekonomiska styrmedel.
            </seg>
            <seg n="eb131fd3">
              Jag skulle i det replikskifte som jag hoppas att vi kommer att
              få jag vet att det finns många kamrater ute i det här huset som
              hoppas att vi ska vara försiktiga med det vilja få ett svar från
              de partier som med förkärlek kallar sig den borgerliga alliansen.
              Vilken inriktning kommer ni att ta? Ska vi styra eller ska vi
              inte styra med skatter? Ska vi styra mot en hållbar utveckling?
            </seg>
            <seg n="6cd1c763">
              Med den frågan omfattar jag också Folkpartiet, som i sitt anförande
              har pratat om miljöstyrande skatter. Det jag ser är kanske att
              skillnaden mellan oss, Kristdemokraterna och Folkpartiet mera
              skulle kunna ligga i vad det är för skattebas vi ska använda och
              vad vi ska beskatta. Är det så att Moderaterna är totalt isolerade
              inom alliansen i synen på nödvändigheten av skatternas miljöstyrande
              effekter?
            </seg>
            <seg n="175a4be2">
              Moderaterna vill inte heller gynna förnybara energikällor som
              till exempel elcertifikat. Vi hörde alldeles nyss från ett av
              de andra partierna som ingår i alliansen att elcertifikaten är
              bra. Vilket är det? Är de bra, eller är de inte bra? Kan jag få
              ett klargörande på den punkten? Eftersom elcertifikaten syftar
              till att stimulera förnyelsebar elproduktion så finner jag därmed
              också att Moderaternas skrivningar om att energiproduktionen ska
              klara högt ställda miljö- och säkerhetskrav kommer att falla väldigt
              tungt, för det är ju det som är elcertifikatens syfte: Vi ska
              styra över vilken produktion vi ska ha.
            </seg>
            <seg n="7e7f04b3">
              Kristdemokraterna för sin del pläderar för ökad energiskatteharmonisering
              inom EU. De skriver i sin reservation att det visat sig omöjligt
              på grund av ett fåtal länders blockering att driva igenom till
              exempel en gemensam miniminivå för koldioxidavgifter.
            </seg>
            <seg n="122648d1">
              Jag vill i det sammanhanget bara erinra om att energiskattedirektivet
              faktiskt innehåller minimiskatt för el, mineraloljor, kol och
              naturgas. Vi socialdemokrater motsätter oss inte minimiskattenivåer.
              Vi har till och med i EU aktivt stött arbetet med det nya energiskattedirektivet
              som innebär positiva minimiskattenivåer. Men vi menar i övrigt
              att skatterna ska vara nationella och motsätter oss att vi ska
              ha en skatteharmonisering inom EU.
            </seg>
            <seg n="8603b219">
              Centerpartiet för sin del lyfter i sin reservation fram frågan
              om fordonsindustrin och konkurrenssituationen för den norrländska
              biltestverksamheten. Jag håller med om att den är en viktig utvecklingspotential
              för Norrlands inland, men jag vill passa på att uppmärksamma om
              att frågan om industrins energibeskattning har behandlats i SNED-utredningen,
              och frågan bereds för närvarande av regeringen. Från utskottsmajoritetens
              sida är vi inte beredda att föregripa den beredningen och vill
              inte dra ut en enda del i industrins beskattning. Jag hoppas naturligtvis,
              precis som Centerpartiets företrädare, att vi snart får en lösning
              på den här frågan, men vi vill inte ha en särbehandling av just
              biltestverksamheten.
            </seg>
            <seg n="89ea5bd0">
              Naturgrusskatten tas upp såväl i en moderat reservation som i
              ett särskilt yttrande från Centerpartiet. Jag vill då erinra om
              att det i de av riksdagen fastställda miljökvalitetsmålen ingår
              ett delmål för naturgrusanvändning som innebär att uttaget av
              naturgrus år 2010 ska vara högst tolv miljoner ton per år.
            </seg>
            <seg n="b1da6cc4">
              Tyvärr ökade leveranserna av ballast inklusive naturgrus år 2004
              med 9 % enligt SGU. Det finns därför som jag ser det skäl till
              höjningen av naturgrusskatten om delmålet ska uppnås.
            </seg>
            <seg n="5670e008">
              Fru talman! Med det jag nu har anfört yrkar jag bifall till förslaget
              i betänkandet och avslag på samtliga reservationer.
            </seg>
          </u>
          <note type="speaker" n="e87ef0b5">
            Anf. 120 STEFAN HAGFELDT (m) replik:
          </note>
          <u who="Q5782422" xml:id="i-08abefbaac115b0a-1" n="a14eec32">
            <seg n="5f1a017b">
              Fru talman! Per Erik Granström sade att Sverige har blivit ett
              föregångsland med sin energipolitik. Den energipolitik som regeringen
              styr och ställer med var fördelningspolitiskt mycket bra.
            </seg>
            <seg n="affd29aa">
              Jag visar här en kopia av en sida i dagens Expressen. Där står
              det att Brita och Stig Nordström, båda 74 år, hellre fryser än
              betalar för elen. Läser man artikeln så är det inte riktigt så,
              därför att de anser sig helt enkelt inte ha råd. De har tvingats
              sänka värmen till 14 grader inomhus, och så har de haft det hela
              vintern.
            </seg>
            <seg n="51d652f3">
              Det hemska är att det inte är ett fåtal äldre par som har hamnat
              i den här situationen. Elpriserna har ju gått upp med raketfart.
              Visst, vi kan med all rätt gå på elproducenterna de har del i
              det här. De säger då å sin sida att elpriserna har gått upp därför
              att vattentillgångarna inte är tillräckligt stora, och den förtida
              avvecklingen av kärnkraften ger signaler om att vi inte kommer
              att kunna producera energi lika billigt längre i Sverige.
            </seg>
            <seg n="21884585">
              Det Brita och Stig går till storms emot nu här är skatten. Jag
              läser innantill: Det är skatten jag opponerar mig mot. Hälften
              vore nog, säger hon. Och det är riktigt. I dag utgörs elpriset
              till 50 % av skatt. Det är alltså den som är väldigt tung för
              människorna.
            </seg>
            <seg n="ca9941cd">
              Samtidigt kan man tala om det här med energiskatter och grön
              skatteväxling. Ja, vilka är det som drabbas av till exempel att
              bensinpriset och dieselpriset stiger till 1112 kr? Nu skriver
              tidningarna att priset kanske blir 14 kr i sommar. Ja, det är
              naturligtvis de som inte har så stora ekonomiska muskler och resurser.
              Det som Per Erik var så stolt över drabbar helt enkelt fördelningspolitiskt
              just dem som är svaga: pensionärspar, barnfamiljer och dem som
              fortsättningsvis alltså inte kan köra sina barn längre utan kanske
              får flytta till tätort.
            </seg>
          </u>
          <note type="speaker" n="0c8b96e8">
            Anf. 121 PER ERIK GRANSTRÖM (s) replik:
          </note>
          <u who="Q5768681" xml:id="i-666e02f949341d5b-1" n="221b60e8">
            <seg n="82c81535">
              Fru talman! Det är helt rätt som Stefan Hagfeldt säger: Visst
              har skatterna på energi ökat. Det är klart att om man stannar
              vid det konstaterandet så kanske man kan dra slutsatsen att det
              jag sade är fel. Men man måste väga in andra parametrar också.
              En grön skatteväxling är precis det jag sade, nämligen en sänkning
              av skatten på arbete och en ökning av skatten på miljöstörande
              element i vårt samhälle. Det innebär att kompensationen har gått
              ut för den ökade energibeskattningen, och den modell vi har haft
              för att lägga ut kompensationen har haft en fördelningspolitisk
              effekt där de som har de lägre inkomsterna har fått en större
              del av kompensationen.
            </seg>
            <seg n="cf4644eb">
              Dessutom är det intressant med det här paret som fryser hellre
              än betalar för elen. Riksdagens utredningstjänst har tittat på
              och gjort en jämförelse av vad energiskatterna betyder för ett
              hushåll om vi jämför år 1996 och 2005. Man kan konstatera att
              av hushållens ekonomiska tillgång har energibeskattningen minskat
              med 0,3 procentenheter. Det beror på att en klok, ekonomisk finansiell
              politik har bidragit till att reallönerna i Sverige har ökat och
              bidrar till att hushållens utgifter för energiskatten realt sjunker.
            </seg>
          </u>
          <note type="speaker" n="43155382">
            Anf. 122 STEFAN HAGFELDT (m) replik:
          </note>
          <u who="Q5782422" xml:id="i-08abefbaac115b0a-2" n="a14eec32">
            <seg n="9deaf546">
              Fru talman! Det här är nog en bild som det här pensionärsparet
              inte alls känner igen. Per Erik Granström, du har ju chansen här
              nu att säga direkt till dem jag kan skicka över protokollet till
              det här paret, för det går väl att få tag i Brita och Stig Nordström
              genom Expressen att ditt svar alltså är att riksdagens utredningstjänst
              anser att det här är fel. De har inga problem med att betala sin
              skatt, utan de sänker värmen därför att de tycker att det är trevligt
              när det är 14 grader, och det har de gjort hela vintern.
            </seg>
            <seg n="23d14cde">
              Nej, det håller inte.
            </seg>
            <seg n="ab1113ad">
              Barnfamiljer tvingas nu flytta från glesbygd till tätorter därför
              att de inte längre har råd att köra sina barn till olika aktiviteter
              och inte har råd att åka till sitt arbete. Man har alltså slagit
              i taket för sådana här energikostnader. Det är därför vi är emot
              det här med grön skatteväxling.
            </seg>
            <seg n="67266fee">
              Jag vill tydliggöra en sak. Du sade i ditt anförande att vi är
              emot förnybara energikällor. Vi är mycket positiva till detta.
              Däremot är vi emot elcertifikaten som de är utformade nu. Jag
              kommer från Norrköping. Holmen Paper bygger en ny pappersmaskin,
              och det vägde väldigt jämnt mellan Norrköping och Madrid. Efter
              mycket om och men blev det Madrid. De kommer att inviga den i
              juni månad. Jag tycker att det är ledsamt, för vi behöver arbetstillfällena
              här i Sverige. Vi har goda kontakter med Holmen. De säger bland
              annat att oron gäller energipolitiken. Just elcertifikaten slår
              väldigt hårt mot våra industrier. Det är väl inte en bra politik
              när vi tänker på att det nästan är en och en halv miljon svenskar
              i arbetsför ålder som inte går till något jobb. Vi behöver varenda
              arbetstillfälle här i Sverige. Vi kan därför inte pressa upp energipriserna
              hur högt som helst. Kom också ihåg att vi bor i ett kallt klimat!
              Det har varit en ovanligt kall vinter.
            </seg>
          </u>
          <note type="speaker" n="50fac6c3">
            Anf. 123 PER ERIK GRANSTRÖM (s) replik:
          </note>
          <u who="Q5768681" xml:id="i-666e02f949341d5b-2" n="221b60e8">
            <seg n="19a4beb1">
              Fru talman! Det är rätt intressant att höra klagomålen på hur
              dåligt det är med Sverige. Jag har hört i den här debatten redan
              om att svenskt näringsliv måste flytta ut på grund av våra energiskatter
              och elcertifikaten. Jag kan bara konstatera att hela Europa omfattas
              av elcertifikatssystemet. Nej, förlåt mig! Nu är jag inne på fel.
              Jag avser naturligtvis handeln med utsläppsrätter. För det är
              oftast det som den elintensiva industrin tar upp. De säger att
              de drabbas väldigt hårt av det, men det är ju ett europeiskt fenomen.
              Vi kunde önska att inte bara Europa utan hela klotet omfattades
              av detta.
            </seg>
            <seg n="a750c0fb">
              Stefan Hagfeldts exempel skulle jag kunna kvittera med att konstatera
              att alldeles nyss har det invigts en 4 miljarders investering
              i Kvarnsveden, där Stora Enso har valt att göra ett annat beslut,
              nämligen att lägga en motsvarande industri i Sverige. Så det är
              inte alltid säkert att det hamnar utomlands. Tillväxten i Sverige
              har faktiskt under de senare åren varit bättre än tillväxten i
              omkringliggande länder.
            </seg>
            <seg n="a5f011f4">
              Om vi återgår till pensionärsparet är de uppgifter jag har fått
              grundade på vad riksdagens utredningstjänst har tagit fram. Jag
              har ingen anledning att tro att utredningstjänsten far med felaktiga
              uppgifter. Jag hoppas att vi med det också skulle kunna reda ut
              den debatt som är mellan Stefan Hagfeldt och mig.
            </seg>
          </u>
          <note type="speaker" n="815a1919">
            Anf. 124 MARIE ENGSTRÖM (v):
          </note>
          <u who="Q4946821" xml:id="i-034f8794020ae203-0" n="9fc4aa87">
            <seg n="9a3a69aa">
              Fru talman! Jag vill inleda med att instämma i det som Per Erik
              Granström säger om vikten av att styra mot en hållbar utveckling.
              Det måste hela tiden vara utgångspunkten.
            </seg>
            <seg n="ea564d24">
              Jag ska bara säga någonting utifrån en reservation som Vänsterpartiet
              har i det här betänkandet. Det handlar om skatteväxling.
            </seg>
            <seg n="bbd11c4f">
              Nu är vi vid halvtid i skatteväxlingsreformen. Vi har fram till
              nu växlat ca 17 miljarder kronor av det som sades skulle växlas.
              För oss är det väldigt viktigt att halvtid göra en utvärdering.
              Det handlar inte om att vi på något sätt ska avbryta skatteväxlingen,
              men det är viktigt att den utvärderas. Det är också viktigt att
              den utvärderas inte minst när det gäller effekter på miljön.
            </seg>
            <seg n="d3feae9e">
              Vi vet att hittills har skatteväxlingen haft betydelse för miljön.
              Det vet vi, men vi måste också se vad den har haft för effekt
              på inkomstfördelning mellan olika grupper, vad den har betytt
              för olika regioner i landet och inte minst vad den har haft för
              betydelse för industrins konkurrenskraft. Vi ska komma ihåg att
              vi sedan den dag vi inledde skatteväxlingen också har startat
              upp ett antal andra styrmedel för att uppnå samma resultat, en
              hållbar utveckling. Det handlar om sådana saker som elcertifikat,
              som redan har diskuterats, olika program för energieffektivisering,
              och det handlar om handelssystemet med utsläppsrätter. Det är
              oerhört viktigt att vi hittar det bästa och mest optimala systemet
              där vi har ett bra samspel mellan de olika åtgärder som vi gör.
              Det måste finnas ett bra samspel mellan de skatter vi tar ut och
              de andra olika styrmedlen. Det anser vi från Vänsterpartiets sida
              är oerhört viktigt. Det handlar definitivt inte om att avbryta
              skatteväxlingen, men vi måste ta olika hänsyn.
            </seg>
          </u>
          <note n="daea1efb">
            Med detta, fru talman, yrkar jag bifall till reservation 4.
          </note>
          <note type="speaker" n="8ff568c5">
            Anf. 125 PER ERIK GRANSTRÖM (s) replik:
          </note>
          <u who="Q5768681" xml:id="i-666e02f949341d5b-3" n="221b60e8">
            <seg n="ad82fde3">
              Fru talman! Egentligen kanske jag går upp i talarstolen mer för
              att markera att på den här punkten är inte Marie Engström och
              jag speciellt oense. Jag ville bara peka på att det redan har
              genomförts utvärderingar, dels inom Finansdepartementet, dels
              inom ramen för Långtidsutredningen. Regeringen har nu också gett
              Naturvårdsverket och Statens energimyndighet i uppdrag att i samråd
              med berörda miljömåls- och sektorsmyndigheter göra en övergripande
              heltäckande utvärdering av dagens ekonomiska styrmedel inom miljöområdet.
              Det ska man redovisa senast den 1 oktober 2006. Jag hoppas att
              det kan lugna Vänsterpartiet att vi från Socialdemokraterna verkligen
              vill ha utvärderingen och avser att följa utvecklingen vad det
              gäller styrmedel inom miljöområdet.
            </seg>
          </u>
          <note type="speaker" n="4b61aab3">
            Anf. 126 MARIE ENGSTRÖM (v) replik:
          </note>
          <u who="Q4946821" xml:id="i-efcd0d2a553bd661-0" n="9fc4aa87" next="i-c807b8b95ff34c7d-0">
            <seg n="14e07d8d">
              Fru talman! Inom Vänsterpartiet är vi fullkomligt lugna. Vi är
              inte nervösa på något sätt. Jag vet också att det finns utredningsuppdrag
              utlagda, bland annat till Naturvårdsverket. Men för oss är det
              väldigt viktigt att man har det breda anslaget. Naturligtvis är
              det viktigast att utvärdera effekten på miljön, men vi måste också
              titta på vad det har för fördelningseffekter, vad det betyder
              för olika regioner i landet, vad det betyder för vår konkurrensutsatta
              industri och även vad det har för betydelse för samspelet med
              andra ekonomiska styrmedel som vi använder oss av i dag som vi
              inte ens hade den dag vi inledde skatteväxlingen. Det har betydelse,
              för alla de här styrmedlen strävar mot samma mål, att förbättra
              miljön. Då måste vi också ur en samhällsekonomisk synvinkel säkerställa
              att det ena inte förtar det andra.
            </seg>
          </u>
          <note n="d503f3bf">
            Överläggningen var härmed avslutad
          </note>
          <note n="40257001">
            15 § Skiljemannakonventionen och uppsägning av avtal med Norge
          </note>
          <note n="2c8a396d">
            Föredrogs
          </note>
          <note n="64d54d04">
            Tredje vice talmannen konstaterade att ingen talare var anmäld.
          </note>
          <note n="7c2534be">
            16 § Tullverkets ingripande mot varor som misstänks göra intrång
            i vissa immateriella rättigheter
          </note>
          <note n="2c8a396d">
            Föredrogs
          </note>
          <note n="64d54d04">
            Tredje vice talmannen konstaterade att ingen talare var anmäld.
          </note>
          <note n="4a8c6913">
            17 § Konstnärsfrågor
          </note>
          <note n="2c8a396d">
            Föredrogs
          </note>
          <note n="64d54d04">
            Tredje vice talmannen konstaterade att ingen talare var anmäld.
          </note>
          <note n="5f99a5c8">
            18 § Spel- och lotterifrågor
          </note>
          <note n="2c8a396d">
            Föredrogs
          </note>
          <note n="64d54d04">
            Tredje vice talmannen konstaterade att ingen talare var anmäld.
          </note>
          <note n="ecf44e11">
            19 § Ungdomsfrågor särskild ordning
          </note>
          <note n="2c8a396d">
            Föredrogs
          </note>
          <note n="64d54d04">
            Tredje vice talmannen konstaterade att ingen talare var anmäld.
          </note>
          <note n="c9aa2d73">
            20 § Arkivfrågor
          </note>
          <note n="2c8a396d">
            Föredrogs
          </note>
          <note n="64d54d04">
            Tredje vice talmannen konstaterade att ingen talare var anmäld.
          </note>
          <note n="34ee9011">
            Ajournering
          </note>
          <note n="3a03fdb1">
            Kammaren beslutade kl. 16.59 på förslag av tredje vice talmannen
            att ajournera förhandlingarna till kl. 17.05 då votering skulle
            äga rum.
          </note>
          <u who="Q4946821" xml:id="i-c807b8b95ff34c7d-0" n="9fc4aa87" prev="i-efcd0d2a553bd661-0">
            <seg n="c52b0827">
              Återupptagna förhandlingar
            </seg>
          </u>
          <note n="5fc8174c">
            Förhandlingarna återupptogs kl. 17.05.
          </note>
          <note n="9ff257a4">
            21 § Beslut om ärenden som slutdebatterats vid dagens sammanträde
          </note>
          <note n="50c25c85">
            Punkt 1
          </note>
          <note n="45abbda3">
            Punkt 3
          </note>
          <note n="1a4bafa9">
            Punkt 8
          </note>
          <note n="2db11922">
            Punkt 10
          </note>
          <note n="3ddc7614">
            Punkt 11
          </note>
          <note n="ddfd5ca1">
            Punkt 15
          </note>
          <note n="9854000b">
            Övriga punkter
          </note>
          <note n="5d1852af">
            Punkt 2
          </note>
          <note n="9854000b">
            Övriga punkter
          </note>
          <note n="50c25c85">
            Punkt 1
          </note>
          <note n="5d1852af">
            Punkt 2
          </note>
          <note n="9bd966e6">
            Punkt 7
          </note>
          <note n="9854000b">
            Övriga punkter
          </note>
          <note n="50c25c85">
            Punkt 1
          </note>
          <note n="f93fb55c">
            Punkterna 212
          </note>
          <note n="98538a08">
            22 § Bordläggning
          </note>
          <note n="e97d7c08">
            Anmäldes och bordlades
          </note>
          <note n="fbe9e34f">
            23 § Anmälan om interpellationer
          </note>
          <note n="ae4d0ace">
            Anmäldes att följande interpellationer framställts
          </note>
          <note n="57d318a8">
            den 6 april
          </note>
          <note n="18759085">
            Kenneth Lantz
          </note>
          <note n="af79f6f0">
            Göran Lindblad
          </note>
          <note n="90095fe9">
            Annika Qarlsson
          </note>
          <note n="46d564cd">
            Interpellationerna redovisas i bilaga som fogats till riksdagens
            snabbprotokoll tisdagen den 18 april.
          </note>
          <note n="3295a7b6">
            24 § Anmälan om frågor för skriftliga svar
          </note>
          <note n="3abc0ab7">
            Anmäldes att följande frågor för skriftliga svar framställts
          </note>
          <note n="57d318a8">
            den 6 april
          </note>
          <note n="dff52817">
            Göte Wahlström
          </note>
          <note n="08a77936">
            Christer Engelhardt
          </note>
          <note n="8f84d1eb">
            Anne Marie Brodén
          </note>
          <note n="945e1b8c">
            Anne-Marie Ekström
          </note>
          <note n="4bc0dd1c">
            Lars-Ivar Ericson
          </note>
          <note n="4bc0dd1c">
            Lars-Ivar Ericson
          </note>
          <note n="4bc0dd1c">
            Lars-Ivar Ericson
          </note>
          <note n="be0fe775">
            Ingemar Vänerlöv
          </note>
          <note n="b1baeb3f">
            Jeppe Johnsson
          </note>
          <note n="295dde17">
            Cristina Husmark Pehrsson
          </note>
          <note n="e5baa29b">
            Frågorna redovisas i bilaga som fogats till riksdagens snabbprotokoll
            tisdagen den 18 april.
          </note>
          <note n="db20267c">
            25 § Anmälan om skriftliga svar på frågor
          </note>
          <note n="01a1939a">
            Anmäldes att skriftliga svar på följande frågor inkommit
          </note>
          <note n="57d318a8">
            den 6 april
          </note>
          <note n="88075fd1">
            Magdalena Andersson
          </note>
          <note n="9dd9fd83">
            Mikael Oscarsson
          </note>
          <note n="f95312c9">
            Svaren redovisas i bilaga som fogats till riksdagens snabbprotokoll
            tisdagen den 18 april.
          </note>
          <note n="b2cbaf9d">
            26 § Kammaren åtskildes kl. 17.21.
          </note>
          <note n="cad815cc">
            Förhandlingarna leddes
          </note>
          <note n="d5e1aba3">
            /Monica Gustafson
          </note>
        </div>
      </body>
    </text>
  </TEI>
</teiCorpus>
