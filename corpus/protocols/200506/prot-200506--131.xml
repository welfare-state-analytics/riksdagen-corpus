<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--131</head>
          <docDate when="2005-05-30">2005-05-30</docDate>
        </div>
      </front>
      <body>
        <div>
          <note n="5230975c">
            ﻿
          </note>
          <note n="8160b7ff">
            Riksdagens protokoll
          </note>
          <note n="8a5029c6">
            2005/06:131
          </note>
          <note type="date" n="242f5e86">
            Tisdagen den 30 maj
          </note>
          <note n="fa3c9bd5">
            Kl. 09:00 - 19:12
          </note>
          <note n="ee3429bb">
            1 § Justering av protokoll
          </note>
          <note n="04908310">
            Justerades protokollet för den 24 maj.
          </note>
          <note n="7840cb4f">
            2 § Meddelande om information om kammarens sammanträden i andrakammarsalen
          </note>
          <note n="b1d5b4e1">
            Tredje vice talmannen meddelade att fredagen den 2 juni efter
            dagens sista votering skulle talmannen ge en kortare information
            om vissa praktiska frågor med anledning av att kammarens sammanträden
            från och med den 5 juni skulle äga rum i andrakammarsalen.
          </note>
          <note n="1c586e67">
            Meddelandet hade delats ut till kammarens ledamöter.
          </note>
          <note n="69542a88">
            3 § Hänvisning av ärenden till utskott
          </note>
          <note n="9fe1297f">
            Föredrogs och hänvisades
          </note>
          <note n="e72aa171">
            4 § Förnyad bordläggning
          </note>
          <note n="c5181671">
            Föredrogs och bordlades åter
          </note>
          <note n="b6047c24">
            5 § Beslut om ärende som slutdebatterats den 19 maj
          </note>
          <note n="dcd51e68">
            Punkt 3
          </note>
          <note n="fdc70d65">
            Punkt 48
          </note>
          <note n="a5fedc9b">
            Övriga punkter
          </note>
          <note n="727f8df3">
            6 § Beslut om ärenden som slutdebatterats den 29 maj
          </note>
          <note n="b391cff9">
            Punkt 2
          </note>
          <note n="da2a3f11">
            Punkt 4
          </note>
          <note n="2670dac4">
            Punkt 6
          </note>
          <note n="a5fedc9b">
            Övriga punkter
          </note>
          <note n="a0e02a97">
            Punkt 1
          </note>
          <note n="e29cec21">
            Punkterna 2 och 3
          </note>
          <note n="da2a3f11">
            Punkt 4
          </note>
          <note n="a0e02a97">
            Punkt 1
          </note>
          <note n="da2a3f11">
            Punkt 4
          </note>
          <note n="a5fedc9b">
            Övriga punkter
          </note>
          <note n="a0e02a97">
            Punkt 1
          </note>
          <note n="db73e3ea">
            minst tre fjärdedelar
          </note>
          <note n="db73e3ea">
            minst tre fjärdedelar
          </note>
          <note n="dcd51e68">
            Punkt 3
          </note>
          <note n="db73e3ea">
            minst tre fjärdedelar
          </note>
          <note n="db73e3ea">
            minst tre fjärdedelar
          </note>
          <note n="a5fedc9b">
            Övriga punkter
          </note>
          <note n="a4cb71c9">
            Punkt 7
          </note>
          <note n="a650960d">
            Punkt 18
          </note>
          <note n="3de89dd7">
            Punkt 19
          </note>
          <note n="1d15b920">
            Punkt 30
          </note>
          <note n="a5fedc9b">
            Övriga punkter
          </note>
          <note n="dcd51e68">
            Punkt 3
          </note>
          <note n="a5fedc9b">
            Övriga punkter
          </note>
          <note n="91b30d35">
            7 § Moderna transporter
          </note>
          <note n="282d18f6">
            Föredrogs
          </note>
          <note type="speaker" n="a6142b6a">
            Anf. 1 CARINA MOBERG (s):
          </note>
          <u who="Q2990882" xml:id="i-7e01c25ab1d5e2bf-0" n="05005a9e">
            <seg n="11f7468e">
              Fru talman! En stor del av trafikutskottets ledamöter ska nu
              debattera den efterlängtade propositionen som har fått namnet
              Moderna transporter . Det gör vi utifrån det betänkande som tre
              av riksdagens partier står helt bakom, Socialdemokraterna, Vänsterpartiet
              och Miljöpartiet. Betänkandet behandlar 606 motionsyrkanden. Fogat
              till betänkandet finns 40 reservationer och 2 särskilda yttranden.
            </seg>
            <seg n="7f2daa29">
              Politikområdet transportpolitik omfattar sex verksamhetsområden:
              vägar, järnvägar, sjöfart, luftfart, interregional kollektiv persontrafik
              samt forskning och analys. Det övergripande målet för transportpolitiken
              är att säkerställa en samhällsekonomiskt effektiv och långsiktigt
              hållbar transportförsörjning för medborgarna och näringslivet
              i hela landet. Därutöver finns sex delmål.
            </seg>
            <seg n="86860550">
              De nuvarande målen har i huvudsak sitt ursprung i det transportpolitiska
              beslutet från 1998. Det är alltså åtta år sedan riksdagen senast
              fattade beslut om transportpolitikens mål och utgångspunkter utifrån
              ett brett och genomgripande perspektiv.
            </seg>
            <seg n="21f473b9">
              Utskottet menar i betänkandet att transportsystemet måste framtidsanpassas
              och bidra till att samhällsutvecklingen blir långsiktigt hållbar
              såväl ekonomiskt, miljömässigt som socialt. Betänkandet innehåller
              viktiga signaler och inriktningsbeslut för den svenska transportsektorn
              avseende alla transportslag. Det slås fast att staten har ett
              ansvar för att tillgängligheten till flygplatssystemet är god
              i hela landet, men att det finns anledning att se över hur behovet
              förändras över tiden.
            </seg>
            <seg n="01c79d0f">
              I betänkandet understryks betydelsen av en konkurrenskraftig
              åkerinäring och att sjöfarten ges likvärdiga konkurrensvillkor
              i förhållande till andra länders handelsflottor.
            </seg>
            <seg n="cdb85088">
              Strategiska logistiknoder, till exempel kombiterminaler och hamnar,
              bör utvecklas för att de olika transportslagen ska kunna samverka
              bättre.
            </seg>
            <seg n="b8083bbf">
              I betänkandet ställs också högre krav på kollektivtrafikoperatörer
              när det gäller såväl samordning som biljettsystem, tidtabeller
              och resegarantier. Det ska bli enklare för människor att åka kollektivt
              till studier och arbete även om de passerar en länsgräns.
            </seg>
            <seg n="8626ec7d">
              Betänkandet behandlar också frågor om fritidsbåtar, förarbevis
              och register, gång- och cykeltrafik, färdtjänst och riksfärdtjänst,
              transportforskning, infrastrukturplanering, internationellt samarbete
              och en rad ytterligare frågor.
            </seg>
            <seg n="08ebc200">
              Med dessa inledande ord, fru talman, överlåter jag till de anmälda
              talarna att framföra argumenten för och emot majoritetens ställningstaganden.
            </seg>
          </u>
          <note type="speaker" n="a65ee601">
            Anf. 2 ELIZABETH NYSTRÖM (m):
          </note>
          <u who="Q4970650" xml:id="i-7ad7cf189f62719c-0" n="375e2552">
            <seg n="c3043bcc">
              Fru talman! Först av allt vill jag rikta ett stort tack till
              utskottskansliet som har gjort en utomordentlig insats med det
              betänkande som vi nu ska debattera.
            </seg>
            <seg n="ef4dfeff">
              Under en lång rad år har infrastrukturen varit underprioriterad
              resursmässigt. Många av problemen pockar på en lösning. Det kan
              gälla till exempel frågan om vilka hamnar som ska prioriteras
              eller frågan om hur järnvägen ska hantera den förestående avregleringen
              inom EU som EU kommer att besluta om.
            </seg>
            <seg n="caf45c82">
              Det var därför många som hade högt ställda förväntningar på att
              regeringen skulle lägga fram en proposition som angav färdriktningen
              för transportpolitiken, den efterlängtade, som Carina Moberg uttryckte
              det. Men vi blev besvikna. Den proposition som ligger till grund
              för det betänkande som vi nu debatterar kan snarast beskrivas
              som på stället marsch. I stället för att fortsätta framåt gör
              man halt, och följaktligen har riksdagen ett synnerligen innehållsfattigt
              betänkande att ta ställning till.
            </seg>
            <seg n="b83a4138">
              Vi i alliansen har därför 40 reservationer där vi beskriver hur
              vi vill se infrastrukturen i framtiden. För att undvika upprepningar
              har vi i alliansen delat upp betänkandet, och mina alliansbröder
              kommer att inrikta sig på olika avsnitt i betänkandet.
            </seg>
            <seg n="f439713f">
              Den trafikpolitiska proposition som kom 1998 innehöll 189 sidor
              för att ge 20 beslutspunkter, vilket ska jämföras med 351 sidor
              i föreliggande proposition som så småningom utmynnar i 9 konkreta
              förslag för riksdagen att ta ställning till. I kvantitativa termer
              har samarbetspartiernas vedermödor svällt vad gäller antalet producerade
              sidor med 54 %, medan de skarpa förslagen har minskat med 55 %.
            </seg>
            <seg n="650be9d3">
              Ur ett kvalitativt perspektiv är propositionen om möjligt sämre
              än föregångaren. Den är tryfferad med till intet förpliktande
              åtaganden såsom: främja, avser, bör, återkomma, anser, utreda.
              Svårigheten att komma överens med Vänstern och Miljöpartiet avspeglas
              också i de många självklarheter som används för att brodera ut
              texten och skyla över bristen på substans.
            </seg>
            <seg n="46565b42">
              Men vi i alliansen delar i stort regeringens beskrivningar av
              den svenska infrastrukturen. Men vi saknar de konkreta förslag
              som följer på bedömningar såsom att transporterna och därmed också
              transportpolitiken får en allt större betydelse för Sveriges utveckling.
            </seg>
            <seg n="8cc19c2e">
              Fru talman! Infrastrukturen är av avgörande betydelse för att
              skapa tillväxt i vårt land. Vi är fortfarande det gamla Industri-Sverige
              med skog och malm som fortfarande är beroende av att kunna transportera
              insatsprodukter inom Sverige och sedan transportera färdigvaror
              utomlands. Vi har också det nya Sverige som försöker växa, trots
              de begränsningar som vänsterkartellen lägger på framväxten av
              småskaliga företag inom tjänstesektorn.
            </seg>
            <seg n="c1adaf35">
              Turismsektorn är ett exempel på var framtidens arbetstillfällen
              står att finna. Den har vuxit i Sverige, men det återstår mycket
              att göra för att denna sektor ska kunna nå sin fulla potential.
              Då kan man inte, som vänsterkartellen har gjort, införa skatt
              på flygresor, underfinansiera välbehövliga satsningar på vägnätet
              och ständigt öka drivmedelsskatterna. För att inte tala om den
              höga beskattningen av arbete som effektivt motverkar att många
              får arbete inom till exempel turismsektorn.
            </seg>
            <seg n="587df921">
              Vi borgerliga partier inom Allians för Sverige anser därför att
              målstrukturen för transportpolitiken ska utvidgas med ytterligare
              ett mål om att främja en fortsatt utveckling av turismen.
            </seg>
            <seg n="8c807d3f">
              Jämställdheten är ett annat kapitel som är oerhört viktigt. Det
              är viktigt för mig och för hela alliansen. Jämställdheten utgår
              från alla människors lika värde och varje människas rätt till
              respekt för sin person, sina val och sina känslor. Ingen ska särbehandlas
              på grund av kön eller av andra skäl. All form av diskriminering,
              förtryck och generalisering måste motverkas. Människor har rätt
              att betraktas som individer och inte som delar av en viss grupp
              som godtyckligt tillskrivs vissa egenskaper, behov eller förutsättningar.
            </seg>
            <seg n="eb9e3845">
              Därför är det stötande att regeringens jämställdhetsanalys är
              så grund som den kommer till uttryck i propositionen. Exempelvis
              konstaterar man att kvinnor och män skiljer sig åt vad gäller
              resmönster. Man konstaterar också att vägmärken inom transportsystemet
              i vissa fall återspeglar stereotypa könsroller. Är verkligen skyltningen
              på våra vägar det största jämställdhetsproblemet i dag? Grundanslaget
              är att kvinnor inte klarar av att stå på egna fötter utan behöver
              staten till hjälp om det så gäller tillgången till bussar eller
              hur skyltar ska utformas. Jag tycker att det är trams.
            </seg>
            <seg n="2c720258">
              Vår utgångspunkt är att potthål i vägarna drabbar kvinnor såväl
              som män. Om kollektivtrafiken inte passar in i resmönstret är
              det till lika stort förtret för kvinnor som för män. Många av
              de problem som präglar trafikmiljön är så att säga könsneutrala
              och åtgärdas lämpligen genom konkreta åtgärder såsom ökade anslag
              till vägarna i stället för en mängd utsvävningar om kvinnors särart
              visavi män.
            </seg>
            <seg n="5b9e81fc">
              Det finns problem med jämställdheten i Sverige, och det är problem
              som förtjänar att tas på allvar. Den kanske allra viktigaste formen
              av oberoende är att kunna leva på sin lön. Jämställdhetspolitiken
              handlar till stor del om att ge kvinnor lika möjligheter som män
              att skaffa sig ekonomisk makt. De svenska kvinnorna kommer aldrig
              att bli verkligt jämställda utan ekonomiskt oberoende, vare sig
              det är från en man eller från staten. Genom sänkta skatter och
              mer pengar till offentliga verksamheter inom vård och omsorg,
              som vi föreslår, kan kvinnor få större ekonomiskt oberoende och
              därmed bli mer jämställda.
            </seg>
            <seg n="38968833">
              Större ekonomiskt oberoende kan för kvinnor på det transportpolitiska
              området leda till att de i större utsträckning än i dag kan bestämma
              sina resvanor själva utan att få villkoren dikterade av vare sig
              män eller politiker.
            </seg>
            <seg n="324be2fd">
              Avslutningsvis, fru talman, yrkar jag bifall till reservation
              1, men jag står naturligtvis bakom våra övriga reservationer.
            </seg>
            <seg n="3003f701">
              Med detta mitt sista anförande i denna kammare ber jag att få
              framföra mitt tack till all trevlig personal som under mina elva
              år i riksdagen har bidragit till den positiva atmosfär som finns
              här i riksdagen, och jag önskar alla en trevlig sommar.
            </seg>
          </u>
          <note type="speaker" n="070883e3">
            Anf. 3 RUNAR PATRIKSSON (fp):
          </note>
          <u who="Q6037205" xml:id="i-4a0bf62e8d1846ce-0" n="153ea418">
            <seg n="0236aac8">
              Fru talman! Jag tycker att det är roligt att se att infrastrukturministern
              är här och deltar i vår debatt. Det är glädjande.
            </seg>
            <seg n="c1adbe63">
              Jag yrkar för tids vinnande från Folkpartiet bifall endast till
              reservation 1, men vi står naturligtvis bakom alla reservationer
              där Folkpartiet finns med.
            </seg>
            <seg n="9a3b62a8">
              Propositionen Moderna transporter som vi ska diskutera i dag
              är kraftigt försenad. Den skulle ha kommit för ett år sedan. Den
              innehåller endast några få skarpa förslag. Det enda nya som säkert
              sker är utlovade nya utredningar. Propositionen utgör ett slående
              exempel på de rödgrönas handlingsförlamning, den förlamning som
              vi sett under de gångna åren. Och detta är tydligen de rödgrönas
              förslag även för framtiden.
            </seg>
            <seg n="4226e613">
              Det som behövs, vilket jag brukar uttrycka i de debatter som
              jag deltar i, är färre debatter och sammanträden och fler grävskopor.
              Detta är alliansens alternativ.
            </seg>
            <seg n="05dac8fd">
              I min sista infrastrukturdebatt i riksdagen ska jag koncentrera
              mig på vägar och alternativa finansieringar av infrastrukturen.
            </seg>
            <seg n="afbd6cd3">
              Den nuvarande regeringen och dess stödpartier Miljöpartiet och
              Vänsterpartiet har i synen på infrastrukturens finansiering sitt
              stora problem, anser vi. Just därför blir vägnätet allt sämre
              i stora delar av Sverige, och tillväxten både i storstadsområden
              och på svensk landsbygd utvecklas negativt med dåligt fungerande
              åtkomlighet.
            </seg>
            <seg n="a76ff4ee">
              Kom ihåg att hundratals mil stängs av i Sverige fortfarande år
              2006 när tjälen slår till i de delar av Sverige där råvaran till
              pappers- och träindustrin finns! Tänk om Norge skulle stänga kranarna
              till oljefälten på grund av snö och kyla! Det sker inte.
            </seg>
            <seg n="e9d3c264">
              Vi i Allians för Sverige talar åter i vår gemensamma motion,
              fru talman, om PPP-lösningen. Det betyder, med ett nytt uttryck
              som jag anser vi ska använda i framtiden, offentligt och privat
              kapital i samverkan. Bygg infrastruktur i samverkan med det privata
              kapitalet! Därmed tillförs infrastrukturen kapital snabbare på
              de stora stråken som till exempel utbyggnad av den Nordiska triangeln,
              kringleder vid storstäderna Helsingfors, Göteborg och Malmö samt
              till exempel Trollhättepaketet och E 45:an, som jag hoppas vi
              kan uttrycka oss från och med i dag. Flera liknande projekt ligger
              och väntar på byggstart till och från orter som lider av att ingenting
              händer med orternas tillgänglighet och åtkomlighet.
            </seg>
            <seg n="eaab8bd3">
              Då kan pengar i budgeten gå till större underhåll av de mindre
              vägarna och stoppa sönderfallet av det statliga vägnätet kom ihåg
              vad jag sade: stoppa sönderfallet av det statliga vägnätet som
              sker i dag. Dessutom skulle bidraget till de enskilda vägarna
              kunna ökas. Det enskilda vägnätet som betyder så mycket för åtkomligheten
              i Sverige behöver betydligt större stöd, anser vi i alliansen.
            </seg>
            <seg n="26f285ac">
              Det byggs vägar runtomkring i Sverige när vi åker fram. För egen
              del körde jag väg 61 i går via Arvika till Karlstad. Det är en
              byggplats. Problematiken är bara att den byggs med kommunala förskotteringar,
              pengar som skulle användas i vården av äldre och barn eller i
              skolans viktiga verksamhetsområde som är kommunernas ansvar. Inte
              ska kommunerna förskottera vägnätet åt staten. Många, även sossestyrda,
              kommuner anser sig piskade till förskotteringar när den rödgröna
              regimen sätter fast sig i en ideologisk låsning som omöjliggör
              samverkan mellan offentligt och privat kapital för en snabbare
              utbyggnad av den svenska infrastrukturen.
            </seg>
            <seg n="25bea9c0">
              Fru talman! Detta vill Allians för Sverige ändra på efter den
              17 september. Vi anser att alla möjliga vägar för finansiering
              måste användas för att bygga vägar för åtkomlighet i hela Sverige
              året om året om. Den rödgröna låsningen mot alternativa finansieringslösningar
              hotar att försena eller rentav omöjliggöra nödvändiga investeringar
              där det finns stort intresse från näringslivets kapital att medverka.
              I stället genomförs nu investeringar som tar utrymme i budgetanslagen
              varför andra angelägna projekt inte får plats eller blir kraftigt
              försenade och hämmar tillväxt, företagande och därmed skapande
              av riktiga arbetstillfällen runtom i Sverige, i det Sverige där
              140 000 ungdomar är arbetslösa.
            </seg>
            <seg n="c75601ec">
              Allians för Sverige, Moderaterna, Folkpartiet, Centerpartiet
              och Kristdemokraterna, är alternativet till svensk infrastrukturpolitik
              efter valet 2006. Alliansen är alltså alternativet som tror på
              alternativ finansiering, offentligt och privat kapital i samverkan
              för ett åtkomligare Sverige. Människor och gods ska färdas väl
              på Sveriges vägar. Jag säger än en gång: året om. Välfärd är att
              färdas väl. Det är en sanning för utveckling, arbete och tillväxt
              i Sverige. Det vill vi i alliansen skapa.
            </seg>
            <seg n="bec739f2">
              Fru talman! Till sist: Tack för alla goda debatter i åtta år,
              till fru talman, till er alla trafikvänner från alla partier,
              infrastrukturminister Ulrica Messing, trafikutskottets personal
              med kanslichefen Göran Nyström i spetsen. Tack för er hjälpsamhet
              och er kunskap! Ett speciellt tack till trafikutskottets ordförande
              Claes Roxbergh och till presidiet Elizabeth Nyström och Carina
              Moberg för ert rättvisa, kunniga och trivsamma sätt att leda trafikutskottets
              arbete!
            </seg>
            <seg n="34760318">
              Ännu en gång: Till sist, fru talman, vill jag återge några ord
              av en av mina favoriter, eftersom jag i den här kammaren ibland
              sammankopplas med musik. En av mina favoriter heter Carl Anton.
              Jag tycker att innehållet i mitt sista anförande är otroligt viktigt.
              Därför lånar jag bara några ord av Carl Anton till sist:
            </seg>
            <seg n="27cb94a2">
              Låt den sista strofen bli till en sång vi minns. Tack för att
              vi får ha varann. Tack för att alla finns.
            </seg>
          </u>
          <note type="speaker" n="b4fa993b">
            Anf. 4 JOHNNY GYLLING (kd):
          </note>
          <u who="Q5779628" xml:id="i-e94e9d83fa38ac03-0" n="a54e683b" next="i-0ca29b5af54bd9b4-0">
            <seg n="3d532f72">
              Fru talman! Jag vill yrka bifall till reservation 1. Kristdemokraterna
              står givetvis bakom alla reservationer som är märkta med kd.
            </seg>
            <seg n="7d90bef5">
              Min uppgift i den här debatten är att tala om frågor som rör
              bilismen, såsom alternativa drivmedel, utskrotning av äldre fordon,
              fordonshobbyn samt kampen mot rattfylleri. Jag kommer att beröra
              reservationerna 3135.
            </seg>
            <seg n="55b8964d">
              Fru talman! I går var jag tillsammans med några riksdagsledamöter
              och besökte Volvo i Olofström. Jag fick höra en liten historia.
              En jämshögsbo utvandrade till Amerika och blev framgångsrik inom
              fordonsbranschen, så framgångsrik att självaste Henry Ford fick
              låna pengar av honom i början av sin karriär. Nu är det Ford som
              äger Volvo. Nu är cirkeln sluten. Volvo i Olofström sysselsätter
              ungefär 4 000 människor i det lilla samhället.
            </seg>
            <seg n="18d78fd2">
              Bilen, fru talman, är en av de största och viktigaste uppfinningar
              som har gjorts. Det är många som är överens om det. Till moderna
              transporter hör bilen. 85 % av persontransporterna utförs med
              bil. Men i den proposition som regeringen har lagt fram om moderna
              transporter saknar vi tydliga skrivningar om hur viktig bilen
              är. Det verkar som om den rödgröna vänsteralliansen, Socialdemokraterna,
              Vänsterpartiet och Miljöpartiet, inte riktigt förstår hur viktig
              bilen är för människor i Sverige i dag.
            </seg>
            <seg n="50399596">
              Varje tal om att lindra skatterna för bilister möts med stor
              skepsis hos vänsteralliansen trots att vi alla vet att bilister,
              särskilt på landsbygden, är överbeskattade. Många har inga alternativ
              som tunnelbana, buss eller tåg utan är beroende av bilen för att
              kunna sköta sitt jobb, för att kunna umgås med släkt och vänner,
              för att leva ett bra liv. Vi vill därför se en bilsocial utredning
              för att alla beslutsfattare i Sverige ska förstå bilens betydelse.
            </seg>
            <seg n="0b6509ee">
              Fru talman! Att byta bränslen är av största vikt. Vi i Allians
              för Sverige vill se mer av stimulans för effektivare motorer och
              utveckling av alternativa drivmedel. Vi vill se en teknikutveckling
              där olika alternativ prövas i stället för att tekniken styrs av
              politiken. En omställning från fossila bränslen måste ske hellre
              med morot än med piska. Vi vill medverka till en omställning till
              ett hållbart transportsystem där bilen är central men dess miljöpåverkan
              ska vara minimal.
            </seg>
          </u>
          <note n="911a0768">
            Det här var en del om reservationerna 31 och 33.
          </note>
          <u who="Q5779628" xml:id="i-0ca29b5af54bd9b4-0" n="a54e683b" prev="i-e94e9d83fa38ac03-0">
            <seg n="b6b1f99c">
              Fru talman! Nu övergår jag till reservation 32.
            </seg>
            <seg n="88638318">
              En väg till ett hållbart transportsystem är att få bort de största
              föroreningskällorna från trafiken. De gäller de äldre bilarna
              utan katalysator. De utgör en mycket liten del av Sveriges bilpark,
              men ändå står de för de största utsläppen av hälsofarliga avgaser.
              Vi vill skrota de här bilarna. Vi vill hjälpa bilisterna att ta
              beslutet att byta till en nyare bil. Därför föreslår vi en kraftigt
              höjd skrotningspremie från denna höst, från 1 700 kr till 4 000
              kr. Sverige har en av Europas äldsta fordonsparker. Vårt förslag
              leder till omedelbara miljövinster.
            </seg>
            <seg n="4ad7baf8">
              Sparsam körning är en annan åtgärd som kan bidra till minskade
              utsläpp, och därför vill vi se att detta ingår i körkortsutbildningen.
            </seg>
            <seg n="0d24bb3c">
              I reservation 35 har vi synpunkter på fordonshobbyn. Vi välkomnar
              regeringens förslag att förenkla registrering av importerade fordon.
              Trafikutskottet har tidigare gjort flera uttalanden om hur viktig
              fordonshobbyn är, men trots detta möter vi ofta privatpersoner
              och företagare som får problem med myndigheterna. Det exempel
              som vi pekar på i reservation 35 är företag som bygger specialfordon,
              såsom till exempel förlängda limousiner. De kan drabbas av stora
              problem att registrera bilarna trots att de i princip uppfyller
              alla krav som ställs. Vi vill därför att typgodkännandeprocessen
              förenklas i detta avseende.
            </seg>
            <seg n="d9780529">
              Sedan är det reservation 36. Det allvarligaste tar jag till sist,
              och det gäller kampen mot rattfylleriet.
            </seg>
            <seg n="5ddac33a">
              Hur många onödiga dödsfall och svåra olyckor som rattfulla personer
              orsakar kan vi inte säkert veta. Vad vi vet är att i minst en
              tredjedel av dödsolyckorna är alkohol inblandad. Vad vi vet är
              också att varje olycka är en tragedi för de familjer som drabbas.
            </seg>
            <seg n="a85bed4a">
              Regeringen har gjort flera missar i kampen mot rattfylleriet.
              För cirka fem år sedan presenterade regeringen ett så kallat elvapunktsprogram
              för trafiksäkerheten utan att rattfylleriet var med bland de elva
              punkterna. Det visar att insikt om problemet saknades.
            </seg>
            <seg n="b60d9000">
              Av dem som dömts för grovt rattfylleri har färre och färre fått
              en fängelsedom de senaste fem åren. Insatserna för att hjälpa
              de dömda bort från missbruk är otillräckliga.
            </seg>
            <seg n="e2c1b828">
              Droger och bilkörning hör inte ihop! Partierna inom Allians för
              Sverige anser att ytterligare insatser måste göras för att upprätthålla
              denna princip.
            </seg>
            <seg n="dbe16455">
              Fru talman! Det ska sägas att regeringen blivit mer offensiv
              i kampen mot rattfylleriet de senaste åren, men varför inte då
              använda fler av de verktyg och metoder som är effektiva i den
              här kampen? Min fråga till infrastrukturministern blir: Ställer
              ministern upp på våra krav som jag räknat upp här?
            </seg>
            <seg n="80b063c3">
              Fru talman! Jag vill liksom föregående talare tacka mina kamrater
              i trafikutskottet, kansliet och ministern för den tid vi har haft
              tillsammans i debatter och i arbetet. Jag får också tacka Jan-Evert
              Rådhström för att han tog ett kort i detta ögonblick.
            </seg>
          </u>
          <note type="speaker" n="822a50e9">
            Anf. 5 SVEN BERGSTRÖM (c):
          </note>
          <u who="Q5573582" xml:id="i-fca82183f654ac30-0" n="62cfd49e">
            <seg n="e71e39dc">
              Fru talman! Att skapa bra och likvärdiga utvecklingsvillkor i
              alla delar av landet är en hjärtefråga för Centerpartiet. Bra
              transporter för människor och gods är i det sammanhanget avgörande
              viktigt. Det handlar om bra och tillförlitlig infrastruktur, och
              då menar jag både den fysiska infrastrukturen i form av främst
              vägar och järnvägar där det går att komma fram under alla delar
              av året och den digitala infrastrukturen i form av tillgång till
              bredband i ordets verkliga mening.
            </seg>
            <seg n="432db42c">
              Det här betänkandet innehåller 40 reservationer, varav mer än
              hälften är gemensamma för allianspartierna. Som Elizabeth Nyström
              nämnde har vi gjort en viss arbetsfördelning, och jag kommer bland
              annat att tala om järnvägsfrågor, hamnfrågor och Gotlandstrafiken.
            </seg>
            <seg n="9f528fbf">
              En utvecklad järnvägstrafik har sin givna plats i transportsystemet
              för både person- och godstransporter, särskilt om man som vi i
              Centerpartiet vill se ett grönare och mer miljöanpassat transportsystem.
              Vi är övertygade om att flera aktörer och större möjligheter för
              dessa att faktiskt köra tåg skulle kunna driva på denna utveckling
              åt rätt håll.
            </seg>
            <seg n="0c2e3d2b">
              En utvecklad tågtrafik är väldigt viktig både för Sverige som
              nation, om vi ska klara ambitiösa miljömål, och för olika regioner
              runtom i landet. Regional snabbtågstrafik har på många håll blivit
              mycket framgångsrik och haft stor betydelse för en ökande arbets-
              och studiependling. Jag kan bara nämna Mälardalen men också mitt
              hemlän Gävleborgs län. Denna positiva utveckling bör främjas ytterligare,
              och då ska enligt vår mening regionerna ges ökad rådighet över
              trafiken.
            </seg>
            <seg n="3321dd83">
              Centerpartiet och övriga allianspartier vill ha en ordning där
              flera engagerade tågoperatörer kan få vara med och utveckla tågtrafiken
              i Sverige. Tågtrafiken mår helt enkelt väl av att SJ inte längre
              blir ensam aktör på rälsen.
            </seg>
            <seg n="ad3242fb">
              Det framgår också av den av regeringen tillsatta Järnvägsutredningen,
              som jobbade ett par år och var tänkt att vara ett viktigt underlag
              för den proposition som vi i dag diskuterar. Men regeringen förefaller
              ha glömt bort eller möjligen förträngt vad Järnvägsutredningen
              föreslog. Man väljer att ta några små myrsteg i frågan, men det
              ger ingen mångfald att tala om i tågtrafiken. Dessutom tar regeringen
              inte alls tag i de strukturproblem som finns när det gäller till
              exempel fordonsförsörjningen inom tågsektorn.
            </seg>
            <seg n="bcd4c187">
              Regeringen anför i propositionen att den långväga (interregionala)
              järnvägstrafiken bör fortsatt så långt möjligt drivas på kommersiella
              villkor och i övrigt kompletteringsupphandlas av staten. Med hänsyn
              till framtida regeländringar i EU bör en stegvis förberedande
              modell för marknadsöppning utarbetas.
            </seg>
            <seg n="a6ab61fe">
              Ändå landar regeringen i förslaget på att SJ AB ska behålla sin
              ensamrätt för interregional trafik som bedrivs på kommersiella
              villkor, med undantag för den lilla del som utgör charter- och
              nattågstrafik.
            </seg>
            <seg n="55a15407">
              Och så har man det här med Norrlandsförsöket. I propositionen
              föreslås en försöksverksamhet med upphandling av persontrafik
              under högst tio år på det statliga järnvägsnätet i delar av Norrland.
              Vi menar att det föreslagna försöket är steg åt rätt håll, men
              alltför begränsat. Regeringen sänder negativa signaler till andra
              delar av landet där intresse också finns att få till stånd en
              upphandling av de trafikeringsrätter som i dag innehas av SJ.
            </seg>
            <seg n="4a08c721">
              Utöver att vi inom allianspartierna är positiva till flera aktörer
              på den svenska järnvägen behövs det också offensiva satsningar
              på järnvägsinfrastrukturen. Förslagen när det gäller att främja
              kombiterminaler för smidiga övergångar mellan olika transportslag
              är bra. Men ska järnvägen utvecklas behövs dubbelspår på många
              fler sträckor. Ett viktigt krav är också att underlätta tågresandet
              för svenska folket genom en väl fungerande samordning av biljettsystemen.
              Oberoende av om resan sker med olika bolag och olika transportslag
              måste det vara möjligt att köpa en enda biljett från till exempel
              Malmö till Luleå genom ett enda telefonsamtal.
            </seg>
            <seg n="e50cc450">
              Fru talman! Den goda utveckling som järnvägen har haft stannar
              nu upp, och den framtida potentialen tas inte till vara med den
              förda politiken. Den dynamik och potential för en ökande trafik
              som finns släpps inte fram med regeringens politik som är alltför
              försiktig.
            </seg>
            <seg n="41391fc6">
              Främst från miljösynpunkt men också för att minska belastningen
              på vägnätet är det angeläget att den långväga godstrafiken i större
              utsträckning än i dag förs över från vägar till järnväg eller
              sjöfart. Detta kräver ett fortsatt arbete med att förbättra möjligheterna
              till kombitrafik. Det är också viktigt att Sverige i EU-samarbetet
              är pådrivande för en bättre samordning mellan de nationella järnvägarna
              så att även långväga godstransporter inom EU kan flyttas över
              till järnväg.
            </seg>
            <seg n="f149a798">
              Fru talman! Om man studerar statistik och utvecklingskurvor på
              transportområdet blir man ännu mer övertygad om att det verkligen
              behövs krafttag för att påverka utvecklingen. Utvecklingen går
              nämligen inte alls åt rätt håll när det gäller godstransporterna,
              som beräknas öka med runt 20 % fram till år 2020 alltså en ökning
              av godstransporterna med 20 % på sisådär 15 år.
            </seg>
            <seg n="3ccc5cc7">
              Vi talar väl om tåg och sjöfart. Men det är lastbilstrafiken
              som tar hand om det mesta av ökningen, även på de långa avstånden
              där tåg och sjöfart borde vara bra alternativ. Vägtransporternas
              andel av transportarbetet beräknas öka med ytterligare några procent,
              upp till 45 % år 2020. Det betyder att nästan hälften av alla
              transporter fraktas omkring på våra vägar, medan sjöfarten, som
              vi säger oss vilja främja, minskar till en tredjedel, till ca
              36 %. Järnvägen har en oförändrad andel av transportarbetet, ca
              19 % år 2020 om man nu ska lita på att statens eget institut för
              kommunikationsanalys, Sika, har rätt i sina beräkningar.
            </seg>
            <seg n="e0eebc15">
              Sikas rapport avslöjar tydligt att även om Ulrica Messing i dag,
              antar jag, talar väl om sjöfart och järnväg är det landsvägstransporterna
              som tar hand om ökningen. Skillnaden mellan regeringens retorik
              och praktiken illustreras nu senast av hur man hanterar industrin
              och framför allt de mindre och medelstora företagens möjligheter
              att komma ut på spåren med sitt gods.
            </seg>
            <seg n="15dfe2aa">
              Banverket har på regeringens uppdrag utrett bland annat frågan
              om stickspår till industrier. Efter detta aviseras nu sågverk,
              verkstäder och andra småindustrier runtom i landet om drastiskt
              ökande avgifter för att kunna trafikera spåren.
            </seg>
            <seg n="293bf24a">
              Följden blir att ännu mer trafik flyttas till våra redan hårt
              belastade vägar. En sådan utveckling måste rimligen hejdas om
              vi menar allvar med att skapa ett miljöanpassat och grönt modernt
              transportsystem. Jag tog upp detta med Ulrica Messing för ett
              par veckor sedan. Hon lovade att titta på frågan om hur det är
              med stickspåren och industrierna. Jag är tacksam om vi i dag kan
              få beskedet att det inte blir sådana här drastiska avgiftshöjningar
              för småindustrin, som då skulle flytta ännu mera gods från järnväg
              till vägtransporter. Jag ser fram emot ett svar där.
            </seg>
            <seg n="c780007b">
              Fru talman! Fungerande hamnverksamheter är av avgörande betydelse
              för transporterna. Det är viktigt för det näringsliv och de kommuner
              som berörs att snarast få veta under vilka villkor de ska verka.
            </seg>
            <seg n="e3aa4097">
              Regeringen bedömer i sin proposition att hamnarnas samlade infrastruktur
              och resurser måste utnyttjas mer effektivt och att vissa hamnar
              bör prioriteras vad gäller statligt finansierad infrastruktur
              som en följd av det.
            </seg>
            <seg n="cbb98018">
              När nu detta liksom mycket annat ska utredas vidare vill jag
              understryka vikten av att man noga studerar de behov av sjötransporter
              som finns i olika delar av landet så att ingen blir diskriminerad
              eller på förhand är utesluten.
            </seg>
            <seg n="a09b92cd">
              Fru talman! Inledningsvis i detta anförande underströk jag vikten
              av bra och likvärdiga utvecklingsvillkor i alla delar av landet.
              Staten har ett ansvar för detta. Det gäller inte minst transportmöjligheterna.
            </seg>
            <seg n="66c172c9">
              Gotland är en del av Sverige, inte bara i semestertider och under
              Almedalsveckor. Just nu lever hela Gotland i en väldigt stor osäkerhet
              om hur det blir med den framtida trafiken och kostnaderna för
              denna.
            </seg>
            <seg n="3d856041">
              Vår utgångspunkt är det enkla och ganska självklara att också
              Gotland ska ha konkurrensvillkor som är likvärdiga med dem för
              övriga delar av landet. Färjetrafiken mellan Gotland och fastlandet
              ersätter de vägar och broar som samhället ställer till förfogande
              utan kostnad för nyttjarna i övriga landet. Det motiverar att
              speciella insatser görs av staten för att neutralisera de transport-
              och konkurrensnackdelar som Gotland faktiskt har. Stödet till
              Gotlandstrafiken är i grunden en satsning som förbättrar konkurrenskraften
              så att även Gotland kan bidra till den svenska tillväxten.
            </seg>
            <seg n="72602286">
              Ansvaret för Gotlandstrafiken måste fungera bättre och mera långsiktigt
              än som varit fallet under senare tid under den socialdemokratiska
              regeringen. De akuta problem som uppstod kring finansieringen
              under hösten 2005 och de osäkerheter som nu omger trafikens framtid
              efter misslyckandet med att upphandla trafik för kommande avtalsperiod
              är mycket otillfredsställande. Gotlandstrafiken måste ges långsiktigt
              förutsägbara spelregler med rimliga priser.
            </seg>
            <seg n="344a1b6c">
              Fru talman! Till slut vill också jag instämma i alla tack till
              höger och vänster som uttryckts här från talarstolen. Till kansliet
              och till alla ledamöter vare sig man slutar eller är kvar vill
              jag rikta ett tack för ett gott arbete i trivsam anda i utskottet.
              Jag vill också rikta ett tack till presidiet i allmänhet och till
              vår utskottsordförande Claes Roxbergh i synnerhet som nu lämnar
              oss och som på ett väldigt professionellt och skickligt sätt har
              lett arbetet och hållit i klubban. Tack ska ni ha!
            </seg>
          </u>
          <note type="speaker" n="c876b751">
            Anf. 6 JARL LANDER (s):
          </note>
          <u who="Q5933636" xml:id="i-57d5874c1675c7b6-0" n="62bdb914">
            <seg n="9a30d5a2">
              Fru talman! Det här betänkandet har länge, som vi inledningsvis
              hörde, varit emotsett av utskottets ledamöter, naturligtvis såväl
              av majoriteten som av oppositionen.
            </seg>
            <seg n="dc48186f">
              Som vi hörde inledningsvis av Elizabeth Nyström hade hon sett
              fram emot och förväntat sig en massa saker. Men betänkandet innehåller
              ingenting. Det är helt tomt, säger hon. Likafullt finns det 40
              reservationer. Man undrar. Det måste ju vara en stor mängd bra
              förslag eftersom oppositionen reserverar sig på minst 40 punkter.
            </seg>
            <seg n="e93ed455">
              Det hade nog räckt med hälften av reservationerna därför att
              merparten av det som sägs antingen i reservationerna eller också
              i majoritetstexten är ungefär detsamma. I stort sett är vi överens
              om själva transportpolitiken bortsett från ett antal punkter som
              jag senare återkommer till.
            </seg>
            <seg n="c276685f">
              Inledningsvis ska jag ta ett par exempel. Tre partier har yrkat
              bifall till reservation 1. Vad säger då den? Jo, den säger att
              turismutvecklingen ska pekas ut när man tar hänsyn till infrastrukturinvesteringar.
              Javisst, vi håller med och säger också att alla verksamheter inom
              en region ska vara med när hänsyn tas till vilka infrastrukturinvesteringar
              som behövs. Det gäller alltså inte bara turismen. Jag tycker att
              reservationen är ganska onödig utifrån detta.
            </seg>
            <seg n="3abd86bb">
              Det finns fler sådana här exempel. I reservation 2, som man visserligen
              inte yrkar bifall till, sägs det att det ska vara konkurrensneutralitet
              mellan transportslagen och att avgifter ska baseras på samhällsekonomiska
              marginalkostnader. Men säger vi något annat i majoritetstexten?
              Svaret är nej. Det gör vi inte. Vi säger samma saker. Varför då
              denna reservation?
            </seg>
            <seg n="d356b580">
              Så där kan man fortsätta med flera olika saker. Jag kan bara
              föreslå er att titta på majoritetstexten om Gotlandstrafiken,
              på den reservation som finns om kontroll av flygbesättningar,
              på reservationen om fordonshobbyn eller på den sista reservationen,
              vilken handlar om körkortsgiltighet och som har rubriken Övriga
              frågor. Jämför majoritetstexten med reservationerna! Vi är helt
              överens, så varför denna mängd av reservationer? Kan det vara
              så att vi måste ha ett antal reservationer bara därför att det
              är valår? Jag misstänker det.
            </seg>
            <seg n="8f75a337">
              Fru talman! Till skillnad från vad de andra har sagt skulle jag
              vilja skumma igenom regeringens förslag som vi har hanterat i
              trafikutskottet regeringens länge emotsedda proposition så att
              säga.
            </seg>
            <seg n="c31844c9">
              Med risk för att jag överskrider talartiden ska jag försöka peka
              på det mesta av allt bra här det finns ingenting här som inte
              är bra. Trots vad vi tidigare hört från talarstolen kommer vi
              att stärka persontrafiken på järnväg. Resenärerna kommer att sättas
              i centrum. Det blir en bättre sammanhållen lokal och regional
              spårbunden trafik, och det kommer att bli ett bra samarbete mellan
              de tre ansvarsenheterna för järnvägstrafiken. Jag syftar då på
              länstrafikhuvudmännen, på Rikstrafiken och på SJ. Det blir bättre
              på grund av att vi nu ger Rikstrafiken bättre förutsättningar
              att ta fram analyser och skapar en bättre samverkan mellan regional
              och interregional trafik.
            </seg>
            <seg n="276c9c1e">
              Resenärernas möjligheter att pendla över länsgränser kommer att
              förbättras. SJ:s roll, Sven Bergström, som stark tågoperatör över
              hela landet slår vi fast i betänkandet. Någon annan utväg kan
              vi inte se för att utveckla tågtrafiken ytterligare. Det behövs
              en utvecklad tågtrafik för att vi ska nå de transportpolitiska
              målen. Att i ett land som vårt, glest befolkat och med långa avstånd,
              påstå att ytterligare avreglering skulle gynna tågtrafikens utveckling
              tycker vi inte är seriöst, till skillnad kanske från alliansens
              företrädare. Vi säger enbart att ska ytterligare avregleringar
              ske inom järnvägsområdet ska det i så fall gå parallellt med EU:s
              utveckling och träda i kraft tidigast, det är vi nogsamma med
              att peka på, vid den tidpunkt EU-parlamentet och rådet fastställt.
            </seg>
            <seg n="a29fbf86">
              På tal om avregleringar, fru talman, vill jag markera att vi
              från majoriteten säger nej till några ytterligare sådana eller
              avyttringar av myndigheters enheter inom transportsektorn. Vägverkets
              och Banverkets produktionsenheter till exempel ska vara kvar inom
              verken. Även om det är enheter som arbetar på en öppen marknad
              enligt affärsmässiga metoder har de inte några utträngningseffekter,
              vilket alliansen påstår. Däremot vill jag påstå att dessa enheter
              behövs inom myndigheterna som en balans och en kunskapsbank när
              upphandlingar sker i konkurrens med andra byggnadsföretag. Av
              samma skäl, av effektivitetsskäl och av trafiksäkerhetsskäl, vill
              vi inte heller konkurrensutsätta Vägverkets förarprövning. Allt
              talar för att även Svensk Bilprovning ska vara kvar som ett monopolföretag
              för att vi ska kunna ha en trafiksäker verksamhet framöver.
            </seg>
            <seg n="93641a6c">
              Några avregleringar var det inte fråga om, som jag sade, och
              så ska man inte se den tioåriga försöksverksamheten heller. Det
              är mer ett sätt att se om det finns möjligheter för regioner att
              ta ansvar för persontrafik där de marknadsmässiga förutsättningarna
              inte är så starka. Rikstrafiken får nu i uppdrag att precisera
              hur det här ska genomföras och på vilka banor det ska gälla.
            </seg>
            <seg n="0bf6c6dd">
              Vad jag sade förut om att sätta resenären i centrum får vi ett
              bevis för i detta betänkande. Den 1 januari blir det en tydlig
              lag om information till resenärerna, information om pris, avgångstider,
              ankomsttider, ersättningssystem, vem som utför transporterna och
              så vidare. Jag tycker att det är ett bra bevis på att resenären
              kommer i centrum. Det här tyder på att regeringens förslag verkligen
              strävar åt att vi ska klara de transportpolitiska målen på sikt.
            </seg>
            <seg n="f597d458">
              Frågan om samordning av system för information, biljetthantering
              och bokning det Sven Bergström var inne på finns med i propositionen.
              Vi stärker också detta. Är det så att transportörerna inte kommer
              överens säger vi att vi inte är främmande för lagstiftning i denna
              fråga. Då funderar man varför det finns reservationer om det.
            </seg>
            <seg n="16c3e674">
              Jag vill vidare hävda att satsningen på kollektivtrafiken gör
              att handikappanpassningen kommer att klaras av fram till 2010.
              Målsättningen ligger kvar. Det hänger mycket på hur de olika länstrafiknämnderna
              och operatörerna ser till den här verksamheten. Men trycket kommer
              att fortsätta från både riksdag och regering för att klara av
              den målsättningen.
            </seg>
            <seg n="606d3d32">
              Vad gäller färdtjänsten vill jag påstå att vi höjer kvaliteten.
              Vi ställer krav på att de som hanterar färdtjänstärenden ute i
              kommunerna har hög kompetens och att de kontinuerligt utvecklar
              sin kompetens. Det sägs konkret i förslaget att barns ansökningar
              ska prövas utifrån deras förutsättningar gentemot barn som inte
              har funktionshinder. Då tycker jag att det är lite beklagligt
              att oppositionen har reservationer i det här avseendet, med oro
              för att vissa kommuner kan få för dyr verksamhet vad gäller färdtjänsten.
              Jag vill påstå att när det gäller barn, i synnerhet barn med handikapp,
              får det gärna bli lite dyrare för kommunerna. Barn måste få kosta.
              Som sagt är det beklagligt att ni har en reservation med anledning
              av detta. Vissa kommuner får naturligtvis en ökad kostnad, men
              inte alla. Det beror på hur de tidigare har hanterat färdtjänstärenden.
            </seg>
            <seg n="0f615b6f">
              Nästa förslag i betänkandet, fru talman, som jag vill lyfta fram
              är det som handlar om godstransportsektorn. Vi har ett antal gånger
              framhållit betydelsen av att ha en konkurrenskraftig åkerinäring
              i landet. Den här propositionen innehåller skrivningar om konkurrens
              på lika villkor, harmoniserade spelregler, att ett samlat angreppssätt
              behövs för att upprätthålla och utveckla en ekonomiskt sund, konkurrenskraftig,
              miljövänlig och trafiksäker åkerinäring i landet. Det är helt
              i överensstämmelse med vad vi i trafikutskottet har sagt förut.
            </seg>
            <seg n="9ff14d40">
              Nu gäller det enbart att gå vidare inom EU för att klara ut de
              olika förutsättningar som finns mellan olika EU-länder, i synnerhet
              de förutsättningar som finns för företag utanför EU. Här är bland
              annat cabotagefrågan väldigt viktig. Jag tycker att det är väldigt
              positivt att transportminister Ulrica Messing har väckt frågan
              inom kommissionen och fått med sig några andra länder. Vi ser
              fram emot ett snabbt beslut. Kommer det inget snabbt beslut tycker
              vi från majoriteten att svensk lagstiftning ska anpassa definitionen
              av cabotage efter det förslag som Vägverket har arbetat fram.
              Det kan bli en svensk tolkning tills man kommer överens i EU.
            </seg>
            <seg n="c5eaffc9">
              För att godstransporterna ska kunna bli effektivare, miljövänligare
              och trafiksäkrare måste vi också peka ut fler godstransportnoder
              och tala om var de ska läggas och så vidare Sven Bergström var
              inne på det så att samverkan mellan de olika transportslagen blir
              optimal. Därför tycker vi att det är bra att man utreder var de
              ska finnas. Det gäller både kombiterminaler och hamnar. Vi ska
              inte enbart peka ut dem utan att veta att de kommer att fungera
              i framtiden.
            </seg>
            <seg n="7b83c685">
              Ett par ord om sjöfarten. Det sjöfartsstöd som vi införde för
              ett par år sedan ger det här året en besparing för svensk sjöfart
              på ca 2 miljarder kronor. Då förutsätter vi att vi kan gå vidare
              efter den beredning som finns inom departementet och också klara
              av frågan om tonnageskatt. Det kommer att ge svensk sjöfart ytterligare
              konkurrenskraft, anser vi.
            </seg>
            <seg n="ce129392">
              När jag nu ändå är inne på sjöfartsfrågor vill jag kommentera
              Gotlandstrafiken och verkligen betona att staten har, för att
              Gotlandstrafiken inte ska vara annorlunda, ett stort ansvar för
              att de boende på ön har tillgång till samma typ av transportmöjligheter
              som övriga som inte bor på ön. Det var utifrån detta som det kom
              extra medel i vårpropositionen i våras för att den upphandlande
              trafiken inte skulle bli dyrare och få genomslag på biljettpriser
              på grund av bränslekostnadsökningen. Nu är det en ny upphandling
              på gång från Rikstrafiken. Deras uppgift är att trygga en tillfredsställande,
              effektiv och miljövänlig trafiklösning mellan fastlandet och Gotland.
              Som jag sade inledningsvis har staten ett övergripande ansvar
              för att detta löses.
            </seg>
            <seg n="b879da4e">
              Jag kan inte låta bli att nämna några ord, fru talman, också
              om andra sjöfartsfrågor som gäller de mindre båtarna, fritidsbåtsregister
              och förarbevis, som det finns skrivningar om i propositionen och
              i betänkandet. Liksom vi har förarbevis eller körkort när vi kör
              fordon på land tycker jag att det är välmotiverat att ha det även
              på sjön, i alla fall vad gäller de båtar som går lite fortare,
              inte de små som vi kanske ror. Var gränsen går och vilka motorstyrkor
              det ska handla om måste utredas först.
            </seg>
            <seg n="fbe892cf">
              På samma sätt förutsätter vi att båtförare som har lång erfarenhet
              och kanske rent av har kört båt yrkesmässigt inte ska behöva förarbevis.
              Vi antar att det kommer att innefattas av olika övergångsregler
              i det fortsatta utredningsarbetet.
            </seg>
            <seg n="9aa936b9">
              Ska vi dessutom höja säkerheten till sjöss för fritidsbåtägare
              är det väl motiverat att vi har ett fritidsbåtsregister. Då har
              man i alla fall lite koll på vem det är som kör för fort, vem
              det är som åsidosätter sjöregler för att inte tala om hur enkelt
              det blir att eftersöka till exempel stulna fritidsbåtar.
            </seg>
            <seg n="8fff0a47">
              Fru talman! Detta var en skumning av propositionen, en mycket
              bra proposition med alltför många reservationer. Bevisligen är
              merparten av reservationerna onödiga. Vi ser att det finns skillnader
              mellan oss i majoriteten och de så kallade allianspartierna. Avreglera
              mera så blir det flera som det går illa för, vill jag påstå. Inga
              ytterligare avregleringar och en bättre samverkan mellan de olika
              transportslagen ska göra att vi får bättre transporter i det här
              landet framöver.
            </seg>
            <seg n="fc2ac340">
              Som alla andra, fru talman, vill jag tacka för bra debatter,
              trevlig samvaro, och så vidare. Men jag måste rikta det stora
              tacket från min och vår sida till trafikutskottets kansli och
              i synnerhet Martin Palm, för han har på ett utmärkt sätt fångat
              och fått ned i text allt vad vi sade. Han har dessutom fått med
              allt som vi inte sade, och det finns också i tryck i betänkandet.
            </seg>
          </u>
          <note n="9faecd0f">
            Med detta, fru talman, yrkar jag bifall till utskottets förslag
            i betänkandet i dess helhet och avslag på samtliga reservationer.
          </note>
          <note type="speaker" n="06803318">
            Anf. 7 PETER PEDERSEN (v):
          </note>
          <u who="Q6039297" xml:id="i-79b3123b0e776bc0-0" n="0a3a28e8">
            <seg n="dc062f7f">
              Fru talman! Även jag vill tacka ledamöterna i trafikutskottet
              för ett bra samarbetsklimat och bra diskussioner. Även om vi inte
              alltid tycker likadant är det en trevlig stämning. Jag är förhållandevis
              ny i trafikutskottet, och jag uppskattar mycket det diskussionsklimat
              som finns där och att man kan komma fram till olika lösningar
              vid bordet. Jag vill förstås också tacka personalen på kansliet
              som gör ett fantastiskt arbete. Jag vill faktiskt också tacka
              det är inte så ofta jag gör det socialdemokraterna och miljöpartisterna
              som tillsammans med oss i Vänsterpartiet har lagt fram den här
              utmärkta propositionen. Jag vill också rikta ett stort tack till
              minister Messing och hennes personal på departementet. Vi har
              jobbat länge med propositionen.
            </seg>
            <seg n="3bd48eb5">
              Det började här med att Nyström från Moderaterna gick fram och
              sade att det inte står någonting i det här betänkandet, att det
              bara är en massa ord. Även om vi från majoritetens sida skulle
              ha gett en öppen möjlighet att slå in kilar i majoriteten, tycker
              jag att det hittills har varit väldigt dåligt med argument.
            </seg>
            <seg n="19744fab">
              Ni säger att det inte finns någonting i det hela, men när ni
              väl börjar gå igenom det kommer ni med lite beröm och säger att
              det är bra det som står om fordonshobbyn, att det är ganska bra
              det som står om ditten och datten. Var finns egentligen den grundläggande
              kritiken? Jag håller med Jarl Lander om att väldigt många av era
              reservationer känns som tuppfäktningar i sammanhanget med tanke
              på de stora orden från början om att det var så otroligt dåligt.
              Med den goda stämningen i botten får man ta den kritiken, för
              det tillhör ju spelets regler. Men man kan ju konstatera att andra
              parter som jobbar med trafik- och transportfrågor har varit förhållandevis
              positiva till det analyserande anslag som trots allt finns. Det
              här är inga saker som man löser i en handvändning. Det kräver
              stora överväganden och handlar om mycket pengar. Det här anslaget
              skulle man vilja se i ännu fler propositioner och ännu fler betänkanden.
            </seg>
            <seg n="d126448b">
              Eftersom Jarl Lander och Carina Moberg har gått igenom de viktigaste
              sakerna i stora drag tänker jag inte återupprepa det hela, utan
              jag tänker hålla mig väldigt kort till några punkter som jag och
              Vänsterpartiet finner speciellt glädjande.
            </seg>
            <seg n="63ccc3cf">
              Det handlar bland annat om att vi slår fast kollektivtrafikens
              betydelse och att det krävs olika åtgärder för att vi ska få fler
              människor att välja att resa kollektivt. Det innebär i sig inte
              ett totalt påhopp på alla som åker bil. Jag åker själv bil. Men
              jag inser att det finns stora problem förknippade med den stora
              andelen transporter som i dag sker på väg. Kan vi minska denna
              andel genom att få fler människor att resa kollektivt är det till
              fördel för miljön, för trafiksäkerheten och en rad andra faktorer.
              Jag uppskattar att åtminstone Centern i den borgerliga alliansen
              i olika debatter inser detta och ser en viss fara i att till exempel
              alltför mycket av godset fortsätter att transporteras på väg.
              Jag uppskattar att Centern framför den åsikten och hoppas att
              det kan smitta av sig på till exempel Moderata samlingspartiet
              så att de inser att det finns vissa problem med att ha så mycket
              gods som transporteras på väg.
            </seg>
            <seg n="fca16b9a">
              Vi är nöjda med jämställdhetsanslaget i propositionen och i betänkandet,
              och det kommer Karin Thorborg att prata mer om. Det handlar inte
              bara om trafikmärken, som någon anför här, utan hela transportpolitiken
              ska genomsyras av ett jämställdhetsperspektiv som ska få genomslag
              över hela linjen, inte bara vad gäller trafikmärken. Även i ledningsfunktioner,
              till exempel de som fattar beslut om de här frågorna, kan man
              se en tydlig manlig dominans som vi tror har en påtaglig påverkan
              på den politik som sedan förs.
            </seg>
            <seg n="57cf8f8e">
              Vi lyfter fram att det krävs kraftfulla åtgärder och styrmedel
              för att komma till rätta med framför allt vägtrafikens klimatpåverkan.
              Jag har samma fundering som Jarl Lander här. Det framgår väldigt
              tydligt på ett flertal ställen i propositionen och betänkandet
              att huvudprincipen är att de olika transportslagen ska bära sina
              egna samhällsekonomiska kostnader. Då får man stå för det också.
              Man kan ju inte bara säga det här från talarstolen, utan då måste
              det också få ett genomslag. Jag märker en viss skillnad här. Om
              jag uppfattar det hela rätt nu så tycker Moderaterna att vi ska
              höja banavgifterna för att järnvägen ska bära sina kostnader,
              medan Centern tycker att det kan få vissa konstiga konsekvenser,
              åtminstone om man gör det på vissa stickspår. Det leder det till
              att man i stället för över godset till väg. Även där tycker jag
              att Centern har en poäng och att de snarare delar majoritetens
              uppfattning än alliansens.
            </seg>
            <seg n="2bff0fca">
              När det gäller järnvägstrafik är det känt att Vänsterpartiet
              inte tror att avreglering löser alla problem. Vi har varit i grunden
              kritiska, skeptiska och negativa till marknadslösningarna. Vi
              finner det därför mycket glädjande att vi nu slår fast att SJ
              AB även i fortsättningen ska ha ansvaret för den långväga interregionala
              trafiken och att vi bygger mer på samarbete mellan de olika aktörerna
              än på konkurrens.
            </seg>
            <seg n="7385a94e">
              Vi kan leva med Norrlandsförsöket. Det ska bli mycket intressant
              att se hur det faller ut. Vi hoppas att det ska fungera på ett
              bra sätt, men vi tror fortfarande att det ska ske genom att olika
              aktörer ska samverka för att se till att även de som bor i Norrland
              får en väl fungerande järnvägstrafik.
            </seg>
            <seg n="23e7462a">
              Vi tror att det är en mycket klok linje i det här fallet att
              dra lärdom av tidigare avregleringar. Vi ska inte gå före i Sverige,
              vara Bror Duktig och alltid springa först, utan vi bör avvakta
              och se vad som händer i övriga Europa. I det här fallet ska vi
              inte sätta ned foten först, avreglera vår marknad och släppa in
              andra aktörer, medan andra aktörer inte släpper in oss. Det skulle
              bli en märklig konkurrenssituation i så fall. Vi tror alltså inte
              på en sådan lösning. Därför är vi glada för att det så tydligt
              från den här talarstolen framgår att inte heller Socialdemokraterna
              vill gå vidare i den riktningen utan vill avvakta och se vad som
              händer.
            </seg>
            <seg n="3d76d7ef">
              Vi tycker också att propositionen och betänkandet på ett bra
              sätt lyfter fram kund- och resenärsperspektivet, inte minst att
              det bör finnas väl fungerande och attraktiva bytesplatser. Jag
              kommer själv från Degerfors, där vi har en katastrofalt dålig
              bytesplats som inte sköts alls. Vi hoppas på att det statliga
              stationsråd som kommer att tillsättas, där bland annat Banverket
              och Jernhusen AB ingår, tar ansvar för att se till att det ska
              kännas kul att komma till en järnvägsstation för att vänta på
              ett tåg. Man ska inte behöva springa ut ett par hundra meter i
              snön för att se om tåget är försenat, vilket ju ibland händer,
              för att sedan gå tillbaka till en eventuellt öppen stationsbyggnad.
              Stationsbyggnaderna ska vara öppna. Det är en viktig del av infrastrukturen
              att även stationsbyggnaderna fungerar och sköts med bra service.
            </seg>
            <seg n="8046842f">
              Sjöfarten har Jarl Lander på ett bra sätt varit inne på, så jag
              tar inte upp den. Jag konstaterar att det inte varit någon större
              argumentation eller några replikskiften hittills. Vi får väl tolka
              det som att kritiken trots allt inte är så jätteallvarlig mot
              till exempel båtregistret, även om man i andra sammanhang försöker
              demonisera oss och säger att vi egentligen är ute efter någonting
              annat än vad som står i betänkandet och propositionen.
            </seg>
            <seg n="16a9355a">
              Jag vill hävda att så inte är fallet utan att det handlar om
              att vi ska ha en säker sjöfart också för dem som framför fritidsbåtar.
              Det finns ingen anledning att ha någon slags särlagstiftning just
              på det området.
            </seg>
            <seg n="bc19e476">
              Luftfarten var ju en av de frågor som vi diskuterade mycket.
              Det har vi inte hört så mycket om här. Det var ju den här diskussionen
              om hur vi ska fördela stöd till olika flygplatser. Man kan väl
              säga att det inte var så där jättekul att komma från Örebro län
              och konstatera att Örebro flygplats ligger inom den ram där man
              kan riskera att tappa bort stödet enligt den tvåtimmarsregel vi
              pratar om. Men man måste ju se till helheten. Med de drygt 100
              miljoner som finns till förfogande tycker jag att det är en rimlig
              princip att prioritera de människor som bor långt ifrån centrum,
              till exempel i norra Norrland. Om vi måste prioritera är det rimligt
              att vi prioriterar dem som har de sämsta förutsättningarna att
              kunna ta sig till exempelvis Helsingfors för vidare transport
              till andra orter inom eller utanför Sverige.
            </seg>
            <seg n="148e1188">
              Dessutom tycker jag att det är en riktig princip att vi säger
              att driftsbidrag i huvudsak ska gå till att stödja interregional
              flygtrafik. Sedan får man fråga sig om det kan finnas andra sätt
              att finansiera de företag och andra som tycker att det är viktigt
              att ha direkt kommunikation ut till Europa. Jag tycker att vi
              ska använda de statliga pengarna på det sätt som stödet är tänkt
              för. Vi ska inte hitta på andra alternativ. Då får vi komma på
              ett nytt stöd för att lösa de problemen.
            </seg>
            <seg n="cc70dc26">
              När det gäller cykeltrafiken finns det också glädjande saker,
              som Karin Thorborg kommer att lyfta fram. Här vill jag bara nämna
              en liten men viktig detalj som många har irriterat sig på. Det
              är att man gärna vill kunna kombinera olika transportslag. Det
              handlar då inte bara om att gå från lastbil till sjöfart eller
              från järnvägstransporter till lastbil och tvärtom. Även om man
              kommer cyklande är det en fördel om man kan ta med cykeln på tåget.
              Nu framgår det tydligt att det finns en önskan om att Banverket
              ska ta tag i den biten och undersöka hur man ska kunna lösa det
              på ett bra sätt.
            </seg>
            <seg n="b5d56dca">
              Vi har också tryckt på ganska hårt för de förhållandevis positiva
              skrivningar som finns i färdtjänstavsnittet. Jarl Lander har här
              tagit upp detta med att funktionshindrade barns rätt till färdtjänst
              förstärks. Begreppen ledsagare och medresenär ställer bland annat
              till problem för dem som ska utnyttja färdtjänsten om man har
              alltför snäva definitioner av vad det är. Jag konstaterar att
              det nu står att vi under nästa riksmöte på nytt ska analysera
              detta och få förslag om hur det ska kunna fungera på ett bra sätt
              som gör att man kan känna sig trygg för att man, om man behöver
              färdtjänst, faktiskt kan få ta med en medresenär eller ledsagare
              utan att någon som sitter på en kommunal förvaltning har en alltför
              snäv syn på vilka krav som ska ställas. Vi tror att det är viktigt
              att samma krav ställs i hela landet så att det inte beror på var
              man bor, så att det inte avgör vilken bedömning som görs.
            </seg>
            <seg n="4e625a54">
              Fru talman! Jag ser att jag har överskridit min talartid med
              en minut. Det förvånar mig. Jag vill bara säga att det är med
              stor glädje jag konstaterar att vi har en enig majoritet, s, v
              och mp, som står bakom ett stort och viktigt betänkande. Det är
              inte alltid det sker att vi inte ens har ett litet särskilt yttrande.
              Jag tycker att det visar att vi har gjort ett bra arbete. Därmed,
              fru talman, vill jag yrka bifall till förslaget i betänkandet
              i dess helhet.
            </seg>
          </u>
          <note type="speaker" n="37d4d761">
            Anf. 8 CLAES ROXBERGH (mp):
          </note>
          <u who="Q5125015" xml:id="i-126c930017207fa5-0" n="ee3a4233">
            <seg n="d88aa469">
              Fru talman! Den här propositionen har ju haft en lång resa. För
              mig började väl resan för drygt två år sedan, när vi började diskutera
              den här propositionen. Gudarna ska veta att man i en sådan process
              inte alltid får det precis som man vill, utan det blir kompromisser.
              Jag tycker ändå att det har blivit en bra proposition. Det har
              blivit ett bra betänkande. Jag ska inte gå igenom det. Det har
              Jarl Lander gjort på ett bra sätt. Men jag vill ta upp ett par
              saker, och jag vill teckna en bakgrundsbild som jag tycker är
              viktig när det gäller transportsektorn.
            </seg>
            <seg n="f1fc63a9">
              Det är ju så att det är en rad kurvor som går åt fel håll. Antalet
              tranporter med lastbilar ökar kraftigt. I och för sig ökar järnvägstransporterna
              också, men den relativa andelen av godstrafiken på järnväg minskar.
              Också flyget ökar dramatiskt. Vi har en utveckling på personbilssidan
              som kanske inte är lika kraftig, men vi har ändå en ökning som
              faktiskt innebär att den teknikutveckling som vi har haft hittills
              balanseras av den ökning vi har sett. Vi får alltså ingen total
              förbättring.
            </seg>
            <seg n="9e38e395">
              Vi har dessutom flera andra faktorer som går åt fel håll. Bullerstörningarna
              går åt fel håll trots teknikutvecklingen. Vi får fler bullerstörda
              än tidigare på grund av att trafiken ökar. Trafiken blir tystare.
              Vi vidtar åtgärder. Men vi lyckas liksom inte hålla trafiken stången.
              Sedan har vi olyckorna. Vi gör vissa framsteg, men vi når inte
              dit vi ville. Det beror också på trafikutvecklingen.
            </seg>
            <seg n="c2f86867">
              Också på miljösidan får den här ökade trafiken negativa konsekvenser.
              Teknikutvecklingen räcker inte för att hålla detta stången. Totalsumman
              innebär en försämring. Dessutom verkar det ju vara så att effektiviteten
              i transporterna sjunker, det vill säga att vi har mindre gods
              på lastbilarna än vi hade tidigare.
            </seg>
            <seg n="a82346d7">
              Vi har alltså en rad saker att ta itu med för att vi ska uppnå
              våra mål. Då kommer ju frågan: Vilka styrmedel ska vi använda
              för att nå resultat? Det är det som är den springande punkten.
              Jag tror att de flesta håller med mig om verklighetsbeskrivningen.
              Men frågan kommer: Vilka åtgärder är vi beredda att vidta för
              att få utvecklingen åt rätt håll? Vilka prioriteringar är vi beredda
              att göra? Vilka skatter är vi beredda att använda som styrmedel
              och hur är vi beredda att använda våra investeringar för att styra
              den här utvecklingen åt rätt håll?
            </seg>
            <seg n="85625e74">
              Då har vi för vår del drivit att vi ska använda skatteinstrumentet
              för att styra utvecklingen. Vi ska använda oss av prioriteringar
              när det gäller investeringarna. Vi ska till exempel investera
              kraftigt i järnväg för att skapa möjligheter för järnvägstrafiken
              och för ökad godstrafik på järnväg.
            </seg>
            <seg n="a8fed740">
              Nu kan man mycket väl säga att behoven är ännu större. Vi hade
              behövt göra ännu större investeringar, för vi har fortfarande
              stora trängseleffekter runtomkring i det svenska järnvägssystemet.
              Men vi har ändå sett till att vi är upp på nivåer som ur historisk
              synpunkt är utomordentligt höga. Jag hoppas ju väldigt mycket
              på kilometerskatten, som nu finns med i propositionen, som ett
              viktigt styrinstrument. Den kan användas på väldigt många olika
              sätt. Den kan användas för att styra transporterna på olika vägar.
              Den kan användas för att styra bort transporter från tjälskadade
              vägar om man väljer det alternativet.
            </seg>
            <seg n="e7b558ef">
              Om vi ska få den här utvecklingen att gå åt rätt håll är också
              forskning inom det här området en av nyckelfrågorna. Trafikutskottet
              ägnade sig åt den här frågan. Trafikutskottet utvärderade också
              transportforskningen och konstaterade flera brister. Sedan dess
              har det skett förbättringar på det här området. Det har skett
              en bättre samordning. Men fortfarande är det en lång väg att vandra.
              Vi har ett antal områden där vi behöver mer kunskap. Transportsystemets
              fysiska infrastruktur, logistik, kollektivtrafik, jämställdhet,
              trafiksäkerhet, transporter och miljö, regelsystem och styrmedel
              är områden där vi behöver ha mer kunskap.
            </seg>
            <seg n="fb8f3e4f">
              Inom flera av de här områdena är vi dessutom världsledande. När
              det gäller trafiksäkerhet har vi både världsledande forskning
              och världsledande industri. Det här ska vi utnyttja. Det är faktiskt
              så att vi borde kunna bli EU:s kunskapscentrum när det gäller
              trafiksäkerhet och trafiksäkerhetsforskning. Vi är egentligen
              bäst på detta om vi nu spelar våra kort rätt och ser till att
              driva detta på rätt sätt. Tyvärr är det så att jag upplever att
              forsknings- och utvecklingsfrågor drivs väldigt splittrat. Jag
              tycker att vi missköter frågan i riksdagen, och jag tycker att
              vi också från svensk sida driver en delvis splittrad linje. Vi
              måste koncentrera. Vi måste driva det här tillsammans för att
              komma fram och få till stånd de här kunskaperna, de här anslagen.
              Däremot är det viktigt tycker jag, och det var väldigt bra, att
              vi behandlar forsknings- och utvecklingsfrågor i den här propositionen.
              Det är också, skulle jag vilja säga, lite historiskt, för det
              brukar inte vara så.
            </seg>
            <seg n="0712bf80">
              När det gäller nykterhet på väg vill vi ha ökade kontroller.
              Vi vill att polisen ska stoppa bilarna och kontrollera bilförarna.
              Hur i hela friden ska man göra till sjöss om man inte har krav
              på kompetens och om man inte har någon form av registrering på
              båtarna? Hur ska Kustbevakningen och andra bära sig åt om båtarna
              är anonyma och personerna är anonyma? Det är oerhört svårt att
              utreda och sätta fast dem som inte följer sjöreglerna.
            </seg>
            <seg n="404d84c0">
              Jag menar att förarbevis för snabba båtar och registrering av
              större båtar är nödvändigt för att man ska kunna upprätthålla
              ordningen till sjöss.
            </seg>
            <seg n="8cf22141">
              Vi har sett flera allvarliga olyckor, som jag hoppas inte kommer
              att upprepas. Med den ökande fritidsbåtstrafiken kan vi, om vi
              inte genomför detta, få en mycket tråkig utveckling.
            </seg>
            <seg n="baccc7fb">
              Avslutningsvis vill jag tacka utskottsledamöter och personal
              för ett väldigt fint arbete. Det har varit oerhört trevligt för
              mig som ordförande i utskottet under den här perioden.
            </seg>
            <seg n="564a5a0c">
              Jag vill yrka bifall till förslaget i betänkandet.
            </seg>
          </u>
          <note type="speaker" n="b48892f5">
            Anf. 9 Statsrådet ULRICA MESSING (s):
          </note>
          <u who="unknown" xml:id="i-70356c10c2ed03c1-0" n="4547eb9d">
            <seg n="75f35a72">
              Fru talman! Jag vill börja där Claes Roxbergh slutade och tacka
              regeringens samarbetspartier, Vänsterpartiet och Miljöpartiet
              de gröna, för ett gott samarbete och konstruktiva samtal kring
              den transportpolitiska propositionen. Det har varit ett omfattande
              arbete. Jag har uppskattat er delaktighet i det.
            </seg>
            <seg n="ef968912">
              Den transportpolitiska propositionen har fått titeln Moderna
              transporter . Vad är då moderna transporter?
            </seg>
            <seg n="82002b06">
              För en socialdemokratisk regering är moderna transporter ett
              transportsystem som går hand i hand med det moderna samhällets
              krav på hållbara transporter som tar hänsyn till både mäns och
              kvinnors behov. Moderna transporter sätter kunden och resenären
              i centrum. Moderna transporter tar till vara den tekniska utvecklingen,
              använder det trafikslag som är mest lämpat för sträckan och bidrar
              aktivt till ett växande näringsliv och ökad sysselsättning i hela
              landet. Moderna transporter är självklart också miljömedvetna
              transporter.
            </seg>
            <seg n="b90a53e4">
              Med de utgångspunkterna föreslår regeringen nu en rad åtgärder
              för att stärka det svenska transportsystemet och göra det än mer
              rustat att möta framtidens utmaningar, krav och behov. Människors
              resmönster och godsets flöde har varit vägledande för våra förslag.
            </seg>
            <seg n="c109502c">
              När det gäller persontrafiken har det varit självklart för regeringen
              att föreslå insatser som gör det möjligt för fler kvinnor och
              män att åka kollektivt. Det är positivt både för miljön och för
              trafiksäkerheten. Det är också en viktig insats för att skapa
              ökad sysselsättning i hela vårt land. Genom förbättrade pendlingsmöjligheter
              vidgas arbetsmarknaderna. Kvinnor och män får fler jobbmöjligheter
              utan att behöva byta bostadsort. Arbetsgivare får en större region
              att söka kompetenta medarbetare i. Det skapar bättre förutsättningar
              för tillväxt, för sysselsättning och för välfärd i vårt land.
            </seg>
            <seg n="16636f4f">
              För att öka det kollektiva resandet föreslår regeringen att resenärernas
              möjligheter att ställa krav på kollektivtrafiken stärks. En ny
              lag föreslås riksdagen där den som driver trafiken åläggs att
              ha ett system för ersättning till resenärerna vid förseningar
              och andra trafikstörningar. Operatörerna ska också ansvara för
              att tydlig information ges till resenärerna vid förseningar.
            </seg>
            <seg n="6c3de75c">
              Regeringen vill också öka pressen på kollektivtrafikens olika
              aktörer att samordna sig. Ett program för kollektivtrafikens långsiktiga
              utveckling ska därför tas fram.
            </seg>
            <seg n="e442b2ee">
              En viktig insats kommer att vara att samla de olika aktörerna
              till ett gemensamt boknings-, informations- och biljettsystem.
              Det är resenärernas behov som ska stå i centrum, inte operatörernas
              biljettsystem eller olika tidtabeller. Det ska vara enkelt att
              boka och köpa en resa, även om olika kollektivtrafikoperatörer
              kör olika delsträckor.
            </seg>
            <seg n="4edc847d">
              Resenärernas möjligheter att över dagen pendla till arbete eller
              utbildning måste förbättras ytterligare. Det krävs en ökad samverkan
              mellan den regionala och den interregionala järnvägstrafiken så
              att pendling inom ett större geografiskt område än ett enskilt
              län blir möjlig.
            </seg>
            <seg n="1bc07772">
              Staten och de regionala trafikhuvudmännen ska ta ett gemensamt
              ansvar för att förbättra pendlingsmöjligheterna genom att stödja
              drift av såväl regional som interregional pendlingstrafik i regioner
              där det finns transportpolitiska motiv för det. Regeringen avser
              att ge Rikstrafiken i uppdrag att samordna statens insatser.
            </seg>
            <seg n="0a1e8762">
              Regeringen föreslår också riksdagen att en försöksverksamhet
              ska möjliggöras genom att berörda trafikhuvudmän erbjuds att ta
              ansvar för att gemensamt organisera järnvägstrafiken inom ett
              utpekat större geografiskt område.
            </seg>
            <seg n="7fbd158c">
              Norrtåg har haft ett sådant önskemål för en försöksverksamhet
              på järnvägsnätet norr om Sundsvall inklusive Botniabanan. I propositionen
              föreslår regeringen att nattågstrafiken och chartertrafiken på
              järnväg ska öppnas för konkurrens.
            </seg>
            <seg n="50f647dc">
              Med dessa förslag sätter regeringen punkt för ytterligare enskilda
              svenska marknadsöppningar på järnvägsområdet. En socialdemokratisk
              regering vill ha en sammanhållen nationell järnvägstrafik som
              håller ihop vårt land. SJ AB kommer därför även i fortsättningen
              att behålla sin ensamrätt att utföra och organisera långväga järnvägstrafik
              på kommersiella grunder.
            </seg>
            <seg n="36a9ca66">
              Fru talman! Detta är några viktiga insatser på persontrafikens
              område. Jag vill också säga något om regeringens syn på de svenska
              godstransporterna.
            </seg>
            <seg n="4c0f032a">
              Det är regeringens övertygelse att vi för att lyckas med vår
              ambition om ett växande näringsliv i hela Sverige behöver fokusera
              och stärka de statliga insatserna. Stråken behöver tydliggöras.
              De intermodala transporterna behöver underlättas. Mötesplatserna
              behöver bli fler.
            </seg>
            <seg n="dafe86bd">
              Det är först när vi får ett verkligt samspel mellan spår, väg,
              flyg och sjöfart som vi får ut maximalt av våra ansträngningar.
              Regeringen föreslår en rad åtgärder för att stärka och effektivisera
              en konkurrenskraftig och hållbar godstrafik i Sverige.
            </seg>
            <seg n="a40ee37e">
              I propositionen lägger regeringen fram riktlinjerna för en hamnstrategi
              för vårt land. Vi vill med detta öka samarbetet mellan staten
              och hamnarna runtom i vårt land. Genom att peka ut ett antal hamnar
              som är strategiskt viktiga på olika sätt kan vi fokusera våra
              insatser och hålla ihop de statliga satsningarna i anslutning
              till hamnarna.
            </seg>
            <seg n="cb52e451">
              Strategin innebär att vi kan hitta former för ett ömsesidigt
              åtagande från såväl staten som hamnägarna. Därför är det viktigt
              för regeringen att inte ensidigt i propositionen peka ut vilka
              hamnar som ska ha en strategisk ställning. Det är ett arbete som
              måste ske i samverkan med lokalt näringsliv, lokala och regionala
              företrädare och med hamnarna själva.
            </seg>
            <seg n="d8c81d42">
              Vilka behov finns i vårt land? Hur kan godsstråken se ut i dag
              och i framtiden? Vilka åtaganden kan hamnarna själva ta på sig
              om de blir prioriterade?
            </seg>
            <seg n="2b6ffd2e">
              En statlig förhandlare ska nu tillsättas med uppdrag att i dialog
              identifiera och lägga fram förslag på vilka hamnar som bör pekas
              ut som strategiska hamnar.
            </seg>
            <seg n="a786e2b5">
              Parallellt med det kommer Banverket att arbeta med att ta fram
              förslag till regeringen på ett antal kombiterminaler som också
              är av strategiskt intresse. Dessa två frågor kombiterminaler och
              hamnar av strategiskt intresse ska vara nära sammankopplade.
            </seg>
            <seg n="f0463669">
              Det faktum att Sverige är en världsledande IT-nation ska också
              synas inom transportsektorn. Vi ska använda vårt tekniska kunnande
              för att utveckla vår transportnäring. Det är en konkurrensfördel
              som vi måste ta till vara. Ny teknik kan göra navigeringssystem
              och lotsning ännu säkrare och effektivare. Därför ska en utredare
              tillsättas för att titta på hur vi kan effektivisera lotsningen
              och på ett bättre sätt ta till vara ny teknik inom sjöfarten.
            </seg>
            <seg n="01f76123">
              Fru talman! Allt detta är viktiga insatser för att stärka svensk
              konkurrenskraft. Vi behöver också se till att vi har ett regelverk
              som skapar förutsättningar för likvärdiga konkurrensvillkor. Vi
              behöver, inte minst, använda EU som en plattform för det.
            </seg>
            <seg n="f4807564">
              Internationell samverkan gör det möjligt att vidta viktiga miljöåtgärder
              som inte snedvrider konkurrensen mellan länder utan leder till
              en långsiktig och gynnsam utveckling för både näringar, länder
              och människor.
            </seg>
            <seg n="e44e8a41">
              I propositionen lägger regeringen fram en rad förslag för att
              driva på utvecklingen mot en mer hållbar och miljöansvarstagande
              transportsektor. Som jag sade inledningsvis: Moderna transporter
              är också miljömedvetna transporter.
            </seg>
            <seg n="21a5135b">
              Ett nytt delmål för god miljö föreslås. Det innebär att höjda
              ambitioner inom miljöpolitiken får ett direkt genomslag i transportpolitiken.
              Regeringen uttrycker också en positiv grundinställning till att
              luftfart och vägtransporter bör in i det europeiska handelssystemet
              för utsläppsrätter för koldioxid. Regeringen föreslår också att
              ett system för märkning med tydlig information om nya personbilars
              koldioxidutsläpp införs. Konsumentverket får i uppdrag att i samverkan
              med Naturvårdsverket och Vägverket föreslå formerna för ett sådant
              märkningssystem.
            </seg>
            <seg n="d591b2bd">
              Det är ett svenskt framgångsrecept att underlätta rörlighet såväl
              för människor som för varor. Det gör att vi är framgångsrika i
              vår handel med andra länder. Det gör oss framgångsrika när det
              gäller att hålla ihop vårt avlånga land och att ta till vara hela
              Sveriges utvecklingskraft.
            </seg>
            <seg n="750868f4">
              Sverige har all anledning att möta framtiden med självförtroende
              och framtidstro. Genom att satsa på hållbara transporter, transporter
              som underlättar resandet i vardagen för kvinnor och män och genom
              att förbättra våra godstransporter står Sverige än mer rustat
              inför framtiden. Genom hållbara transporter, där tågen går i rätt
              tid, från rätt plats och i rätt riktning, skapas sysselsättning
              och ges förutsättningar för än bättre välfärd.
            </seg>
            <seg n="a46a4cb2">
              Genom ett transportsystem där rätt transportslag används för
              att frakta godset så miljövänligt och energieffektivt som möjligt
              skapas ett växande näringsliv med konkurrenskraftiga produkter.
              Det är så jag vill att Sverige ska möta framtiden.
            </seg>
            <seg n="3cb3b258">
              Avslutningsvis, fru talman, vill jag också tacka för ett gott
              samarbete med utskottets ledamöter. Jag vet att det är många av
              er som nu ska lämna trafikutskottet. Det är Claes Roxbergh, Karin
              Thorborg, Runar Patriksson, Erling Bager, Elizabeth Nyström, Tuve
              Skånberg och Anders G Högmark. De lämnar inte bara utskottet utan
              också riksdagen. Jag vill tacka er för ett mycket gott samarbete
              och ett bra diskussionsklimat.
            </seg>
            <seg n="f1bc80a3">
              Inte minst vill jag också tacka Jarl Lander, som nu också lämnar
              riksdagen och trafikutskottet. För mig personligen känns det märkligt.
              Jarl Lander satt i trafikutskottet när jag kom in som suppleant
              där 1991. För mig, Jarl, har du alltid varit trafikutskottet.
              Tack för ett gott samarbete!
            </seg>
          </u>
          <note type="speaker" n="e137e02c">
            Anf. 10 ELIZABETH NYSTRÖM (m) replik:
          </note>
          <u who="Q4970650" xml:id="i-7ad7cf189f62719c-1" n="375e2552">
            <seg n="961805cf">
              Fru talman! Jag väljer att ta replik på statsrådets anförande
              och inte på Jarl Landers anförande eftersom han inte har möjlighet
              att svara på samma sätt som statsrådet.
            </seg>
            <seg n="7fc4151a">
              Jarl Lander nämnde, vilket också statsrådet har sett, att vi
              i alliansen har 40 reservationer. Det är inte för att det är valår.
              I reservationerna lägger vi fram våra förslag; de förslagen saknas
              på annat håll.
            </seg>
            <seg n="aa80f516">
              Jag vill fråga statsrådet: Hur kommer det sig att man inte kommer
              till skott i så många frågor det handlar om att specificera de
              prioriterade hamnarna och kombiterminalerna, om det eftersatta
              vägunderhållet, som Runar Patriksson tog upp, om sönderfallet,
              om alkoholkontroll av flygpersonal, om eftersupningen, om kassaservicen,
              om farledsavgifter och om konkurrensneutraliteten. Hur kommer
              det sig att man inte kommer till skott?
            </seg>
          </u>
          <note type="speaker" n="3bba3664">
            Anf. 11 Statsrådet ULRICA MESSING (s) replik:
          </note>
          <u who="unknown" xml:id="i-70356c10c2ed03c1-1" n="4547eb9d">
            <seg n="6d3dab45">
              Fru talman! Jag tycker att vi har kommit till skott med många
              konkreta förslag i den transportpolitiska propositionen. Jag uppfattar
              det snarare som att alliansen hellre vill diskutera infrastrukturen
              än transportpolitiken, och man kritiserar att detta inte är en
              ny infrastrukturplan. Det är det inte, och vi har redan presenterat
              en sådan plan. Under hösten och vintern ska vi börja revideringen
              av planerna på vägsidan.
            </seg>
            <seg n="0fc4e4c0">
              Den transportpolitiska propositionen har som utgångspunkt att
              hålla ihop transportslagen, att vässa dem och att samordna dem
              mer så att det blir rätt transporter och rätt transportslag. Jag
              tycker att vi har en tydlig sådan ambition i propositionen.
            </seg>
            <seg n="18c5a1fe">
              Att vi inte i propositionen pekar ut till exempel de strategiska
              hamnar vi ser framför oss beror på att vi vill se ett samarbete
              mellan näringen, hamnens ägare och staten. Vi ser framför oss
              ett delat ansvar för utvecklingen i de strategiska hamnarna. Då
              måste det bygga på ett samtal, en diskussion, med de parter som
              berörs.
            </seg>
            <seg n="795b8eeb">
              Om riksdagen i dag voterar om propositionen är vi beredda att
              inom bara någon vecka fatta beslut om den förhandlingsperson som
              får regeringens uppdrag att påbörja arbetet och komma fram med
              den viktiga frågan. Jag tycker själv att arbetet med de strategiska
              hamnarna och kombiterminalerna är en tung och intressant del i
              propositionen. För första gången närmar vi oss här ett politikområde
              där andra ansvarar för infrastrukturen men där regeringen tillsammans
              med Vänsterpartiet och Miljöpartiet de gröna nu har en ambition.
            </seg>
          </u>
          <note type="speaker" n="3d61908e">
            Anf. 12 ELIZABETH NYSTRÖM (m) replik:
          </note>
          <u who="Q4970650" xml:id="i-7ad7cf189f62719c-2" n="375e2552">
            <seg n="d1d7e423">
              Fru talman! Tack för det. Vi kan hjälpa till med den ambitionen
              i höst. Men det är synd att man väntar så länge, för näringen
              har väntat väldigt länge på att man verkligen ska komma till skott.
              Därmed är ju inte sagt att alla andra hamnar inte får finnas,
              men man kommer till skott när det gäller de viktiga hamnarna.
            </seg>
            <seg n="dd4b3bf1">
              Statsrådet nämnde förut att det skulle bli ett gemensamt biljettbokningssystem.
              För över fyra år sedan talade man om detta i Kollektivtrafikutredningen.
              Jag var i England för några veckor sedan, och då kunde jag se
              att de ordnade det ganska snart. Varför dröjer det i Sverige?
            </seg>
            <seg n="a883dce0">
              Detta med kassaservicen har vi väntat på hela våren. Varför dröjer
              det?
            </seg>
            <seg n="929bd8a4">
              Så har vi frågan om eftersupningen. Jag kan berätta för statsrådet
              att det häromdagen var en person som körde omkull med motorcykel.
              Han hade kompisar som snabbt kom och hämtade honom. Han var ganska
              illa däran, men han hade mod nog att be kompisen tala om att han
              hade blivit bjuden på en öl efter olyckan! Vi måste komma till
              skott! Varför gör vi ingenting?
            </seg>
          </u>
          <note type="speaker" n="3ca1c0c5">
            Anf. 13 Statsrådet ULRICA MESSING (s) replik:
          </note>
          <u who="unknown" xml:id="i-70356c10c2ed03c1-2" n="4547eb9d">
            <seg n="f3d897ad">
              Fru talman! Jag känner ett stöd för att staten ska gå in och
              styra mer här. Det är ju det som Elizabeth Nyström efterfrågar.
            </seg>
            <seg n="657aed52">
              Vi har kanske haft för stor tilltro till att de aktörer på marknaden
              som kör persontrafik kollektivt själva skulle ha ett intresse
              och se det som sitt uppdrag att faktiskt samordna sig. Vi har
              litat på att marknadens aktörer löser detta själva. Men det går
              inte.
            </seg>
            <seg n="a08f14cf">
              Vi är nu beredda att gå in och styra detta mer. Vi ska sätta
              kunden och resenären i centrum. Det är hopplöst om vi som resenärer
              inte kan samordna vår biljettbokning. Nu går vi fram med det.
            </seg>
          </u>
          <note type="speaker" n="edd0add2">
            Anf. 14 SVEN BERGSTRÖM (c) replik:
          </note>
          <u who="Q5573582" xml:id="i-fca82183f654ac30-1" n="62cfd49e">
            <seg n="59cb18b0">
              Fru talman! Det finns två saker som förenar den nuvarande infrastrukturministern
              Ulrica Messing och den tidigare, Björn Rosengren. De är båda väldigt
              vältaliga.
            </seg>
            <seg n="e26e71b6">
              Men när det kommer till verkligheten och praktiken händer det
              inte särskilt mycket. Björn Rosengren sade när han för ungefär
              fem år sedan presenterade den stora infrastrukturplanen att det
              var endast bristen på grävskopor och entreprenadmaskiner som satte
              gränser för hur enormt mycket man skulle satsa. Ulrica Messing
              talade om jättekliv framåt när man fastställde planen om infrastruktur
              för något år sedan. Trots detta är det återkommande temat i den
              transportpolitiska propositionen, Moderna transporter , att man
              ska utreda, utreda och utreda. Det är stora ord i regeringens
              politik, men det saknas handlingskraft.
            </seg>
            <seg n="ba951af5">
              Nu ska jag ge Ulrica Messing chansen att vara precis på några
              punkter som jag har tagit upp med henne tidigare. Hur går det
              med frågan om stickspåren till industrin? Det är en viktig fråga
              för att man ska kunna föra över fler transporter från vägar till
              järnvägar. I mitt anförande redovisade jag att utvecklingen här
              går åt fel håll. Godstransporter, även på långa avstånd, läggs
              över på väg. Nu går nästan 50 % av det totala transportarbetet
              på väg, medan sjöfarten ligger på en tredjedel och tågen har mindre
              än 20 %. Kan vi få ett besked från Ulrica Messing om att regeringen
              inte tänker lägga ökade kostnader på småindustrierna för att de
              ska få använda stickspåren?
            </seg>
            <seg n="fd885688">
              Sedan vill jag ta upp detta med avregleringen. Jarl Lander var
              tydlig om att det nu är tvärstopp för en fortsatt satsning på
              mångfald i tågtrafiken. Ger regeringen verkligen klara besked
              i retoriken? I EU bejakar man ju mångfald och fortsatt avreglering,
              men på hemmaplan i Sverige är det nu tvärstopp.
            </seg>
            <seg n="c89b7e23">
              Tycker inte Ulrica Messing som jag att det har blivit mycket
              bättre stuns i SJ sedan man fick andra aktörer som satte blåslampan
              i ändan på dem? Jag minns den tiden man fick stå med mössan i
              hand och be att få köpa en biljett i bästa fall på SJ:s tågstationer.
              Nu är det ett helt annat servicetänkande också hos SJ. Det är
              tack vara att vi har haft Tågkompaniet och BK Tåg och andra som
              har visat att man kan köra tågtrafik på ett bra sätt.
            </seg>
          </u>
          <note type="speaker" n="69f4e7e7">
            Anf. 15 Statsrådet ULRICA MESSING (s) replik:
          </note>
          <u who="unknown" xml:id="i-70356c10c2ed03c1-3" n="4547eb9d">
            <seg n="255759a4">
              Fru talman! Jag var oerhört tydligt i min inledning i debatten.
              Jag sade att vi nu föreslår att vi följer de marknadsöppningar
              som EU:s transportministrar fattat gemensamt beslut om när det
              gäller chartertrafiken och nattågstrafiken. Men där sätter vi
              också stopp. Jag ser ingen anledning till att Sverige, som Peter
              Pedersen uttryckte det, ofta ska vara bäst i klassen och dessutom
              först att genomföra olika förslag.
            </seg>
            <seg n="c46ae1df">
              Vi har varit väldigt tidiga och snabba att genomföra många stora
              avregleringar. En del av dem har varit väldigt lyckosamma. Andra
              har varit lite svårare. All avregleringen kräver också tydliga
              spelregler. Vi har i efterhand fått gå in och styrt upp just de
              spelreglerna. Vi kommer inte att genomföra fler avregleringar
              i Sverige förrän det också sker gemensamt inom de andra medlemsländerna
              inom EU.
            </seg>
            <seg n="03cf1b25">
              Sedan gäller det frågan om stickspår till industrispår, som Sven
              Bergström också nämnde tidigare i en frågestund. Banverket har
              nu remitterat ut ett nytt förslag till kostnadsfördelning till
              alla dem som har en överenskommelse eller ett avtal med Banverket
              att använda just stickspår och industrispår. Det har alla företag
              nu en chans att tycka till om till Banverket.
            </seg>
            <seg n="8359c06c">
              När Banverket har fått in de synpunkterna kommer det att presentera
              sin slutliga bedömning för mig och för departementet hur det vill
              att kostnadsfördelningen ska se ut. Jag har inte tagit del av
              det material som har gått ut på remiss. Men jag kommer att få
              ta ansvar för det som sedan ska bli ett beslut.
            </seg>
            <seg n="eaa321e6">
              Där kommer jag att vara noga med att vi inte inför avgifter och
              kostnader som på något sätt försvårar att få över mer av gods
              på järnväg. Jag vill se en fortsatt positiv utveckling när det
              gäller gods på järnväg. Vi ligger ganska bra till i dag i den
              frågan om man jämför med andra EU-länder, men det är inte tillräckligt
              bra.
            </seg>
          </u>
          <note type="speaker" n="38287bcf">
            Anf. 16 SVEN BERGSTRÖM (c) replik:
          </note>
          <u who="Q5573582" xml:id="i-fca82183f654ac30-2" n="62cfd49e">
            <seg n="70246a94">
              Herr talman! Jag tackar för det halva löftet. Det ska inte försvåras,
              säger Ulrica Messing, när det gäller industrins möjligheter att
              få ut gods på järnväg. Det är bra det. Men det är ändå lite halvhjärtat
              när vi ser, som jag tidigare sade, att utvecklingen går åt fel
              håll. Vi får över mer gods på vägarna och mindre proportionerligt
              sett på sjöfart och järnvägen.
            </seg>
            <seg n="caa72865">
              Vi talar om att vi vill ha över mer gods på mer miljöriktiga
              transporter, och i synnerhet på långa avstånd. Jag utgår från
              att Ulrica Messing fortsätter med detta, om hon nu får möjlighet
              att hantera frågan innan valet. Sedan hoppas jag att det är en
              annan minister.
            </seg>
            <seg n="3b3633ca">
              När det gäller avregleringen och mångfalden är det en rätt märklig
              argumentation från regeringens sida. Man har en retorik, men det
              är under galgen man följer med inom EU på detta med avregleringen.
              Det är lite märkligt. För nattågstrafik och chartertrafik vill
              man ha det, och för försök i Norrland kan man också tänka sig
              flera aktörer.
            </seg>
            <seg n="dd0e63ae">
              Man tror ändock inte i grunden på att det är bra med mångfald
              och flera aktörer när det gäller att främja och utveckla järnvägstrafiken.
              Är det så att ni tror att det gamla SJ med monopol och statligt
              ägande är framgångsreceptet på det här området? Då blir jag lite
              fundersam och orolig. Det är något slags omvändelse under galgen.
              Om EU tvingar oss till det kan vi tänka oss att vara med men inte
              annars.
            </seg>
            <seg n="92cefbad">
              Jag skulle gärna se att Ulrica Messing sade någonting om det
              Claes Roxbergh var inne på. Det finns faktiskt problem på området.
              Det gäller utvecklingen totalt sett för långväga transporter.
              Vi har bullerproblemen. Vi har misslyckats med nollvision och
              annat. Det är mycket som återstår att göra på transport- och infrastrukturområdet
              för att vi ska få en god utveckling.
            </seg>
          </u>
          <note type="speaker" n="93c89f44">
            Anf. 17 Statsrådet ULRICA MESSING (s) replik:
          </note>
          <u who="unknown" xml:id="i-70356c10c2ed03c1-4" n="4547eb9d">
            <seg n="efe9be11">
              Herr talman! Vi har aldrig haft så mycket avreglering på järnvägstrafik
              som vi har just nu. Vi har genomfört det med måtta och förnuft.
              Jag har ingen övertro att det skulle bli mycket lättare att åka
              i järnvägstrafiken om vi hade hundra som konkurrerade om samma
              spår än vad vi har i dag.
            </seg>
            <seg n="ab109bb0">
              Jag har stor respekt för det största problemet när tågen till
              exempel inte går i tid i dag. Det beror inte alltid på operatören
              som kör utan på det faktum att det är trångt på spåren.
            </seg>
            <seg n="5b6d3d98">
              Jag hade en bra genomgång i går med Banverket och SJ. Jag kan
              ta ett exempel. När man byggde järnvägen genom Helsingfors på
              1870-talet var det byggt och dimensionerat för åtta tåg per dag.
              I dag på samma räls och med samma kapacitet går det 497 tåg per
              dag.
            </seg>
            <seg n="b64a098d">
              Detta är den stora utmaningen. Vi har inte byggt ut spåren i
              den takt som vi har sett ökningen på framför allt persontrafiken.
              Det måste vi bygga i kapp. Trafiken på Svealandsbanan har ökat
              med 600 % de senaste tio åren.
            </seg>
            <seg n="1393dd08">
              Jag vill bejaka den utvecklingen. Men då måste man också investera
              i infrastrukturen. Det tror jag är den allra viktigaste satsningen
              för att öka tilltron och få fler att resa ännu mer.
            </seg>
            <seg n="aa7bc021">
              I propositionen pekar vi på många viktiga åtgärder för att underlätta
              att få rätt gods på rätt transportslag. En sådan viktig åtgärd
              är naturligtvis arbetet med kombiterminaler. Det handlar om att
              knyta ihop godsstråken och att arbeta mycket mer med logistik.
            </seg>
            <seg n="239d4827">
              I dag finns det inget annat transportslag som kan konkurrera
              med vägen när det handlar om just-in-time . Vi vet att alla slåss
              om marginaler, och tidsaspekten är oerhört viktig. Jag vill att
              man också ska kunna lita på just-in-time när man kör gods på järnvägen
              och på sjöfarten. Vi vill hjälpas åt för att knyta ihop den ambitionen.
            </seg>
          </u>
          <note type="speaker" n="09413819">
            Anf. 18 JOHNNY GYLLING (kd) replik:
          </note>
          <u who="Q5779628" xml:id="i-1ee0f2062420f53c-0" n="a54e683b">
            <seg n="0987d3a9">
              Herr talman! I mitt anförande tog jag upp några krav som vi i
              allianspartierna ställt när det gäller kampen mot rattfylleriet.
              Det är ett allvarligt problem i trafiken. Droger och bilkörning
              hör inte ihop. Jag vet att ministern skriver under på det, och
              jag vet att vi i partierna här i riksdagen är väldigt överens
              om att vi ska ta avstånd från droger i trafiken.
            </seg>
            <seg n="a468dc1e">
              Varför kan inte majoriteten och regeringen ta till sig de förslag
              som vi har lagt fram? I trafikutskottet vill inte majoriteten
              diskutera det, utan man hänvisade till ett betänkande som presenterades
              tidigare. Jag ska upprepa de kraven som vi har skrivit om i motionen
              och be att ministern kommenterar dem.
            </seg>
            <seg n="6dcb4c33">
              Det handlar om hårdare tag för att markera avstånd mot rattfylleri
              men också om att hjälpa de människor som har fastnat i missbruk.
            </seg>
            <seg n="99ecab84">
              Det första gäller att grovt rattfylleri ska leda till frihetsberövande
              straff som princip.
            </seg>
            <seg n="de7bce4c">
              Det andra är att vållande till annans död genom rattfylleri ska
              kunna tillämpas i brottsbalken.
            </seg>
            <seg n="3e1f5bd9">
              Det tredje är att obligatoriska behandlingsprogram ska upprättas
              som påföljd när man har åkt fast för rattfylleri.
            </seg>
            <seg n="13632cb8">
              Det fjärde är att alkolås ska krävas för att få körkortet tillbaka.
            </seg>
            <seg n="2c73f5d8">
              Det femte är en lag mot så kallad eftersupning. Det hörde vi
              ett exempel på tidigare här från Elizabeth Nyström vad det innebär.
            </seg>
            <seg n="133c872a">
              Min fråga till ministern är: Tänker ministern ta till sig de
              här tankarna?
            </seg>
          </u>
          <note type="speaker" n="a719bf87">
            Anf. 19 Statsrådet ULRICA MESSING (s) replik:
          </note>
          <u who="unknown" xml:id="i-70356c10c2ed03c1-5" n="4547eb9d">
            <seg n="14c9eda8">
              Herr talman! Jag vill börja med den sista frågan som Johnny Gylling
              ställer, frågan om eftersupning. Vi har under Justitiedepartementet
              haft en utredning som tittat på de förslagen. Den landade i att
              inte föreslå en lagskärpning just i frågan om eftersupning.
            </seg>
            <seg n="2a18a0d0">
              Man landade i det efter att ha talat med rättsliga instanser
              och polisen själv som menade att det är ett oerhört litet problem.
              För de 12 % av alla som åker fast för rattfylleri som hänvisar
              till eftersupning kan man med modern teknik motbevisa och se om
              man har gjort rätt eller fel.
            </seg>
            <seg n="d6b673c3">
              Jag är inte rätt person att bedöma om de påståendena är rätta.
              Men just förslagen om eftersupning är nu ute på remiss. Vi kommer
              på Näringsdepartementet att följa det arbetet noga. Jag tycker
              att det är en viktig fråga. Som politisk signal är det ingen tvekan
              om att en sådan förändring i lagstiftningen skulle vara en stark
              signal. Jag är i dag inte beredd att ta ställning till det. Jag
              kommer att läsa vad remissinstanserna pekar på.
            </seg>
            <seg n="a9e7916b">
              Jag är däremot väldigt positiv till det försök vi arbetar med
              nu att erbjuda kvinnor och män som åker fast för rattonykterhet
              försök med alkolås och vård och behandling. Man får i stället
              behålla körkortet under en tid. Men det bygger på att man också
              har vård och behandling.
            </seg>
            <seg n="2851ff90">
              Jag tror inte att alkolås i sig hjälper någon som har missbruksproblem
              med alkohol eller med andra droger. Men det gäller just kombinationen
              alkolås, vård och behandling. Nu har vi vidgat det försöket från
              tre län till hela landet. Vi kommer att fortsätta att arbeta med
              de frågorna i en kombination.
            </seg>
            <seg n="66eafaff">
              Det pågår också en översyn när det gäller straffskalan. Som Johnny
              Gylling vet tycker jag själv att vi har varit defensiva och i
              praktiken underminerat skalans värde eftersom vi inte har ändrat
              till exempel böter och avgifter i den takt som jag skulle ha önskat.
            </seg>
            <seg n="bafd6b73">
              Nu kunde vi höja en del av bötesbeloppen i den trafiksäkerhetspolitiska
              propositionen. Men det är inte möjligt för oss att göra en ny
              bedömning av straffsatserna bara kopplat till trafikbrott. De
              ska ses i ett sammanhang där man begår andra typer av brott i
              samhället, till exempel grova våldtäkter, mord eller rån. Straffskalan
              håller ihop i Sverige.
            </seg>
          </u>
          <note type="speaker" n="bd5af4dd">
            Anf. 20 JOHNNY GYLLING (kd) replik:
          </note>
          <u who="Q5779628" xml:id="i-1ee0f2062420f53c-1" n="a54e683b">
            <seg n="4debedc8">
              Herr talman! Jag tackar ministern för svaren. Det är klart att
              ministern kan låta ganska positiv till förslagen, men jag tycker
              ändå inte att ministern och regeringen har varit tillräckligt
              offensiva i kampen mot rattfylleriet. Ta till exempel försöksprogrammet
              med alkolås, som ministern nämnde. Det ska ju pågå i flera år
              till. Jag tycker att det nu har pågått så pass länge att man har
              ett facit. Man borde kunna slå till nu och införa ett obligatorium
              direkt. Det vill vi i alliansen göra.
            </seg>
            <seg n="5173c58a">
              Herr talman! Jag ska använda den sista minuten till att ställa
              en annan fråga, om hur vi ska få bättre miljö. Vi har ett förslag
              i allianspartierna om att höja skrotningspremien kraftigt för
              att få bort många gamla bilar från trafiken. Det är de som släpper
              ut de allra giftigaste avgaserna. Innan producentansvaret träder
              i kraft 2007 skulle man kunna göra en offensiv denna höst och
              erbjuda människor 4 000 kr för att lämna in sina gamla skrotbilar
              till skroten och på så vis få bort dem ur trafiken. På så sätt
              kan man ge människor en morot för att skaffa sig en lite nyare
              bil. Vad är ministerns kommentar till det förslaget?
            </seg>
          </u>
          <note type="speaker" n="a55c4257">
            Anf. 21 Statsrådet ULRICA MESSING (s) replik:
          </note>
          <u who="unknown" xml:id="i-70356c10c2ed03c1-6" n="4547eb9d">
            <seg n="7d76cc5c">
              Herr talman! Jag vill börja med att säga till Johnny Gylling
              att det inte är så att vi inte gör andra saker också när det gäller
              frågan om alkolås. Om bara några veckor kommer vi att få förslaget
              om hur man kan införa alkolås i svenska fordon tunga fordon och
              personfordon långt tidigare. Vi har dessutom drivit frågan i EU.
              I dag är frågan om alkolås en teknisk specifikation som uppfattas
              som ett handelshinder. Jag vill att vi ska få EU:s hela stöd för
              att gå fram ensidigt i Sverige och kräva att vi kan införa alkolås
              i våra tunga fordon.
            </seg>
            <seg n="14617a5e">
              Jag kommer att ha ett frukostmöte på fredag med kommissionär
              Jacques Barrot. Vi deltar båda i en internationell sjöfartskonferens.
              Då ska vi bland annat diskutera just frågan om alkolås.
            </seg>
            <seg n="31334975">
              Vi gör alltså många andra saker, och här pågår en fantastiskt
              positiv utveckling.
            </seg>
            <seg n="fde355b2">
              Vi har också valt att ha fokus på att stötta och skynda på intresset
              hos oss konsumenter för att köpa mer av miljövänliga bilar. Vi
              har gjort det till exempel via skattelagstiftningen, som gynnar
              handeln med mer miljövänliga fordon. Det har varit vårt fokus
              i stället för att missgynna dem som inte är miljövänliga.
            </seg>
            <seg n="7a9813cd">
              Det råder ingen tvekan om att det som Johnny Gylling föreslår
              är sympatiskt. Men jag har inte de pengarna, och därför är jag
              i dag inte heller beredd att säga att jag kommer att införa det.
            </seg>
          </u>
          <note type="speaker" n="5523d5fe">
            Anf. 22 RUNAR PATRIKSSON (fp) replik:
          </note>
          <u who="Q6037205" xml:id="i-4a0bf62e8d1846ce-1" n="153ea418">
            <seg n="7975d32f">
              Herr talman! Det finns så många frågor som man skulle vilja ta
              upp med infrastrukturministern i dag. Men jag kommer att koncentrera
              mig på det som var huvuddraget i mitt anförande alternativa finansieringar.
            </seg>
            <seg n="7e45cea2">
              Jag vill att infrastrukturministern tänker igenom ett svar. Det
              sades inte ett ord om någon alternativ finansiering. Vi upplever
              från alliansens sida att det är någon form av låsning här, där
              vi ser en öppning och en möjlighet att skapa mer byggande av framför
              allt vägar i Sverige. Detta kommer att vara huvudrubriken på det
              som jag vill ha svar på tillsammans med frågan om hur infrastrukturministern
              ser på de kommunala förskotteringarna. Detta är de två frågor
              som gäller från början.
            </seg>
            <seg n="e60a4320">
              Jag vill också kommentera ett par tre saker som har kommit fram
              genom inte minst infrastrukturministerns eget tal om detta med
              allmänna kommunikationer. Det blir en liten rädsla hos mig. Det
              har gått ett rykte nu om att vi ska stärka de allmänna kommunikationerna
              på ett sätt som innebär att det finns en risk för försämrade bilavdrag
              i de områden av Sverige där de allmänna kommunikationerna aldrig
              kommer att kunna fungera på grund av det läge som man har i dessa
              områden. Är detta rykte sant?
            </seg>
            <seg n="ebb4c9bf">
              Jag måste också få kommentera en annan liten sak. Det gäller
              avregleringen av järnvägen. Det är lite festligt ändå. Jag bor
              åtta mil från närmaste järnväg, som går mellan Helsingfors och
              Oslo. Trafiken där har stoppats. Nu går det fem bussar per dag
              mellan Helsingfors och Oslo förbi mig. Det är Säfflebussen, som
              ägs av Norges statsbanor. Tänk på det!
            </seg>
          </u>
          <note type="speaker" n="896d82ba">
            Anf. 23 Statsrådet ULRICA MESSING (s) replik:
          </note>
          <u who="unknown" xml:id="i-70356c10c2ed03c1-7" n="4547eb9d">
            <seg n="31538edf">
              Herr talman! Eftersom trafiken ska vara kommersiellt lönsam kan
              det bli så ibland.
            </seg>
            <seg n="8d507130">
              Jag ska först kommentera det som Runar Patriksson frågar om alternativ
              finansiering. Regeringen har redan i dag flera typer av alternativ
              finansiering. Det som har varit utgångspunkten när vi ska finansiera
              en väg, en järnväg eller en bro är alltid att fundera över hur
              det blir billigast. Vi bygger vår infrastruktur med skattepengar,
              och jag vill använda varenda skattekrona så effektivt som möjligt.
              Om vi vill bygga snabbare än via statsbudgeten finns det i dag
              inget billigare sätt än att låna via Riksgälden. Det är ett sätt
              att ha alternativ finansiering. Ett annat sätt är till exempel
              Svinesundsbron eller Öresundsbron, där man betalar infrastruktur
              via avgifter.
            </seg>
            <seg n="d50258d8">
              Vi har alltså redan i dag alternativa finansieringsformer. Jag
              är positiv till dem.
            </seg>
            <seg n="58d5d174">
              När det gäller kommunala förskotteringar är det oerhört viktigt
              att säga att det inte finns någon kommun, något län eller någon
              region som via förskottering köper sig före i kön. Det råder ibland
              en oro för det runtom i landet. Det är bara de kommuner, de län
              eller de regioner som har sitt infrastrukturobjekt näst i tur
              som har en chans att förskottera och därmed börja bygga lite tidigare.
              Det kan ibland vara tre månader, ibland ett halvår eller ibland
              till och med ett år. Men man kan inte köpa sig förbi de andra
              infrastrukturobjekten i kön. Jag tycker att varje kommunal företrädare
              själv måste bestämma om man tycker att det är värt pengarna att
              låna ut dem under den tiden till Vägverket. Jag är medveten om
              att pengarna i en kommun ska räcka till mycket.
            </seg>
            <seg n="e8697691">
              Vi kommer inte att försämra förutsättningarna för bilen. Det
              gläder mig att Runar Patriksson är mån om det. Runar Patrikssons
              eget parti står ju bakom de förslag som alliansen har skrivit
              under. De innebär att man ska föra över kostnader från sjukskadeförsäkringen
              och den allmänna sjukförsäkringen till en privat trafikförsäkring
              om det händer dig eller mig något i trafiken. Det om något kommer
              att kosta oerhört mycket pengar för privatbilister.
            </seg>
          </u>
          <note type="speaker" n="f30a0954">
            Anf. 24 RUNAR PATRIKSSON (fp) replik:
          </note>
          <u who="Q6037205" xml:id="i-4a0bf62e8d1846ce-2" n="153ea418">
            <seg n="b119781c">
              Herr talman! Det var glädjande att höra det sista. Jag hoppas
              verkligen att vi får uppleva om det nu är så att Ulrica Messing
              får vara kvar på posten som har med infrastruktur att göra att
              man klarar att stå emot trycket från Vänsterpartiet och Miljöpartiet
              i den frågan. Vi har ju kunnat lyssna på en kongress under helgen
              och blivit oroliga i frågan om avdragsmöjligheten. Det är en viktig
              fråga i svensk glesbygd att bilens möjligheter att frakta oss
              runt inte försämras. Det är en livskvalitet och en levnadsstandard.
              Likheten med försäkringsfrågan är en annan fråga som egentligen
              inte har med avdragsmöjligheten att göra.
            </seg>
            <seg n="ef7864b1">
              Jag vill återkomma till tjälsäkringspengarna, som det inte sades
              ett ord om i dag. Jag nämnde de alternativa finansieringarna i
              mitt anförande. Är infrastrukturministern villig att ta fram något
              stort projekt för till exempel den nordiska triangeln mellan Oslo
              och Helsingfors eller Oslo och GöteborgKöpenhamn när det gäller
              byggandet av en vägsträcka med alternativa finansieringar? Då
              kan vi få loss pengar.
            </seg>
            <seg n="187ff474">
              Trots att vi har fått en rubrik i statsbudgeten som lyder tjälsäkringspengar
              säger man runtomkring i Sverige speciellt i de län där tjälsäkringsproblemen
              och bärighetsproblemen är störst att man inte har fått något speciellt
              tillägg efter det att denna rubrik kom till. Här står åkarna runtomkring
              stilla med sina tremiljonersekipage under kanske sex sju veckor
              per år därför att vägen inte är framkomlig. Ska den nuvarande
              regimen se till att Sveriges vägar blir åtkomliga och farbara
              året om?
            </seg>
          </u>
          <note type="speaker" n="c665297a">
            Anf. 25 Statsrådet ULRICA MESSING (s) replik:
          </note>
          <u who="unknown" xml:id="i-70356c10c2ed03c1-8" n="4547eb9d">
            <seg n="5e52de38">
              Herr talman! Nu är vi inne på det fjärde året av en tolvårsperiod.
              Visst ska vi investera i både vägar och järnvägar! Under de här
              tolv åren har vi avsatt 17 miljarder kronor riktat just till tjälsäkring
              och bärighet. För första gången någonsin har vi också sagt, erkänt
              och konstaterat att det inte bara är i norra Sverige som man har
              tjälsäkringsproblem. Vi viker också pengar till delar av västra
              Götaland, det vill säga Dalsland, som har stora problem med detta.
              Så visst finns det mer pengar till tjälsäkring, och därmed också
              bärighet, i de planer som vi nu har än vad det har funnits tidigare.
            </seg>
            <seg n="2128841c">
              Sedan tycker jag att det är bra att Runar Patriksson diskuterar
              villkoren för bilägare. Nu lovade jag att verka för att inte förändra
              och försämra villkoren för de enskilda. Jag vill se hur transportslagen
              kan komplettera varandra. Jag vet att man är beroende av bilen
              i delar av vårt land. Det innebär inte att jag inte också vill
              satsa på kollektivtrafiken. Jag vill att de ska komplettera varandra.
              Men jag tycker att Runar Patriksson hade haft ett utmärkt tillfälle
              att också lova bilägarna att ta avstånd från det förslag som alliansen
              har lagt fram om att man ska flytta kostnaderna från den allmänna
              sjukförsäkringen till en privat. Det betyder flera tusen kronor
              för enskilda bilägare om det skulle bli verklighet. Det är ett
              dråpslag mot bilismen.
            </seg>
          </u>
          <note type="speaker" n="90d4b3c2">
            Anf. 26 JAN-EVERT RÅDHSTRÖM (m):
          </note>
          <u who="Q6086417" xml:id="i-5877f7ebe8d7e4aa-0" n="8e38f9b7">
            <seg n="a7fc0c95">
              Herr talman! Min kollega Elizabeth har i sitt inlägg i den här
              debatten tidigare i dag på ett tydligt sätt redovisat tomheten
              i det här betänkandet. Jag hävdar fortfarande att det är en tomhet,
              oavsett vad Jarl Lander vill försöka göra gällande.
            </seg>
            <seg n="c4772c3c">
              Vi har tidigare i kammaren beslutat att de samhällsekonomiska
              kostnaderna för de olika transportslagen ska vara vägledande i
              utformningen av skatter och avgifter. Det är en bra princip som
              vi kan ställa upp på, men så är ju inte alls fallet i verkligheten.
            </seg>
            <seg n="69234dc3">
              Konkurrensneutralitet mellan transportslagen är en förutsättning
              för ett effektivt godstransportsystem. Det är därför av högsta
              vikt att åtgärda obalansen i transportslagens kostnadsansvar så
              att några transportslag inte belastas med för höga kostnader.
              En sammanställning av internaliseringsgraden för att belysa konkurrensneutraliteten
              mellan transportslagen togs fram på uppdrag av Godstransportdelegationen.
              Detta gjordes av Sika. Beräkningarna visar att järnvägen är det
              transportslag som betalar minst andel av sina samhällsekonomiska
              kostnader, medan sjöfarten betalar mest. Spelreglerna måste givetvis
              vara desamma för de olika transportslagen.
            </seg>
            <seg n="a3eea08b">
              För att upprätthålla konkurrensneutralitet är det viktigt att
              politiker inte ändrar spelregler hela tiden. Det går inte med
              den bästa vilja i världen att påstå att regeringens politik syftar
              till att upprätthålla konkurrensneutralitet mellan våra transportslag.
              Vi har sett hur exempelvis banavgifter har sänkts för järnvägen,
              medan flyget påförts extra kostnader i form av skatt på flygresor,
              och vägtransporter utsätts för ständigt ökade kostnader.
            </seg>
            <seg n="58d30552">
              Det är viktigt att samhällsekonomiska analyser görs inför infrastrukturbeslut,
              men alltför ofta får renodlat partipolitiska hänsynstaganden alldeles
              för stort inflytande. Analyser av ett antal projekt visar att
              det finns en skillnad mellan de projekt som är samhällsekonomiskt
              lönsamma och de som faktiskt genomförs. Det är tveksamt om vänsterkartellens
              ensidiga fokusering på järnvägen framför vägnätet är samhällsekonomiskt
              motiverat. Denna ekonomiska prioritering innebär att anslagen
              till järnvägssatsningar ökar otroligt kraftigt fast de stora behoven
              enligt Vägverket och Godstransportdelegationen ligger på vägsektorn.
            </seg>
            <seg n="1bd4fd2e">
              I och med att partipolitiska överväganden alltför ofta får för
              stort inflytande vid infrastrukturbeslut och förhindrar de mest
              samhällsekonomiskt lönsamma lösningarna motverkas faktiskt konkurrensneutralitet
              och valfrihet för kunden.
            </seg>
            <seg n="88f9adee">
              Herr talman! I betänkandet föreslås att regeringen ska utarbeta
              en teknisk specifikation av ett möjligt svenskt kilometerskattesystem.
              Vi vill framhålla vikten av att Sverige inte ensidigt inför en
              kilometerskatt utan att varje betydande förändring genomförs i
              samverkan med våra grannländer och den krets av länder som i dag
              samverkar kring vägavgifter. En harmonisering av skatterna för
              godstransporter på väg är angelägen med den nödvändiga inriktningen
              att Sveriges beskattning av vägtransporter inte får medföra konkurrensnackdelar
              jämfört med övriga EU-länder.
            </seg>
            <seg n="c0186c45">
              Det är också av största vikt att en förändrad beskattning av
              vägtrafiken inte innebär ytterligare beskattning. Om och när kilometerskatten
              blir aktuell bör en motsvarande nedsättning av skatten på diesel
              och andra skatter genomföras. Skattebördan på trafiken har ökat
              betydligt på senare år med allvarliga konsekvenser för transportmöjligheterna.
              Det är väl knappt någon som kan tro att det är aktuellt med skattesänkningar
              med den majoritet som i dag sitter i riksdagen.
            </seg>
            <seg n="5dbfa2db">
              Sverige är inte ett isolerat land. Vi är med i EU, och det har
              lett till att svenska transportföretag verkar under internationell
              konkurrens. Trots denna utveckling lyser åtgärder för att förbättra
              villkoren för svenskt näringsliv med sin frånvaro i det förslag
              och det betänkande som finns.
            </seg>
            <seg n="54eed6f7">
              Nu senast fick vi veta att regeringen ansökt om anstånd hos kommissionen
              för förbud mot utländska åkare att tillfälligt köra gods i Sverige,
              så kallat cabotage. Det undantag som Sverige tillämpar innebär
              i praktiken att utländska åkare utestängs från den svenska godstransportmarknaden.
              Regeringen är naturligtvis oroad över vad som händer när utländska
              åkare konkurrerar med svensk åkerinäring som har ett väsentligt
              högre kostnadsläge, inte minst till följd av ett skattetryck som
              drastiskt avviker från många andra länders.
            </seg>
            <seg n="8bd5873d">
              Även om jag kan förstå regeringens önskan att skydda svensk åkerinäring,
              kvarstår det faktum att om två år försvinner undantaget. Då kommer
              svensk åkerinäring att möta konkurrens från omvärlden. Därför
              efterlyser jag åtgärder från regeringen för att stärka den svenska
              åkerinäringens konkurrenskraft. Regeringen har totalt missat att
              komma med förslag som stärker denna viktiga näring under de två
              år som vi har haft ett svenskt undantag mot cabotage från de nya
              medlemsländerna.
            </seg>
            <seg n="4bd8fada">
              Även om jag inte tror att någon av ledamöterna från vänstermajoriteten
              kan komma med några tankar om hur den svenska åkerinäringen ska
              kunna stärkas, finns det all anledning att lyfta upp frågan, om
              inte annat så för att klarlägga att den nuvarande regeringen inte
              har några förslag. Det är två år kvar. Två år har gått, och då
              hände ingenting. Ni vet att det inte blir någon ny dispens. Tala
              om vad ni har tänkt göra!
            </seg>
            <seg n="be744559">
              Regeringen kan inte som strutsen sticka huvudet i sanden och
              hoppas att problemen för den svenska åkerinäringen försvinner.
              Det kommer inte att hända. Snarare står vi inför en framtid där
              konkurrensen skärps än mer, och då måste svenska företag få bättre
              konkurrensvillkor.
            </seg>
            <seg n="97d66de4">
              I stället för framåtsyftande politiska förslag för att främja
              transporter lyfts ensidigt vägtransporternas miljöpåverkan fram.
              Det hade varit förtjänstfullt om regeringen hade haft några konkreta
              förslag för att stärka svensk åkerinäring. Vi i alliansen inser
              och förstår att Sverige inte kan ha ett skattetryck på transporttjänster
              som drastiskt avviker från omvärlden. Vi har också förslag på
              detta område. På sikt måste skattetrycket justeras nedåt så att
              inte svensk åkerinäring blir prissatt ur marknaden.
            </seg>
            <seg n="c10fb7f2">
              Vi har nämnt dieselskattesänkningen som ett konkret exempel för
              att göra transportnäringen mer konkurrensmässig. Det finns fler
              förslag.
            </seg>
            <seg n="540a175f">
              Eftersom vi inom alliansen tar upp olika delområden avstår jag
              från att tala om alla de viktiga frågor som vi skulle vilja se
              förslag på i det här betänkandet, men jag kan ju rekommendera
              alla, även Jarl Lander, att i första hand läsa reservationerna.
              Där finns betydligt mer matnyttigt än det gör i själva betänkandet.
              Det är inte fråga om hårklyverier, utan det är rent konkret vad
              vi tycker.
            </seg>
            <seg n="4a93b588">
              Jag vill ändå ta upp vår reservation om trafikforskning och innovation.
              Där tar vi bland annat upp problematiken kring nya tekniska innovationer.
              Faktum kvarstår det har vi framfört i vår reservation att i dagens
              regelverk finns inga möjligheter till dispenser från myndigheternas
              sida för att tillåta nya uppfinningar i vår trafikmiljö. Vi kan
              i dag se nya typer av transportslag som ser dagens ljus. Ljuset
              lyser över hela Europa, för där är det tillåtet med innovationer.
              Jag tänker då exempelvis på den nya Segway som vi kan se i Helsingfors
              vid några enstaka tillfällen och som faktiskt till och med polisen
              använder i övriga europeiska länder. Tror ni att samma tekniska
              idéer kan få se dagens ljus i Sverige? Icke! Här går det inte
              att få dispenser, utan här sätter byråkratin käppar i hjulet.
              Människor som kanske är handikappade eller människor som i särskilt
              hög grad vill värna miljön kan inte få möjlighet att köpa dessa
              och använda dem. Vi har försökt förklara det i trafikutskottet,
              men majoriteten sticker huvudet i sanden och vill på intet sätt
              kännas vid problematiken. Det är kort sagt bedrövligt.
            </seg>
            <seg n="6289045e">
              Som ett litet avslutande exempel kan jag nämna utskottets krav
              på att polisen borde få göra stickprovskontroller på kabinpersonal.
              Jag måste ändå ta upp det i det sista inlägget från min sida under
              den här mandatperioden. Inte ens när det gäller en sådan liten
              men viktig åtgärd har regeringen förmått sig till att återkomma
              med konkreta förslag. Det är lätt att prata om visioner men tydligen
              omöjligt att genomföra den allra enklaste åtgärd. Hur ska vi kunna
              ha förtroende för en proposition och ett betänkande på många hundra
              sidor som inte innehåller någonting? Det är tankar och visioner,
              bör och ska, men när det gäller kabinpersonalen, där vi till och
              med har ett tillkännagivande, händer ingenting. Men när det händer
              en tragisk olycka är det lätt att ropa på åtgärder. Nu har vi
              lagt fram förslag innan något händer, men man bryr sig inte.
            </seg>
            <seg n="cc120b1d">
              Herr talman! Jag sammanfattar detta i ett enda ord: Det är bedrövligt.
            </seg>
            <seg n="46f570c4">
              Jag står givetvis bakom alla de reservationer där Moderaterna
              finns med. Elizabeth har också redan yrkat på en reservation för
              vårt partis räkning.
            </seg>
            <seg n="c745cf33">
              Jag vill naturligtvis också, i likhet med tidigare talare, tacka
              för ett otroligt gott arbete från kansliets sida. Jag vill också
              rikta ett tack till mina kolleger, som ibland tycker särskilt
              Brandin att jag i denna talarstol verkar vara på dåligt humör.
              Det är jag aldrig, Brandin, men det kan verka så ibland. Jag tycker
              att vi har en god stämning i utskottet, och jag hoppas att våra
              framtida debatter kommer att vara lika levande som hittills. Tack
              ska ni ha allihopa, och särskilt till Claes Roxbergh för det jobb
              du har lagt ned.
            </seg>
          </u>
          <note type="speaker" n="e84d83da">
            Anf. 27 CHRISTER WINBÄCK (fp):
          </note>
          <u who="Q5109205" xml:id="i-1c18cf5676f66f90-0" n="edc6cfa1">
            <seg n="f3b1cab0">
              Herr talman! Kollektivtrafiken är ett viktigt medel för att uppnå
              målet om ett långsiktigt hållbart transportsystem och att landets
              resenärer får möjlighet att på ett smidigt sätt resa och så vidare.
              Detta står i utskottets majoritetstext. Men enligt utskottets
              majoritet lämpar sig transportsystemet föga för marknadslösningar.
              Vi i alliansen tycker tvärtom. Vi tycker, och har så angett gemensamt
              i reservationer, att kollektivtrafiken kan och bör förbättras
              och att fortsatta avregleringar och ökad konkurrens är viktiga
              verktyg i detta arbete.
            </seg>
            <seg n="e9a93799">
              Jarl Lander pratade i sitt anförande om hur stora likheter det
              fanns mellan majoritetstext och reservationer. Här är väl en av
              de punkter där vi definitivt inte är eniga. Vi har också många
              andra reservationer där vi har olika synpunkter. Jarl Lander sade
              att hälften kunde ha räckt angående antalet reservationer. Vi
              säger angående propositionen att dubbelt inte hade räckt. Det
              saknas mycket innehåll.
            </seg>
            <seg n="e23bd67e">
              Jarl Lander pratade en stund om avregleringar och att ytterligare
              avregleringar inte är till godo för trafiken och sade också att
              konkurrens mellan trafikslag och inom trafikslagen mellan olika
              aktörer inte är någon fördel. Jarl Lander talade också om att
              de flesta monopol bör vara kvar och nämnde ett antal monopol:
              Bilprovningen med mera. Tyvärr glömde Jarl Lander ta med Konsum,
              som kanske också är ett monopol.
            </seg>
            <seg n="37371c91">
              Frågan är hur mycket statliga aktörer vi ska ha på området. Vi
              tror att det är viktigt att försöka hitta möjligheter till konkurrensutsättning.
              Till och med ministern sade, lite en passant men dock, för en
              stund sedan här att trafiken ska vara kommersiellt lönsam. För
              att den ska bli lönsam på kommersiella grunder krävs det också
              att det finns andra aktörer som man kan mäta sig mot, konkurrera
              med och tävla med.
            </seg>
            <seg n="fcbad5fc">
              Vi tror också att det är viktigt att kollektivtrafiken är anpassad
              efter de olika förutsättningar som råder i olika landsdelar. Vi
              har inte, och kanske inte kan ha, samma service och turtäthet
              i glesbygd som i Helsingfors, och det är heller inte nödvändigt.
            </seg>
            <seg n="cee15ade">
              Detta är ett viktigt steg på vägen mot uppfyllandet av de transportpolitiska
              målen om miljö, tillgänglighet, trafiksäkerhet, regional utveckling
              och jämställdhet. Vi anser också att kollektivtrafiken är viktig
              för att bredda arbetsmarknaderna, öka tillgängligheten till högre
              utbildning och ge människor bättre förutsättningar att arbeta
              på annan ort. Det i sin tur bidrar till att arbetslösa får jobb.
              Det är också viktigt att kollektivtrafiken byggs ut. Staten kan
              och bör ta ett utökat ekonomiskt ansvar men också, som vi har
              sagt många gånger, vara öppen för alternativa finansieringar.
            </seg>
            <seg n="e2bf8167">
              Rikstrafiken, som ansvarar för upphandling av olönsam interregional
              trafik, måste ges långsiktiga och stabila spelregler och ges bättre
              förutsättningar att utföra sitt uppdrag. Vi anser inte att ökade
              skattesubventioner är det som långsiktigt är lösningen för driften
              av kollektivtrafiken. Tvärtom måste ökade intäkter som är nödvändiga
              för att utveckla kollektivtrafik komma från en ökande skara resenärer.
              Det förutsätter att kollektivtrafiken görs så attraktiv att medborgarna
              väljer att resa med den framför exempelvis den egna bilen. Satsningar
              som förbättrar kollektivtrafikens tillgänglighet och kvalitet
              är nödvändiga och måste generellt sett prioriteras framför kortsiktigt
              sänkta biljettpriser för resenärer.
            </seg>
            <seg n="5e1dac18">
              Vi anser att kollektivtrafiken kan förbättras, som jag sade förut,
              genom avregleringar och genom att mer trafiktjänster upphandlas
              av skilda entreprenörer. Ofta kan uppkomsten av privata trafikbolag
              motverkas av att det finns kommunala aktörer och att upphandlingsproceduren
              i dag missgynnar små aktörer. Upphandlingar kan vara för stora
              för att små aktörer ska kunna konkurrera med större bolag. I fall
              som dessa har uppkomsten av konkurrens motverkats, och vi får
              alltså en snedvridning av marknaden. Fler privata aktörer måste
              släppas fram för att förbättra kollektivtrafiken, och konkurrensutsatt
              näringsverksamhet ska bedrivas av privata företag.
            </seg>
            <seg n="c35a3609">
              Samarbetet mellan kollektivtrafikhuvudmän och universitet, tekniska
              institut med mera bör utvecklas och främjas genom gemensamma forskningsprojekt
              detta för att stimulera kollektivtrafikforskning och underlätta
              implementering av befintliga forskningsprojekt i dagens verksamhet.
            </seg>
            <seg n="71976345">
              Herr talman! Funktionshindrade är också viktiga att ha med. Det
              är ett mycket angeläget område, och ökat fokus på tillgänglighet
              för dessa måste till. Vi har länge drivit frågan om handikappanpassning
              av kollektivtrafik. Vi ser det som angeläget att ytterligare åtgärder
              vidtas för att det ska bli möjligt att uppnå målet om en handikappanpassad
              kollektivtrafik.
            </seg>
            <seg n="dae074fb">
              Vi vill också uppmärksamma frågan om möjligheterna att kunna
              utnyttja en bättre fungerande taxitrafik för färdtjänst, där man
              kan ställa krav på nyinköpta taxibilars anpassning för funktionshindrade.
            </seg>
            <seg n="aee1bfdd">
              Rörlighet och valfrihet hos funktionshindrade är viktigt i alla
              åldrar, och det är viktigt att man tar den här frågan på högsta
              allvar. Färdtjänst är en viktig fråga som måste fungera, men med
              en ökad ambitionsnivå, som är av godo för dem som behöver den,
              måste vi också se över kostnaderna. Om vi här i riksdagen antar
              krav på hur det ska fungera och att kommunerna ska utföra detta
              är det viktigt att vi också ser till att man får en medelstilldelning.
              Det är inte rimligt att kommunerna får fler uppgifter utan att
              pengar följer med.
            </seg>
            <seg n="5b2f92c5">
              Det finns mycket att säga om detta, och det har varit en intressant
              debatt där jag tycker att de skillnader som finns mellan alliansens
              fyra partier och den majoritet vi har i riksdagen i dag har kommit
              fram. Trots det Jarl Lander tidigare sade känner jag att vi ändå
              tydligt har visat på skillnaden mellan oss.
            </seg>
            <seg n="c0184582">
              Det här är sista debatten för riksmötet för det här utskottet,
              och jag tackar alla mina glada och trevliga kamrater i utskottet
              så mycket. Jag riktar ett tack till utskottets personal och tack
              till ordföranden Claes Roxbergh för ett mycket gott ordförandeskap.
              Även jag vill önska alla en glad och trevlig sommar.
            </seg>
          </u>
          <note type="speaker" n="3f778389">
            Anf. 28 KARIN THORBORG (v):
          </note>
          <u who="Q4982620" xml:id="i-4b090d3c0fde7a90-0" n="7d82e010" next="i-d6a9e72174fd0ddf-0">
            <seg n="c91c5e85">
              Herr talman! Rubriken på det här betänkandet är Moderna transporter
              . Jag tänker i mitt inlägg beröra två delar som jag tycker är
              viktiga inslag i de moderna och framtida transporterna. Från Vänsterpartiets
              sida har vi också motionerat i de två frågorna.
            </seg>
            <seg n="0a9abdf7">
              Den första handlar om cykelpolitik. Det har faktiskt ingen annan
              lyft fram tidigare så jag kan väl variera debatten lite genom
              att prata om cykling.
            </seg>
            <seg n="e5deebc5">
              Det är framsynt att det finns med ett avsnitt om cykelpolitik
              i propositionen, för cykeln är ett framtidsfordon. Cykeln har
              en given plats i det hållbara resandet. Och cykeln har fått en
              renässans. Användandet ökar i Europas storstadsområden. Anledningarna
              till det är många.
            </seg>
            <seg n="6a83293f">
              Att cykla är billigt. Det är hälsosamt samtidigt som det minskar
              trängsel, buller och avgaser och kan i storstadsområdena vara
              det snabbaste färdsättet. Dessutom är det en fantastisk upplevelse
              att glida fram i landskapet på cykel.
            </seg>
            <seg n="45f438d4">
              Vi har skrivit in i etappmålen att cyklingens andel av det totala
              resandet bör öka. Men då bör man också vidta alla åtgärder man
              kan för att underlätta och för att stimulera människorna att börja
              eller att fortsätta cykla.
            </seg>
            <seg n="c61eda2f">
              Eftersom dagens nätverk har utformats utifrån bilismens behov
              krävs det förändringar i infrastrukturen. Utbyggnaden av cykelbanor
              och sammanhängande cykelbanenät måste prioriteras av Vägverket.
              Planer måste upprättas för att främja en säker och effektiv cykeltrafik.
            </seg>
            <seg n="a92f4cb8">
              Mest prioriterade bör kanske cykelvägarna till skolorna vara,
              så att det blir möjligt att cykla till skolan på ett säkert sätt.
              Börjar man cykla i ungdomen brukar man fortsätta även senare.
            </seg>
            <seg n="4b27d137">
              Även det vanliga vägnätet måste ses över så att möjligheten att
              använda vägnätet på landsbygden för säker cykling ökar. Hit hör
              också åtgärder som underlättar för resenärer att kombinera resande
              med cykel och resande med kollektivtrafik. Att det finns tillräckliga
              och bra, klimatskyddade parkeringsplatser vid järnvägs- och tunnelbanestationerna
              innebär att cykelns användningsområde ökas markant. Och att man
              ska kunna ta med sig cykeln på tåget, som man gjorde förr, borde
              Banverket kunna lösa på ett smidigt sätt.
            </seg>
            <seg n="c54cadb1">
              Jag ser fram emot en snar framtid då jag kan ta med cykeln på
              tåget när jag ska ut till landet, eller varför inte ta med cykeln
              till Helsingfors? Cyklar man i stadsmiljö inser man snart att
              framför allt där måste trafiklagstiftningen genomgå en översyn
              utifrån ett cyklistperspektiv. Reglerna för väjningsplikt i korsningar
              och vid övergångsställen, cykling mot enkelriktning, omkörningsförbud
              för bilar i samband med möte med cyklister och så vidare måste
              ses över. Jag hoppas att Vägverket snart kommer att delge sina
              resultat från den översyn som pågår så att vi snart kan få se
              förändringar på det här området.
            </seg>
            <seg n="c6ac7ef9">
              Någonting som jag vill se mer av är kampanjer när det gäller
              att uppmana till cykling. Vägverket har ett stort ansvar, men
              även kommuner, företag och näringsliv kan bidra till att fler
              cyklar. Någon form av ekonomiskt incitament för att främja cyklandet
              när det gäller arbetsresor är också önskvärt och behöver därför
              utredas.
            </seg>
            <seg n="7a0d0368">
              Vi verkar faktiskt vara eniga över partigränserna när det gäller
              cyklandets fördelar, vilket naturligtvis är mycket positivt för
              alla cykelvänner.
            </seg>
            <seg n="bdee0bf5">
              Det andra som jag tänker ta upp är frågan om jämställdhet i transportsektorn.
              Vi har ju ett sjätte delmål och nu gäller det att leva upp till
              det. Målet är fortfarande relevant. Det har inte uppfyllts. Arbetet
              behöver intensifieras. Att säga att det är trams är ett hån mot
              de kvinnor och män som vill ha jämställdhet även inom denna sektor.
            </seg>
            <seg n="6745c568">
              Eftersom jämställdhet mellan kvinnor och män skapas där normer
              formas, beslut fattas och där man fördelar resurser måste jämställdhetsperspektivet
              finnas med överallt där detta sker. Därför blir det viktigt att
              minska mäns överrepresentation på olika beslutsnivåer och i olika
              myndigheter och organisationer, där den nästan är total för tillfället.
              Etappmålet att inget kön i Trafikverkets ledningsgrupper ska ha
              en representation som understiger 40 % senast år 2010 är ett steg
              på vägen.
            </seg>
            <seg n="b442a783">
              Med tanke på att det under lång tid funnits få kvinnor inom transportsektorn
              kan det antas att strukturen har byggts upp främst från mäns intressen
              och behov. Därför krävs det en systematisk genomgång av regler
              och förhållningssätt för att säkerställa att värderingar och behov
              hos olika grupper av män och kvinnor får samma vikt. Det kan gälla
              allt från samhällsekonomiska kalkylmodeller, avdrags- och subventionssystem
              ända till synen på höga hastigheter eller trafiksäkerhet, där
              det finns skilda värderingar.
            </seg>
            <seg n="45937605">
              Transportsystemet avspeglar den uppdelning mellan könen som finns
              i samhället i stort. Det kan ta tid att förändra. För detta krävs
              medvetenhet hos alla aktörer och en strategi för att komma till
              rätta med jämställdheten.
            </seg>
            <seg n="d54ab053">
              Avsnittet i propositionen om ett jämställt transportsystem ger
              tydliga signaler. Jag tycker att den motion jag skrev i höstas
              har fått stort genomslag. Det är jag naturligtvis mycket glad
              över och hoppas att det leder till att skillnader utjämnas.
            </seg>
            <seg n="1ef03e36">
              Även jag instämmer till slut i alla de tidigare tack som har
              framförts här.
            </seg>
          </u>
          <note n="a2b947cc">
            Anf. 29 KARIN SVENSSON SMITH (-):
          </note>
          <u who="Q4982620" xml:id="i-d6a9e72174fd0ddf-0" n="7d82e010" prev="i-4b090d3c0fde7a90-0">
            <seg n="b7349fb2">
              Herr talman! Jag vill också passa på att tacka utskottet och
              kansliet för ett intressant arbete. Framför allt vill jag också
              rikta ett tack för det goda samarbete som Miljöpartiet har haft
              med Vänsterpartiet och Socialdemokraterna när det gällt att ta
              fram och åstadkomma den här propositionen.
            </seg>
            <seg n="404ee2c3">
              Inledningsvis diskuterar vi verklighetsbeskrivningen i den här
              propositionen. Jag noterade att Elizabeth Nyström i sitt anförande
              ungefär delar uppfattningen om regeringens beskrivning när det
              gäller den aktuella situationen för svensk infrastruktur. Såvitt
              jag vet ställer sig också alliansen bakom de mål vi har för infrastrukturen.
              Det var inga reservationer på något av målen, vare sig när det
              gällde transportkvalitet, tillgänglighet, positiv regional utveckling,
              trafiksäkerhet, god miljö eller jämställdhet. Alla riksdagens
              partier står bakom dessa.
            </seg>
            <seg n="38bde310">
              Men frågan är vad det är för åtgärder och förslag som behövs
              för att man ska nå målen. Då kan jag notera att alliansen är emot
              i princip alla substantiella förslag som leder till att man kan
              nå målen. Då undrar jag: Vad är alternativen till detta?
            </seg>
            <seg n="46e4adfe">
              Förvisso säger alliansen i en av sina reservationer att infrastrukturens
              avgifter ska baseras på samhällsekonomiska marginalkostnader.
              Man säger också att man vill ha ett ökat inslag av marknadsmekanismer.
              Men om vi då inför internalisering av externa kostnader i form
              av en flygskatt är protesterna högljudda. Om vi säger att det
              är rimligt att skillnaden mellan utbud och efterfrågan när det
              gäller det asfalterade utrymmet i tätorterna ska regleras med
              en avgift protesterar och reserverar sig alliansen.
            </seg>
            <seg n="451c393b">
              Vi som bor i södra Sverige kan notera vilka oerhörda skillnader
              det finns i barns hälsa beroende på var de växer upp och hur barn
              som bor i tättrafikerade miljöer oavsett om det är Malmö, Hornsgatan
              i Helsingfors eller andra tättrafikerade områden inte får fullt
              utvecklade lungor. Vi kan inte fortsätta att se detta ske utan
              att ta ansvar för att minska risken att barn blir allvarligt skadade
              under sin uppväxt till följd av trafiken. Då är dessa marknadsmekanismer
              långt mer effektiva än de åtgärder vi framfört hittills.
            </seg>
            <seg n="f05d636e">
              Vi måste också ta till oss att befolkningen vill att städerna
              ska byggas för människor, inte för bilen. De försök vi har sett
              i Helsingfors hittills är också positiva i de allra flesta avseenden.
            </seg>
            <seg n="a9e791f1">
              Vad är det då för alternativ alliansen har, om vi nu är överens
              om verklighetsbeskrivningen och om målen? Elizabeth Nyström pratade
              om utbyggnad av vägar. Jag vet inte om det var för att nå jämställdhetsmålet
              eller för att nå trafiksäkerhetsmålet.
            </seg>
            <seg n="838a1ae6">
              När det gäller trafiksäkerhetsmålet tycker jag att det är en
              poäng att vi ändå tar till oss den trafiksäkerhetsforskning som
              finns i landet och som visar att de dödliga olyckorna orsakas
              av alkohol, för höga hastigheter och avsaknad av bilbälten. Hur
              någon av dessa parabler skulle kunna minska genom att man bygger
              ut vägarna är för mig en gåta. Snarare är det ju så att om man
              breddar och bygger ut vägarna tenderar trafiken att öka och hastigheterna
              därmed, och ännu fler olyckor med dödlig utgång kan ses på vägarna.
            </seg>
            <seg n="d35c1ccf">
              När det gäller att nå jämställdhetsmålet med att bygga ut vägarna
              undrar jag vad det finns för vetenskapligt stöd för detta. Jag
              har snarare sett att ett ökat stöd till kollektivtrafik och ett
              ökat inslag av trafiksäkerhet bättre uppfyller de normer, värderingar
              och resmönster som kvinnor har i större utsträckning än män.
            </seg>
            <seg n="75cb3bba">
              Vi kallar den här propositionen Moderna transporter . Jag tycker
              egentligen att det är en rätt bra sammanfattning av det hela.
              Mot det står nämligen något slags mer gammaldags och bakåtsträvande
              syn som jag tycker genomsyrar det jag möjligtvis kan förstå är
              alternativen i alliansens reservationer. Det blir ju ett sätt
              att cementera det 97-procentiga oljeberoende som svenska transporter
              har i dag.
            </seg>
            <seg n="69b2776c">
              Jag tycker att ni i stället skulle ha tagit intryck av det besök
              vi hade förra eller förrförra veckan från det brittiska utskott
              som sysslar med miljö och transporter. Ordföranden, som var parlamentsledamot
              för Tories sedan 23 år och även vad jag förstod minister under
              Thatchers regering, pratade om en blå politik för en grön miljö.
              De var här för att resonera om ett eventuellt bilateralt avtal
              om flygskatt för att på allvar kunna tackla det växande klimathot
              som vi ser att trafiken i sin nuvarande utformning utgör. Jag
              tycker att ni skulle ta lite lärdom av det. Detta skulle inte
              nödvändigtvis behöva vara en blockskiljande fråga. Det behöver
              inte nödvändigtvis vara vänster att stödja de förslag som leder
              till miljöanpassning av transporterna. I svensk politik är det
              dock otvivelaktigt så.
            </seg>
            <seg n="818d6a86">
              Man måste ställa sig frågan: Varför är det så att vi nu ser ut
              att få väldigt svårt att nå det klimatmål som propositionen slår
              fast, det vill säga att vi senast 2010 ska vara nere på den koldioxidutsläppsnivå
              vi hade 1990? Varför är det så att vägtransporterna tar en större
              andel av godsökningen än järnvägen och sjöfarten? Varför är det
              så att vägtrafiken trots stora järnvägsinvesteringar ökar mer
              än vad kollektivtrafik och andra transportslag gör? Jo, det är
              helt enkelt därför att det är för billigt att använda vägen jämfört
              med andra transportslag.
            </seg>
            <seg n="06ed538e">
              Det är det som gör att industrin kan rationalisera, flytta saker
              och ting längre och längre bort, koncentrera till färre enheter
              och utarma glesbygden. Det är det som gör att Magnumglass i dag
              tillverkas i Italien oavsett var i världen vi köper Magnumglass
              kommer den från Italien. Bröd fraktas hundratals mil. Mycket lågvärdiga
              produkter kan koncentreras i sin produktion till få ställen och
              sedan transporteras i mer eller mindre fyllda lastbilar över hela
              landet och över hela världen. Vågar man inte ta itu med detta
              är man faktiskt inte seriös om man säger att man vill miljöanpassa
              transporterna.
            </seg>
            <seg n="afc357fd">
              Därför var det mycket glädjande att notera vad Transportindustriförbundet
              hade att säga till oss i trafikutskottet när vi bjöd in dem för
              att ge synpunkter på propositionen. De hade faktiskt inte en enda
              kritisk synpunkt. De inser också att oljan inte är ett förnybart
              bränsle och att man måste hitta praktiska sätt att få fram de
              varor vi behöver i Sverige utan att påverka miljön negativt.
            </seg>
            <seg n="7701a693">
              Jag skulle också vilja notera det som här sägs om Gotlandstrafiken,
              något vi har diskuterat rätt mycket i utskottet. Det har också
              varit, och är fortfarande, stor oro på Gotland kring detta. I
              utskottet blev vi överens om följande:
            </seg>
            <seg n="d0524639">
              Utskottet vill inledningsvis understryka att staten har ansvar
              för att det finns likvärdiga transportmöjligheter i hela landet
              samt att detta gäller även Gotland. I detta avseende får Gotland
              inte ges sämre villkor än övriga landet. Färjetrafiken mellan
              Gotland och fastlandet ersätter de vägar och broar som samhället
              ställer till förfogande utan kostnad för nyttjarna i övriga landet.
              Det motiverar att speciella insatser görs av staten för att motverka
              de transport- och konkurrensnackdelar som Gotland har. Stödet
              till Gotlandstrafiken är i grunden en satsning som förbättrar
              konkurrenskraften så att även Gotland kan bidra till den svenska
              tillväxten. Denna trafik måste ges långsiktiga och stabila förutsättningar.
            </seg>
            <seg n="9467601c">
              Jag är väldigt nöjd med att vi ger den signalen till dem som
              bor på Gotland i dag.
            </seg>
            <seg n="1f6ea00c">
              En annan sak som är viktig att ta itu med om vi ska klara av
              att anpassa transporterna till det som är långsiktigt hållbart
              ur ekologiskt perspektiv är att öka kollektivtrafiken. Vi lägger
              en grund för detta i propositionen, men jag måste säga att vi
              här har rätt så mycket kvar att göra. Vi säger förvisso att staten
              ska ta ett ökat ansvar och att resenärernas möjligheter att pendla
              över dagen till arbete och studier inom länet samt över länsgräns
              bör förbättras och att Rikstrafiken fortsatt bör kunna göra insatser
              i olika form för att komplettera trafik som i huvudsak faller
              under trafikhuvudmännens ansvar, men här är det återigen också
              fråga om att det krävs mer resurser.
            </seg>
            <seg n="df63ec33">
              I dag lägger vi 97 % av de medel vi förfogar över i den statliga
              budgeten på infrastruktur att bygga nytt och att upprätthålla.
              Ska vi få ett miljöanpassat transportsystem på riktigt och inte
              bara på låtsas måste vi se till att fördela stödet så att trafiken,
              det som är intressant för resenären, blir bättre att utbudet blir
              större, att kvaliteten blir högre och att det blir billigare för
              dem som behöver det.
            </seg>
          </u>
          <note type="speaker" n="63be14af">
            Anf. 30 BJÖRN HAMILTON (m):
          </note>
          <u who="Q4919729" xml:id="i-76501cfbc63cd721-0" n="3e53115a" next="i-eba8b81140dc6f53-0">
            <seg n="b96bade6">
              Herr talman! Det går en skarp skiljelinje i denna kammare när
              det gäller flygets framtida roll. Socialisterna och Miljöpartiet
              vill göra allt för att begränsa vårt flygande, medan vi tror att
              flyget har en viktig roll för tillväxten både i och utanför Sverige.
            </seg>
            <seg n="27efd713">
              En snabb titt på kartan visar vilken betydelse luftfarten har
              för ett så geografiskt vidsträckt land som Sverige, ett land som
              dessutom ligger i utkanten av Europa. Flyget knyter samman landet
              både nationellt och internationellt. Staten har därför ett grundläggande
              ansvar för att säkerställa att flygtrafikinfrastrukturen fungerar.
              Det hade varit bra om detta ansvar närmare definierats i den trafikpolitiska
              propositionen.
            </seg>
            <seg n="151b3a7b">
              I stället för en sammanhållen politik som syftar till att utveckla
              flyget beskrivs flyget nästan enbart i negativa termer. När man
              läser regeringens proposition får man intrycket av att flyget
              bara är en stor miljöbov. Sedan kan man läsa att luftfartens miljöpåverkan
              globalt endast utgör 3,5 % av den totala påverkan på klimatet.
              Men, herr talman, flygindustrin måste fortsätta arbetet med att
              minimera sina utsläpp och sin miljöpåverkan, och den måste ges
              bättre incitament än de som finns i dag för att ytterligare minska
              utsläppen.
            </seg>
            <seg n="cd7e08ea">
              Jag kan inte bespara kammaren den måhända ofrivilliga humor som
              regeringens proposition bjuder på. Där står: I någon mån påverkas
              även uppkomsten av cirrusmoln genom flyg på hög höjd. De vetenskapliga
              bevisen saknas men det finns forskning som tyder på att flygets
              största klimatpåverkan sker genom molnbildning. Om nu flygets
              största miljöpåverkan sker genom molnbildning, vilket det tydligen
              saknas vetenskapliga bevis för, då undrar man vilken grund regeringen
              har för övriga beskrivningar av flygets miljöpåverkan. Det verkar
              snarast som om vänsterpartierna desperat letar efter argument
              för att försvåra för flyget.
            </seg>
            <seg n="d23b09f8">
              Nu senast fick vi beslut om en ytterligare skatt på flygresor.
              Det är ännu ett led i kriget mot flyget. Konkurrensen från lågprisflyget
              har lett till billigare transporter med både inrikes- och utrikesflyget.
              Det är positivt att fler kan resa när det blir billigare att flyga.
              Därmed uppstår bättre förutsättningar för näringslivet, inte minst
              för turistsektorn. Det är en utveckling som är värd att bejaka
              och stimulera. Det vore positivt om fler flygbolag etablerade
              sig i Sverige och därigenom kunde sätta press på biljettpriserna.
              Men det önskar inte regeringen och dess stödpartier utan i stället
              drämmer de till med en skatt utan annat syfte än att minska resandet
              med flyget.
            </seg>
            <seg n="b64a5604">
              Då kan man naturligtvis också ge sig på flygplatserna. Om vi
              inte tror på ett ökat resande med flyg behövs inte heller några
              flygplatser på sikt. Ökad molnbildning kan kanske enligt vänsterpartierna
              så småningom tvinga oss att ta båten till Kanarieöarna på semestern,
              men besöket i Las Palmas blir i så fall rätt så kort. Jag tror
              inte att det är så våra barn tänkt sig sitt framtida resande.
            </seg>
            <seg n="0f63bff4">
              Det är också angeläget att slå vakt om de regionala flygplatserna.
              På många håll spelar dessa en viktig roll för kontakterna mellan
              storstadsregionerna och övriga delar av Sverige. De har stor betydelse
              för turistnäringen. Inte minst lockas utländska turister, särskilt
              från de tätbefolkade delarna av Europa, av möjligheten till fjällvandring
              och skidåkning och att få uppleva Sveriges unika natur och kultur.
            </seg>
            <seg n="bf7c2e7e">
              Även av arbetsmarknadsskäl är det nödvändigt med flygförbindelser
              mellan olika regioner och omvärlden. Det ger näringslivet förutsättningar
              att skapa en ökad tillväxt. Sverige bör således leva upp till
              en väl fungerande flygtrafik i enlighet med det transportpolitiska
              målet.
            </seg>
            <seg n="226fb61a">
              Herr talman! Trots att riksdagen begärt att regeringen ska lägga
              fram ett förslag om att införa ett system som säkerställer att
              flygbesättningar uppfyller krav på nykterhet och drogfrihet har
              man inte ens nämnt detta i propositionen. Luftfartslagen innehåller
              bestämmelser om befälhavare på luftfartyg och tjänstgöringen ombord.
              Besättningen på ett flygplan får inte tjänstgöra ombord om de
              på grund av sjukdom, uttröttning, påverkan av alkoholhaltiga drycker
              eller andra medel eller av andra sådana skäl inte kan fullgöra
              sina uppgifter på ett betryggande sätt.
            </seg>
            <seg n="73b44d2d">
              Nykterhetskontroll av pilot sker i dag genom att de personer
              piloten träffar under incheckningen kontrollerar om han är nykter.
              Om de tycker att piloten uppträder onyktert ska polis tillkallas,
              och i så fall sker en nykterhetskontroll. Polisen kan genom stickprov
              kontrollera nykterheten hos bilförare och lokförare. Om en flygkapten
              kör sin bil till flygplatsen kan polisen utan vidare kontrollera
              hans nykterhet vid en stickprovskontroll, men sedan han lämnat
              bilen för att flyga 350 passagerare får polisen inte utföra stickprovskontroll
              av hans nykterhet om inte någon anmält honom.
            </seg>
            <seg n="2a198918">
              Anställda inom luftfarten ska självfallet utsättas för samma
              kontrollsystem som vägtrafikanter. Nykterhetskontroller i form
              av stickprov kommer att ha en starkt brottsförebyggande effekt.
            </seg>
            <seg n="89528c35">
              Trots att riksdagen beslutat i denna fråga har regeringen valt
              att inte lägga fram förslag om det. Utskottsmajoriteten har avstyrkt
              en upprepad uppmaning från alliansens sida att regeringen ska
              återkomma med förslag i enlighet med tidigare beslut. Motivet
              är att det inte gått så lång tid sedan riksdagen fattade beslut
              i denna fråga och att något initiativ därför inte är nödvändigt.
            </seg>
            <seg n="9eb5ca81">
              Det är en klen ursäkt. Ska det behöva ske en olycka innan ni
              inom vänsterkartellen vaknar upp och inser behovet av att ställa
              krav på nykterhet för personal som har ansvar för hundratals människors
              liv? Kan vi inte här och nu lägga partiprestigen åt sidan och
              säga att vi är eniga, och sedan får regeringen skyndsamt återkomma
              med ett förslag?
            </seg>
            <seg n="21c6f78f">
              Herr talman! Avslutningsvis vill jag önska herr talman, mina
              riksdagskolleger och kanslipersonalen en skön, avkopplande och
              trevlig sommar!
            </seg>
          </u>
          <note n="f7060c16">
            Anf. 31 KARIN SVENSSON SMITH (-) replik:
          </note>
          <u who="Q4919729" xml:id="i-eba8b81140dc6f53-0" n="3e53115a" prev="i-76501cfbc63cd721-0">
            <seg n="8f121b0c">
              Herr talman! Jag skulle vilja att Björn Hamilton läste i betänkandet
              lite grann. Vi har ju ställt oss bakom det, och i bilaga 3 utvecklas
              detta med molnbildningen. Där noteras att flygets klimatpåverkan
              är större än de koldioxidutsläpp som sker till följd av bränsleförändringar
              eftersom kväveoxid och vattenånga på hög höjd bildar kondensdimmor.
              Det som vetenskapen är osäker om är hur mycket flyget står för;
              det handlar om mellan 1,6 och 5 gånger mer växthuspåverkan än
              CO2. Detta står på s. 314 i betänkandet. Läs det!
            </seg>
            <seg n="a85a765a">
              Man måste kunna använda vetenskap även om man inte till punkt
              och pricka vet allt i detalj. Det man nu vet är att om man summerar
              svenskars inrikes och utrikes flygresande står det för en fjärdedel
              av de växthusgaser som trafiken ger upphov till.
            </seg>
            <seg n="88ee7e72">
              Har Moderaterna någon annan uppfattning än regeringen när det
              gäller vilket koldioxidmål vi ska ha? Tycker ni att man ska öka
              utsläppen? I så fall kan jag förstå att ni protesterar mot detta.
              Men om man har samma uppfattning som vi, nämligen att vi ska vara
              nere i 1990 års nivå senast 2010, inser man att vi måste göra
              något åt flyget. Alternativet är att helt strypa privatbilismen,
              och jag har svårt att tänka mig att det är moderat politik.
            </seg>
          </u>
          <note type="speaker" n="4bd00cbe">
            Anf. 32 BJÖRN HAMILTON (m) replik:
          </note>
          <u who="Q4919729" xml:id="i-76501cfbc63cd721-1" n="3e53115a" next="i-eba8b81140dc6f53-1">
            <seg n="328bc05b">
              Herr talman! Nej, det verkar som om det vore vänsterpolitik att
              helt strypa privatbilismen och flyget. Både flyget och bilismen
              är trots allt oerhört viktiga transportslag som folk uppskattar,
              som folk vill ha, och de ger den utveckling som vi så väl behöver.
              Säger vi nej till flyget och nej till bilen kommer inte vare sig
              Sverige eller övriga världen att kunna utvecklas. Vi kommer till
              exempel inte att kunna bekämpa fattigdom i fattiga länder, vilket
              jag vet att även Miljöpartiet ställer upp på att vi ska göra.
            </seg>
            <seg n="d914773d">
              Flygets roll i den globala utvecklingen är alltså oerhört viktig.
              Då måste vi naturligtvis hitta modeller för att få ned miljöpåverkan,
              att förbättra flygets möjligheter vad gäller miljön. Det måste
              ske genom en teknisk utveckling, och vi måste ge incitament till
              detta. Det gör vi inte genom att införa en flygskatt som tar ut
              ett pris per flygstol och därmed enbart försvårar eller försämrar
              ekonomin för flygbolagen så att de inte kan delta i eller genomföra
              den tekniska utveckling som behövs just för att förbättra miljön.
            </seg>
            <seg n="50a94360">
              Jag tycker att det är oerhört viktigt med flyg, men jag tycker
              också att det är oerhört viktigt att vi får ett miljövänligare
              flyg. De medel och styrsystem som regeringen, Vänsterpartiet och
              Miljöpartiet väljer anser jag emellertid inte vara de rätta eftersom
              de bara förbjuder i stället för främjar utvecklingen.
            </seg>
          </u>
          <note n="52e49c5b">
            Anf. 33 KARIN SVENSSON SMITH (-) replik:
          </note>
          <u who="Q4919729" xml:id="i-eba8b81140dc6f53-1" n="3e53115a" prev="i-76501cfbc63cd721-1">
            <seg n="e0885824">
              Herr talman! Ska jag tolka inlägget så att Moderaterna står bakom
              de mål som finns i propositionen när det gäller klimatet? Det
              är bra om Björn Hamilton svarar tydligt på den frågan, för i så
              fall skulle jag vilja veta vilka andra medel Moderaterna har att
              anvisa.
            </seg>
            <seg n="257c07f3">
              Jag sitter själv i Vinnovas forskningsråd för innovativa transportsystem.
              Vi utlyste forskningsanslag för anpassning av flyget, det vill
              säga teknisk utveckling precis som du säger. Vi fick inga ansökningar.
              Det finns i dag ingen annan teknik än den för fossilbaserade bränslen.
              Den kan göras mer effektiv, men det går inte att göra flyget långsiktigt
              hållbart med vad man vet i dag.
            </seg>
            <seg n="f9488808">
              I valet mellan dessa saker och vad som är viktigt att begränsa
              får man hitta något slags sammanvägt system. Jag tror att människor
              fortfarande vill kunna både flyga, åka bil och använda andra transportslag.
              Men man får hitta det som är en rimlig fördelning inom ramen för
              det som är långsiktigt hållbart. Det är motivet till att inte
              bara Sverige utan också många andra länder lägger fram förslag
              på beskattning av flyget.
            </seg>
            <seg n="4fa0f264">
              Från Miljöpartiets sida hade vi föredragit en skatt på bränsle,
              men det har av olika skäl inte varit möjligt. Tog du inte intryck
              av dina brittiska partikamrater när de var här och pratade om
              en blå politik för en grön miljö? De hävdar att det är en ödesfråga
              att bromsa flygets klimateffekter om inte fattigdomen i världen
              ska öka och om vi inte ska föröda kommande generationers möjligheter
              att leva ett bra liv.
            </seg>
          </u>
          <note type="speaker" n="fc786112">
            Anf. 34 BJÖRN HAMILTON (m) replik:
          </note>
          <u who="Q4919729" xml:id="i-79e97e870778fd9f-0" n="3e53115a">
            <seg n="bd0e7439">
              Herr talman! Jag tycker att Karin Svensson Smith har ungefär
              samma approach till det här som partikamraten Claes Roxbergh hade.
              Den är pessimistisk. Det finns ingen framtidstro. Det finns ingen
              tro på hur vi ska hantera detta framöver. Det är fråga om att
              lägga på skatt, förbjuda och förhindra. Det är grundinställningen.
            </seg>
            <seg n="540ccff0">
              Man bör göra detta i ett internationellt sammanhang. Jag vet,
              precis som Karin vet, att EU jobbar med detta. Man vill hantera
              detta med hjälp av handel med utsläppsrätter och så vidare. Jag
              är alldeles övertygad om att om vi i stället kan arbeta den vägen
              får vi ett konkurrensneutralt instrument och också betydligt bättre
              effekter av miljöarbetet vad gäller flyget. Jag satsar och tror
              på att vi inom EU:s ram säkert kan lösa detta.
            </seg>
          </u>
          <note type="speaker" n="573baeb6">
            Anf. 35 ERLING BAGER (fp):
          </note>
          <u who="Q5389786" xml:id="i-4b1a2cd33cd98feb-0" n="dadaff9e">
            <seg n="3887fb31">
              Herr talman! Då det sannolikt är min sista debatt i trafikutskottet
              vill också jag passa på att tacka kolleger, kansliet och presidiet
              för ett mycket gott samarbete. Vi har haft det hela tiden i utskottet
              med något undantag, kanske.
            </seg>
            <seg n="1a114232">
              Jag tycker i och för sig att trafikutskottet inte kan åka hem
              och fira sommar utan att ha fixat en bättre transportpolitik.
              Vi har väntat i två år på propositionen om moderna transporter.
              Så kom den, och så bidde det bara en tumme. Jag har funderat på
              hur det kunde bli så efter alla långa förhandlingar. Vi har frågat
              Jonas Bjelfvenstam, statssekreterare hos statsrådet Ulrica Messing,
              när han har varit i utskottet, och han säger att när beredningen
              är färdig kommer den. Det har varit som att höra på en bandspelare:
              När beredningen är färdig kommer den. Så blev det bara en tumme!
            </seg>
            <seg n="bba6839b">
              Vi har inom alliansen funderat på varför det blir så. Men det
              är klart att en minoritetsregering får hoppa från tuva till tuva.
              Men vi har också några observatörer inne på departementen. Vad
              jag nu har fått veta är att det inte är båda stödpartierna som
              har bromsat. Vänsterpartiet har inte gjort det så mycket utan
              det är Miljöpartiet som har varit den stora bromsklossen i arbetet.
              Jag vet inte om Claes Roxbergh vill kommentera detta, men hade
              Ulrica Messing velat lägga fram en bättre proposition än denna?
              Miljöpartiet har påverkat mycket trots att partiet är litet. Norrbotniabanan
              är det värsta skräckexemplet.
            </seg>
            <seg n="84ff0d3c">
              Det bidde bara en tumme.
            </seg>
            <seg n="d167c14e">
              Jag vill betona det Runar Patriksson tog upp, nämligen att det
              måste ske kraftfulla investeringar i infrastrukturen. Det har
              vi i alliansen lagt fram i våra motioner. Det är viktigt för att
              skapa tillväxt. Det är också viktigt när det gäller transporter,
              till exempel järnväg, att investera där samhällsnyttan och miljönyttan
              blir störst, inte uppe i Norrbotten. De kan kanske få sin järnväg
              senare, men nu är prioriteringen helt fel.
            </seg>
            <seg n="ada274f1">
              Vi i Folkpartiet vill att privata investeringar, till exempel
              PPP, bättre ska utnyttjas. Tony Blairs regering i England jobbar
              med PPP. Det gäller Frankrike, Danmark och Norge också. Men här
              har vi en trött socialdemokratisk minoritetsregering som inte
              orkar ta vara på möjligheterna.
            </seg>
            <seg n="8c2c0593">
              Det står mycket vackert i propositionen om sjöfartens betydelse
              och att det är viktigt med konkurrensvillkor. Sverige är sämst
              på sjöfartspolitik inom EU. De andra länderna har haft tonnageskatt
              i fyra år. Men på Finansdepartementet bromsade först Ringholm
              och nu Nuder. Utredningen är färdig, och man skjuter på det hela.
              Det finns två länder till i EU som inte har tonnageskatt, nämligen
              Luxemburg och Österrike som inte har några båtar. Och så är det
              Sverige. Det är skamligt!
            </seg>
            <seg n="80a6e22d">
              För att sjöfarten ska få den betydelse det talas om i propositionen,
              ge då sjöfarten rättvisa konkurrensvillkor. Sverige har de högsta
              farleds- och sjöfartsavgifterna inom EU. Finland har också höga
              avgifter, men de är lägre än i Sverige. Danmark har avskaffat
              sina sjöfartsavgifter och tar kostnaderna på statsbudgeten. Göteborg,
              som Nordens och Nordeuropas största hamn, tappar nu fartyg till
              Århus och andra danska städer. Det är en skandal att detta inte
              har lösts i propositionen.
            </seg>
            <seg n="be93d914">
              Jag går nu över till hamnpolitiken. Regeringen Messing orkar
              inte prioritera frågan om sju eller nio hamnar. Det är kanske
              för att hon kommer från Gävle, och Gävle vill också vara med.
              Jag vet inte. Även om vi självklart har 50 hamnar i Sverige går
              det inte att sträcka ut statligt stöd till alla. Vi måste koncentrera
              oss och ge de hamnar som skapar tillväxten och möjligheterna för
              svensk sjöfart chansen.
            </seg>
            <seg n="2c4709c3">
              Jag vill gå över till frågan om fritidsbåtar. Nu är inte Peter
              Pedersen här längre, men han konstaterade att det inte fanns några
              reservationer om förarbevis för fritidsbåtar. Varför skulle det
              vara så? En jättemajoritet i trafikutskottet det var bara Moderaterna
              som hoppade av vid justeringen står bakom detta viktiga förarintyg.
              Antalet båtar som går mycket fort, över 40 knop, ökar kolossalt
              mycket. Det sker fruktansvärda olyckor inte minst på västkusten
              och i Helsingforss skärgård. Dessutom har nästan alla polisbåtar
              tagits bort. När solen går upp utefter västkusten kan vi långt
              upp på klipporna hitta folk som har kört ihjäl sig.
            </seg>
            <seg n="ab1e9e24">
              I Sverige kan ett barn på kanske åtta år köra en båt som gör
              50 knop. Det är ett laglöst samhälle. Självklart ska förarbevis
              införas fort. Det är riktigt som Jarl Lander sade förut, nämligen
              att det måste finns viktiga undantag. Folkpartiet och Centerpartiet
              har drivit att gamla yrkesfiskare som har legat på Nordsjön i
              20 år och fiskat inte ska sitta på skolbänken. Det var fint att
              Jarl Lander nämnde detta eftersom det har lugnat skärgårdsbor
              utefter våra kuster.
            </seg>
            <seg n="8d45bdda">
              Men jag har en annan åsikt när det gäller fritidsbåtsregister.
              Socialdemokraterna har tagit upp denna fråga gång på gång med
              Vänstern och Miljöpartiet. Senast vi hade en alliansregering avskaffade
              Mats Odell registret. Sedan har s under alla dessa år inte orkat
              ta upp frågan. Det ska de inte göra heller. Alliansen säger nej
              till fritidsbåtsregister. Vi ser det bara som ett dolt försök
              att få in en ny skatteintäkt. När registren väl finns där, kommer
              det att bli en båtskatt.
            </seg>
            <seg n="f375bf06">
              Exempelvis Claes Roxbergh sade här tidigare att detta är viktigt
              när båtar blir stulna. Då kan jag berätta att den nya tekniken
              har skapat mycket bättre möjligheter. Man kan komma överens med
              försäkringsbolagen om en liten GPS-sändare i varje båt. Man kan
              då spåra exakt var båten finns och om den ligger i hamn. Satsa
              på det, och inför inte fler skatter.
            </seg>
            <seg n="33222217">
              Jag yrkar bifall till reservation 1. Jag ser att trafikutskottets
              kanslichef Göran Nyström har kommit in i kammaren. Jag vill tacka
              honom för det fina arbete som han och kansliet gör.
            </seg>
          </u>
          <note type="speaker" n="566f8021">
            Anf. 36 ANDERS G HÖGMARK (m):
          </note>
          <u who="unknown" xml:id="i-2c5693599282a7c0-0" n="4547eb9d">
            <seg n="8254d7e7">
              Herr talman! En modern trafikpolitiks största utmaning i ett
              glest befolkat och stort land som Sverige är egentligen att kunna
              tillhandahålla en rimlig tillgänglighet i hela landet. Det är
              den stora utmaningen, och det är en utmaning som är lite annorlunda
              än i ett tätbefolkat område som nere på kontinenten.
            </seg>
            <seg n="67327329">
              Mitt inlägg blir någon form av tillgänglighetens höga visa, ett
              credo till betydelsen av tillgänglighet.
            </seg>
            <seg n="88bd7919">
              Rent historiskt kan man nämligen konstatera att det inte finns
              några exempel på framgångsrika regioner, länder eller områden
              i Europa eller någon annanstans i världen som inte har en utomordentligt
              god tillgänglighet. Och omvänt gäller att regioner som har den
              bästa tillgängligheten alltid har visat den största utvecklingen
              ekonomiskt, socialt och kulturellt. Dessutom kan det i tider som
              dessa finnas anledning att peka på att de också har präglats av
              öppenhet och tolerans, ett mångkulturellt samhälle, eftersom tillgängligheten
              för människor med olika etniska bakgrunder har varit möjlig att
              uppnå.
            </seg>
            <seg n="698a899c">
              Tillgänglighetsbegreppet är alltså helt centralt när man diskuterar
              en modern och framtidsinriktad trafikpolitik. Då är det viktigt
              att kunna dra nytta av varje enskilt trafikslags möjligheter att
              skapa denna tillgänglighet, enskilt eller, givetvis, i samverkan.
              Då är det också viktigt att man med regler, avgiftssystem och
              skattesystem stimulerar den här formen av tillgänglighet och inte
              på olika sätt med skatter och avgifter försvårar eller direkt
              omöjliggör tillgänglighet.
            </seg>
            <seg n="fbff1a99">
              Herr talman! Den nuvarande trafikpolitiken visar på stora brister.
              Och man hade, som många av talarna har varit inne på, hoppats
              att det beslut som riksdagen om några timmar ska ta skulle vara
              sådant att det om några år skulle kunna karakteriseras som ett
              stort och viktigt beslut och som en milstolpe i svensk trafikpolitik.
              Jag tycker att väldigt lite av debatten och väldigt lite av det
              som sker runtomkring pekar på det.
            </seg>
            <seg n="0d57c45f">
              Om några dagar ska vi flytta de resterande överläggningarna till
              andrakammarsalen. Om man läser protokoll från de trafikpolitiska
              debatterna i andra kammaren på 50- och 60-talen är det ingen tvekan
              om att de präglas av en kolossal och obändig optimism och framtidstro
              om att man ska bygga Sverige för välfärd inom alla trafikslag.
              Överallt skulle man satsa för att just skapa möjligheter att utveckla
              landet överallt. Jag tycker att vi borde fundera lite grann över
              det.
            </seg>
            <seg n="da4523e9">
              Jag är alldeles säker på att om vi hade besökt den kammaren för
              4050 år sedan och frågat om man trodde att vi skulle bygga en
              motorväg OsloGöteborg, så hade man sagt: Självklart, det gör vi
              om ett par årtionden.
            </seg>
            <seg n="57cbc471">
              Tidigast 20122015 är motorvägen klar. Under dessa årtionden har
              hundratals människor dött, lemlästats och skadats helt i onödan
              på grund av att det har funnits en oförmåga att göra de satsningar
              som politikerna på 50- och 60-talen var besjälade av och till
              stora delar genomförde. Jag är alldeles övertygad om att de hade
              blivit chockerade om vi hade berättat för dem att vi fortfarande
              har problem med E 6:an. Man kanske hade funderat över varför det
              inte har byggts något tredje eller fjärde spår vid getingmidjan.
              1874 blev det två spår. Jag tror att det var statsrådet eller
              någon annan som var inne på detta. Och det var gjort för åtta
              transporter per dag. I dag är det över 400 transporter, och det
              är fortfarande två spår. Det visar en väldigt begränsad handlingsförmåga
              när det gäller att genomföra olika saker.
            </seg>
            <seg n="42ea63c1">
              Jag kan peka på hur man i miljontals timmar sitter till exempel
              i Tingstadstunneln i Västsverige. Man sitter där i miljoner timmar,
              arbetstimmar och fritidstimmar. I stället för att ägna sig åt
              något konstruktivt så gör man detta på grund av dålig framförhållning
              i infrastrukturen.
            </seg>
            <seg n="a02a3f7e">
              Människor på landsbygden får resa på vägar som är drabbade av
              tjällossning och som har dålig standard. Det är en helt oacceptabel
              utveckling.
            </seg>
            <seg n="32af9630">
              Flyget har många varit inne på här tidigare, inte minst Björn
              Hamilton. Man kan bara konstatera att flyget har en unik möjlighet
              att i en globaliserad värld binda samman världen och att föra
              samman människor.
            </seg>
            <seg n="8b11ed19">
              Flera har sagt att väldigt lite av det moderna vetenskapssamhället
              med all den dynamik och den tekniska och intellektuella utveckling
              som det innebär hade fungerat utan flygets möjligheter att föra
              samman människor och institutioner.
            </seg>
            <seg n="7d10ba5e">
              Modern IT-teknik kan backa upp det hela men aldrig ersätta det
              personliga mötet. Det förutsätter att man tar sig till och från
              varandra. Och det förutsätter flyget på de stora avstånden. Flyget
              spelar en helt avgörande roll och viktig roll i Sverige.
            </seg>
            <seg n="ee8d273a">
              Jag har tidigare pekat på betydelsen av just den sociala dimensionen
              och hur många tusen barn som varje vecka eller varje månad tar
              sig till eller från sina föräldrar som av olika skäl bor på skilda
              orter och som aldrig hade kunnat träffa sina föräldrar så ofta
              om inte ett effektivt fungerande flyg med god vilja att hjälpa
              enskilda små resenärer hade funnits. Hur många hade skickat i
              väg sina gamla anhöriga, och hur många gamla anhöriga hade vågat
              resa femsju timmar med tåg? Nu har man möjlighet att med flyg
              ta sig till och från kära anhöriga. Flyget har alltså en kolossalt
              stor social dimension.
            </seg>
            <seg n="cac8f3cb">
              Vi ska tala om moderniteter här. Och på samma sätt har unga och
              moderna familjer möjlighet att kombinera familj och förvärvsarbete,
              många gånger kanske av ett kvalificerat slag som kräver fram-
              och tillbakatransporter under en dag. Utan flyget i Sverige hade
              detta aldrig fungerat. Flyget har alltså en kolossalt viktig roll
              också utifrån ett jämställdhetsperspektiv som kan vara viktigt
              för dem som tror att cykeln är det enda jämställda transportslaget.
            </seg>
            <seg n="0d4b580b">
              Min fru och jag cyklar ofta ute, och det är väldigt trevligt.
              Hon cyklar i allmänhet lite för långsamt, tycker jag. Men det
              är väldigt jämställt. Även mina döttrar och jag cyklar. Så vi
              har ett levande exempel på hur cykling kan vara jämställt. Men
              vid mer långväga transporter finns ofta behov av andra transportslag.
            </seg>
            <seg n="6321eada">
              Detta sagt med lite skämt men också med ett uns av allvar.
            </seg>
            <seg n="37a6b06d">
              Herr talman! Det finns också anledning att fundera lite grann
              över varför regeringen inte tidigare har kunnat presentera en
              utredning om det nationella ansvaret för luftfartens infrastruktur.
              Ett par talare har varit inne på detta. Jag sällar mig till dem
              som efterlyser detta. Alliansen efterlyser också mycket tydligt
              i en reservation att detta snarast preciseras. Det är viktigt
              för olika aktörer, inte minst för kommuner och län, att veta vad
              som gäller framöver vem som ska äga, vem som finansiellt kan backa
              upp en flygplats. Man behöver ju inte äga detta för att det är
              ett nationellt ansvar. Det finns många olika dimensioner. Sammantaget
              har man ute i landet lärt sig att denna tillgänglighet, som är
              en förutsättning för att olika delar ska leva och växa, inte skapas
              utan flyget.
            </seg>
            <seg n="ee0344f8">
              Många kommunalmän och kommunalkvinnor har nogsamt fått argumentera
              för att de sista miljonerna ska satsas på en flygplats i stället
              för på, som många andra har tyckt, till exempel äldreomsorg, dagisplatser
              etcetera. Man har valt det därför att man vet hur viktig denna
              satsning är. Det tycker jag mycket tydligare skulle ha framgått
              av detta betänkande och de beslut som vi ska fatta i dag.
            </seg>
            <seg n="7d43cee6">
              Ett annat transportslag som betyder kolossalt mycket för vår
              tillgänglighet, både ut ur landet och in i landet när det gäller
              varor, är självfallet sjöfarten. Även detta har flera berört här.
            </seg>
            <seg n="97384023">
              Jag kan bara understryka att det finns få transportslag som kommer
              att betyda så mycket framöver, givet att man med större framgång
              kan hantera miljöproblemen, som sjöfarten. Jag är alldeles övertygad
              om att det där finns en potential som vi dessutom dåligt drar
              nytta av i dag med den struktur som vi har när det gäller taxor
              och avgifter. Vi har brister. Vi har inte infört tonnageskatten
              etcetera. Här finns en stor potential, och det borde man ta fasta
              på.
            </seg>
            <seg n="b52c2620">
              I just detta sammanhang har olika organisationer, till exempel
              Sjöfartsforum, varit en väldigt bra partner för riksdagens ledamöter
              och näringen att föra en dialog med för att skapa större förståelse
              för branschens problem men framför allt för dess möjligheter.
            </seg>
            <seg n="75a0302c">
              Herr talman! Jag tror också att det är angeläget att frågan om
              vilka hamnar som ska prioriteras och vilka hamnar som ska ingå
              i det nationella ansvaret preciseras. Det är viktigt bland annat
              av den anledningen att många aktörer runt Östersjön i andra länder
              med stor skärpa efterlyser att Sverige och Sveriges riksdag och
              regering uttrycker en uppfattning om vilka hamnar det är så man
              kan bygga förbindelser mellan viktiga system och bygga upp ett
              system. Det är också någonting som känns angeläget att understryka.
            </seg>
            <seg n="bddf85fd">
              Alla trafikslag har med andra ord, herr talman, en viktig roll
              att spela när det gäller att skapa tillgänglighet. Det är då viktigt
              att man fattar beslut inom ramen för en modern transportpolitik
              som inte försvårar utan framför allt underlättar detta. Då skulle
              vi med lite grann av den framtidstro som fanns på 50- och 60-talen
              i den andra kammare som vi om någon vecka ska göra ett kort gästspel
              i kunna få de människorna som var med då att känna en viss stolthet
              över den riksdag som 2006 tar beslutet om en ny trafikpolitik.
            </seg>
            <seg n="462fc706">
              Herr talman! Vi kommer till det avsnitt som nästan har varit
              obligatoriskt för alla talare, nämligen tackavsnittet. Jag konstaterar
              efter den 27-åriga riksdagsresan, som nu närmar sig sitt slut,
              att jag har haft förmånen att få sitta i många utskott, varit
              i olika funktioner och lärt känna många kolleger och kanslier
              av olika slag. Jag vänder mig till dessa utskottskanslier och
              till riksdagsförvaltningen med dess chef Anders Forsberg i spetsen.
              Jag satt i arbetsmarknadsutskottet och var med och anställde honom
              som lovande föredragande en gång i tiden. Kanslichefen då hette
              Gunnar Grenfors, så det har i det utskottet funnits en tradition
              att utse prominenta personer inom riksdagsförvaltningen. Det är
              klart att det finns många minnen. Dessa ska jag inte tynga kammaren
              med nu. Men ett stort tack till alla er och till den fantastiska
              service som finns och har funnits här på riksdagens förvaltningskontor!
              Jag tror att det finns en och annan ledamot som på söndagarna
              framöver kommer att tänka: Vad skönt det var när man kunde ringa
              Helpdesk och få backup! Men those were the days . Tiden går vidare
              med nya resor och nya resmål förhoppningsvis. Ett stort tack till
              alla och envar!
            </seg>
          </u>
          <note n="92a61c33">
            Anf. 37 KARIN SVENSSON SMITH (-) replik:
          </note>
          <u who="unknown" xml:id="i-1662bcfa97cf8467-0" n="4547eb9d">
            <seg n="faa09aa3">
              Herr talman! Jag tänkte inledningsvis att de nivåer som Anders
              G Högmark var på kanske var något under den debattnivå jag normalt
              brukar befinna mig på för att diskutera flyget och jämställdheten.
              Men när du berättade att vissa kommuner avstår från äldreomsorg
              och barnomsorg och minskar dessa konton för att kunna behålla
              sin kommunala flygplats kunde jag inte sitta kvar längre i min
              bänk. Försök leda i bevis att jämställdheten ökar om man drar
              ned på anslagen för äldreomsorgen och barnomsorgen för att behålla
              en kommunal flygplats! Hur ser orsakssambanden ut? Är det så att
              kvinnorna, särskilt från Växjö, helt dominerar i flygplanet? De
              få gånger som jag är tvungen att åka flyg har jag inte vid något
              tillfälle sett att vi är i majoritet, utan vi är i minoritet.
              Jag beklagade djupt den gången regeringen beordrade flygtrafikplikt
              till ett antal kommuner och Rikstrafiken sedan handlade upp detta
              flyg så att man hade mindre pengar över till kollektivtrafik där
              kvinnor bevisligen dominerar. Har Anders G Högmark helt andra
              uppgifter om vilka resenärer som befolkar kollektivtrafiken respektive
              flyget än vad jag har tillgång till?
            </seg>
          </u>
          <note type="speaker" n="ea220d43">
            Anf. 38 ANDERS G HÖGMARK (m) replik:
          </note>
          <u who="unknown" xml:id="i-2c5693599282a7c0-1" n="4547eb9d">
            <seg n="7d6ff851">
              Herr talman! Jag vet ju att Karin Svensson Smith brukar leva
              på intellektuellt så höga nivåer att få av ledamöterna i kammaren
              kan komma upp till dem. Men jag pekade på ett par tre exempel
              där flyget spelar en kolossalt viktig social roll. Jag kallar
              det för social roll. Man kanske kan ha någon annan beteckning
              på det. Det handlar till exempel om vårt utbildningsväsende. Det
              är ett mycket decentraliserat utbildningsväsende i Sverige som
              förutsätter att man kan ta sig till studieorten, kanske från en
              gammal hemort, på ett smidigt och bra sätt. Flyget är ett utomordentligt
              bra instrument för detta.
            </seg>
            <seg n="1e218c93">
              Man kan skratta och småle, som Karin Svensson Smith gjorde, åt
              exemplet med att äldre människor kan ta sig över stora avstånd
              vid de stora helgerna. Man kan tycka att det är futtigt; sådant
              ska inte en kammare sitta med. Intellektuella människor som Karin
              Svensson Smith kanske inte bevärdigas att tala om sådana saker.
              Men jag vill säga och jag säger med stor skärpa att det är många
              tusen, både anhöriga och äldre människor, som är utomordentligt
              tacksamma för detta.
            </seg>
            <seg n="a0318d47">
              Medan vi på 80-talet i denna kammare diskuterade att SJ borde
              investera mer i att underlätta för människor som har handikapp
              gjorde flyget detta utan någon form av debatt i kammaren. Man
              kände ett socialt ansvar på samma sätt som man känner det för
              att underlätta transporter över stora avstånd med kanske transfereringar
              över Arlanda för små barn. Det är förklaringen. Det är kanske
              lite känslor i detta, men det är väl fotat i en social realistisk
              värld som kanske får med den intellektuella kapaciteten som min
              motdebattör har bevärdigats titta ned på.
            </seg>
          </u>
          <note n="6ff48e55">
            Anf. 39 KARIN SVENSSON SMITH (-) replik:
          </note>
          <u who="unknown" xml:id="i-1662bcfa97cf8467-1" n="4547eb9d">
            <seg n="08f7c5c1">
              Herr talman! Det är intressant vad som är socialt ansvar. Jag
              hävdar att det är viktigt att visa socialt ansvar genom att bedriva
              äldreomsorg och barnomsorg. Jag tror att i valet mellan att dra
              ned på dessa och att behålla någon flygplats där man har tämligen
              nära till snabba tågförbindelser är Anders G Högmark rätt så ensam
              om att prioritera flygplatserna.
            </seg>
            <seg n="b266f5d5">
              Det vi vänder oss emot i den här propositionen är att flyget
              hela tiden tar marknadsandelar från andra transportslag. Om inget
              görs för att EU:s diskussion om handel med utsläppsrätter gäller
              framtid och inte det som sker nu kommer flyget att stå för så
              stor andel av växthusgaserna att vi måste dra ned på bilismen
              alternativt revidera klimatmålet. Jag har faktiskt inte hört någon
              moderat här stå och säga att vi ska revidera klimatmålet. Då måste
              vi vidta åtgärder så att man där man har järnvägstrafik som ett
              godtagbart alternativ använder det i stället.
            </seg>
            <seg n="1eb1de1c">
              Anders G Högmark hänvisade till resor. Jag såg världen via järnväg
              i Europa när jag lämnade gymnasiet. Jag tror att det är minst
              lika berikande som att flyga samma sträcka jag kan inte se att
              det på något sätt ger några andra insikter. Det är både miljömässigt
              och socialt acceptabelt. Jag förstår inte varför inte järnvägen
              har en större plats i Anders G Högmarks visioner om effektiva
              transporter.
            </seg>
          </u>
          <note type="speaker" n="8dac3961">
            Anf. 40 ANDERS G HÖGMARK (m) replik:
          </note>
          <u who="unknown" xml:id="i-13ba91dc4856e624-0" n="4547eb9d">
            <seg n="04336d02">
              Herr talman! Jag har både tågluffat i Europa och båtluffat i
              Grekland. Det är härliga transportmedel man kanske tvingas flyga
              mellan en och annan tråkig flygplats.
            </seg>
            <seg n="eec83304">
              När det gäller det sociala ansvaret anslår Moderata samlingspartiet
              ungefär 10 miljarder kronor mer till kommunerna för att just säkerställa
              basal service för äldre och social verksamhet. Det är det första.
              Det andra är att det centrala budskapet här är att vi ska ha en
              politik som sätter klimatmålet i fokus. Jag tror faktiskt att
              man kan säga att Moderata samlingspartiet var det parti som på
              80-talet började diskutera klimatmålet, då utifrån resonemanget
              om kärnkraftens vara eller inte vara det är helt riktigt. Men
              vi var uppmärksamma tidigare än någon annan på just klimatpolitiken.
              Det tror jag är viktigt. Men det kom snabbt andra partier.
            </seg>
            <seg n="18726383">
              Jag tog illustrationen att man ute i kommunerna diskuterar och
              är beredd att satsa ett antal miljoner kronor för att backa upp
              sina regionala flygplatser, i Arvidsjaur, i Sveg, i Torsby vi
              kan fortsätta uppräkningen. De pengar som man satsar där kunde
              givetvis satsas någon annanstans. Det visar på något sätt hur
              viktiga man anser att de satsningarna är för att utveckla näringslivet.
              Ett näringsliv på dekis i Sveg, i Arvidsjaur eller i Storuman
              gagnar ju inte invånarna där, vare sig unga eller gamla. Med andra
              ord är det en progressiv satsning, en investering för framtiden.
            </seg>
            <seg n="0ab2d38a">
              Tystnaden här om den sociala dimensionen var på något sätt ett
              sakta och senkommet erkännande av betydelsen för flyget att vara
              tillgänglighetsskapande. Utan de satsningarna, utan de investeringarna
              i tillgänglighet runtomkring i landet lär vi inte ha en chans
              att leva upp till det som det har talats så mycket om, att låta
              hela Sverige leva. Då tvingas människorna lämna de regionerna.
              Då lämnas kvinnor också att pendla ännu längre än vad de skulle
              ha gjort. Det är motivet till att det är viktigt för oss att i
              en transportpolitik som kallas modern satsa på de mindre flygplatserna.
            </seg>
          </u>
          <note type="speaker" n="fd0103bc">
            Anf. 41 TORSTEN LINDSTRÖM (kd):
          </note>
          <u who="Q5958869" xml:id="i-9740357661f9d2d0-0" n="ded60e37">
            <seg n="79b3d5a7">
              Herr talman! Riksdagen behandlar nu den transportpolitiska propositionen,
              och Sven Gunnar Persson och jag har väckt en motion om de försämringar
              som Socialdemokraterna och stödpartierna föreslår i stödet till
              flygplatserna i Västerås och Örebro.
            </seg>
            <seg n="855b440c">
              I söndags kväll landade jag på Västerås flygplats efter en utflykt
              över helgen. Jag tittade mig omkring på planet och såg att det
              var fullt av vanligt folk unga, pensionärer, låg- och medelinkomsttagare
              en ganska bred bild av det svenska folket. Det är ganska symtomatiskt.
              För många som för några år sedan såg flyg som en lyx har det i
              dag blivit möjligt på ett helt nytt sätt, näst intill vardag,
              att uppleva sådant man drömmer om, att möta nya människor och
              att få del av nya upplevelser. Flyget har blivit var kvinnas och
              var mans möjlighet.
            </seg>
            <seg n="eaf9eb60">
              En väl utvecklad möjlighet för flyget att fungera och en väl
              utvecklad infrastruktur i övrigt är av både strategisk och vital
              betydelse för en regions och ett lands tillväxt och för utvecklingsmöjligheterna.
              Inte minst är flygförbindelserna då avgörande. I planeringen av
              infrastrukturens utveckling krävs hänsynstaganden till utvecklingspotentialen,
              till miljön och till arbetsmarknaden.
            </seg>
            <seg n="ebb1d163">
              För Mälardalen är därför Västerås flygplats och Örebro flygplats
              viktiga. Flygplatserna, med stora upptagningsområden, har snabba
              förbindelser med Köpenhamn och där anslutande linjer till övriga
              Europa och världen. Där finns också charter- och godstrafik.
            </seg>
            <seg n="67e73dce">
              De båda flygplatserna hotas nu av två förslag från regeringen.
              Den nya flygskatt som föreslås införas kommer att leda till minskad
              trafik och därmed försämrad service för människor och företag
              i regionen. Den nya skatten är en absurd skatt en straffskatt
              som straffar ut jobb från våra städer och vårt land och tar inte
              heller hänsyn till miljöaspekterna hos olika flygplan.
            </seg>
            <seg n="1c4ecbf6">
              Flygskatten lär ändå röstas igenom av majoriteten här på fredag,
              trots att regeringen själv i den propositionen bedömer att miljövinsterna
              är små. Vi som tycker att flyget ska vara en integrerad del i
              ett regelverk som låter alla transportslag ta sitt ansvar för
              miljön har sedan bara att fortsätta arbetet för en ny regering
              efter valet så att skatten avskaffas innan skadorna av den blivit
              alltför bestående.
            </seg>
            <seg n="9fed8e23">
              Därtill vill regeringen, herr talman, tillsammans med Miljöpartiet
              och Vänsterpartiet, i den transportpolitiska proposition som i
              dag debatteras ta bort driftsstödet till flera flygplatser, bland
              annat i Västerås. I propositionen finns ett antal, faktiskt irrelevanta,
              motiv till indragningen av driftsstödet. Det hävdas bland annat
              de ligger så nära Helsingfors att det är möjligt med endagsförrättning
              där utan att behöva flyga. En lite förstulen fråga är: Vet regeringen
              ens var Västerås ligger? Det är knappast aktuellt att flyga mellan
              Västerås, eller Örebro, och Helsingfors. Däremot är det angeläget
              att det går att resa från Västerås och Örebro till övriga Europa.
              När vi ska till Helsingfors använder vi oss av andra transportslag.
            </seg>
            <seg n="17daecb7">
              Regeringen påstår också i propositionen att driftsstödet primärt
              bör fokuseras på interregionala transporter. Även på denna punkt
              menar vi att regeringen gör en felaktig bedömning. Det intressanta
              ur ett mälardalsperspektiv, och även nationellt sett, är transporterna
              till övriga Europa och världen. Det är tillgängligheten till mötesplatser
              och marknader utanför vårt land som avgör våra företags möjligheter
              att internationellt fortsätta att utvecklas med fortsatt bibehållen
              bas i Sverige.
            </seg>
            <seg n="26671863">
              I propositionen föreslås i stället, i motsats till detta, sämre
              förutsättningar för utveckling i Mälardalen. Det är allvarligt
              eftersom det leder till sämre utveckling för hela landet. Det
              är fel väg att gå. I stället borde naturligtvis driftsstödet till
              Västerås och Örebro flygplatser bevaras och flygskatten avvärjas,
              så att människor kan fortsätta att färdas tryggt och säkert, möta
              nya människor, få del av nya upplevelser och på så sätt bli lite
              rikare som människor, men också så att Mälardalen kan fortsätta
              att utvecklas för nya jobb och nya företag, som är till gagn för
              hela vårt land.
            </seg>
            <seg n="835d9e2b">
              Herr talman! Med detta yrkar jag bifall till motion 2005/06:T15.
            </seg>
          </u>
          <note n="4fa1643f">
            Överläggningen var härmed avslutad.
          </note>
          <note n="8b43bb03">
            8 § Nya vårdnadsregler
          </note>
          <note n="282d18f6">
            Föredrogs
          </note>
          <note type="speaker" n="f7ef069a">
            Anf. 42 MARIANNE CARLSTRÖM (s):
          </note>
          <u who="Q4942028" xml:id="i-584e95135e174bce-0" n="bdcc4080" next="i-3429aa3e61910d32-0">
            <seg n="10ae1798">
              Herr talman! År 1998 fick vi en ny lag om gemensam vårdnad. Den
              har sedan utvärderats. En utredning har tittat på lagen, och sedan
              har man behandlat den i vanlig ordning. Sedan kom det en proposition
              som vi i dag ska behandla. Till den propositionen väcktes 3 motioner,
              och från allmänna motionstiden finns det 40 motioner som rör samma
              fråga. Det är detta vi nu ska behandla i kammaren.
            </seg>
            <seg n="b0e8de5e">
              Regeringens förslag innebär ändringar i föräldrabalken om vårdnad,
              boende och umgänge. Barnperspektivet i lagen är huvudsyftet. Barnens
              bästa ska vara avgörande för alla beslut om vårdnad, boende och
              umgänge. Risken att barn far illa ska framhållas i lagen. Detta
              ska man ha med sig i alla instanser. Propositionen innehåller
              förslag om ändringar som rör barnens rätt att komma till tals,
              gemensam vårdnad och umgänge.
            </seg>
          </u>
          <note n="0c620193">
            Till betänkandet finns 13 reservationer och 3 särskilda yttranden.
          </note>
          <u who="Q4942028" xml:id="i-3429aa3e61910d32-0" n="bdcc4080" prev="i-584e95135e174bce-0">
            <seg n="684c015c">
              Jag överlämnar ärendet till debattörerna.
            </seg>
            <seg n="4528eb3e">
              Herr talman! Den civilrättsliga lagstiftningen, som vi i lagutskottet
              har att hantera, omfattar ett mycket brett område sett ur medborgarnas
              perspektiv, alltifrån det största av företag och aktiebolag till
              den minsta enheten familjen. Inget kan sägas vara viktigare än
              det andra, men en sanning som de flesta brukar bejaka är att familjen
              är och förblir samhällets viktigaste byggsten.
            </seg>
            <seg n="757f12ca">
              Genom en trygg uppväxt läggs grunden för ett liv där personlig
              frihet och gemensamt ansvar kan kombineras. I ett samhälle av
              i dag, präglat av föränderlighet, är familjen och den lilla världen
              kärnan i de flesta människors trygghet.
            </seg>
            <seg n="5fc88da9">
              Samtidigt slutar hälften av alla äktenskap och än fler samboförhållanden
              och partnerskap med skilsmässa och separation. I genomsnitt varar
              äktenskapet mina siffror är från 2004 inte längre än elva år.
              En majoritet av barnen föds inte längre av gifta mammor.
            </seg>
            <seg n="5df61d00">
              Trots det är kärnfamiljen ett ideal för många, även om den till
              dels har genomgått förändringar. Vi talar i dag om bonusbarn och
              bonusföräldrar. Det är begrepp som markerar förändringar i sättet
              att forma våra liv. Det är bra att människor formaliserar sin
              ambition att ta livslångt ansvar för varandra. Det är synd att
              det inte alltid lyckas.
            </seg>
            <seg n="1479e8a1">
              Antalet uppbrott har jag redan nämnt. I de allra flesta fall
              lyckas man lösa frågor som har med barns vårdnad och tillhörighet
              att göra utan större problem. Men ett litet antal prövas och avgörs
              i domstol. Under hela 2000-talet har det varit ungefär 2 700 fall
              per år där man inte lyckats hantera de här frågorna på egen hand.
              I det läget är det viktigt med en ändamålsenlig och rättssäker
              lagstiftning.
            </seg>
            <seg n="032822e3">
              Vi moderater tycker att det mesta i regeringens proposition är
              bra och angeläget. Denna proposition har som utgångspunkt det
              som är bäst för det enskilda barnet, medan det i 1998 års lagstiftning
              till exempel ansågs viktigare att barn hade kontakt med båda sina
              föräldrar än att man fokuserade på det som var det bästa för barnet.
              Vi moderater var emot 1998 års lag i denna del och välkomnar dagens
              förändring.
            </seg>
            <seg n="66e4ba57">
              Vi tycker också att det är positivt att det i propositionen talas
              om ökande möjligheter till samförståndslösning i vårdnadsmål och
              att medling blir ett verkligt alternativ till formell prövning
              i domstol. Men detta ställer stora och nya krav på kunskaper och
              barnkompetens hos såväl domare som medlare och också krav på familjerättsliga
              kunskaper.
            </seg>
            <seg n="561e9295">
              Då kan man bli lite betänksam när, av besparingsskäl, ingen utbildning
              har skett av domare i vårdnadsmål vare sig under 2003 eller under
              2004.
            </seg>
            <seg n="e19bfe0f">
              Domstolsverket upprättade år 2002, sägs det i propositionen,
              en utbildningsplan för att förstärka domarnas kompetens på olika
              områden. Men av besparingsskäl har denna kompetensutveckling inte
              kunnat genomföras. Det glömmer man tyvärr att skriva i propositionen.
            </seg>
            <seg n="ebed8e86">
              Häromdagen kom en undersökning gjord av Rädda Barnen, Inga barn
              på schemat blivande socionomer om att möta barn som far illa .
              Av den undersökningen framgår att tre av fyra studenter menar
              att de saknar tillräcklig utbildning för att kunna arbeta med
              barn i utsatta situationer och erbjuda dem tillräckligt med hjälp
              och stöd. En tredjedel av de studenter som studerar till att bli
              socionomer säger att de inte har fått någon kunskap över huvud
              taget när det gäller våld mot barn. Detta måste man betrakta som
              illavarslande eftersom det faktiskt är socialtjänsten som spelar
              en avgörande roll för barn som far illa.
            </seg>
            <seg n="e79b19f5">
              Därför är det mycket viktigt att personer som möter de här barnen
              har kunskaper om barn i utsatta situationer och har möjlighet
              att se signaler om ett barn inte mår bra. Det kan vara livsavgörande,
              säger en våldssamordnare hos Rädda Barnen.
            </seg>
            <seg n="4a8e7c9b">
              Jag menar att utbildning och kompetens är nyckelfaktorer om dagens
              lagstiftning ska få den effekt som vi alla eftersträvar. Endast
              med gedigen utbildning kan domare, socionomer, medlare och kanske
              andra möta, stödja och hjälpa barn och vuxna i deras problematiska
              och utsatta situation till att fatta för alla så bra beslut som
              möjligt.
            </seg>
            <seg n="559d1fe6">
              Alla vi som har privilegiet att få umgås med barn, små eller
              lite äldre, vet att barn inte är miniatyrer av vuxna, utan barn
              är på något sätt en särskild sorts människor. Inte många har fångat
              det så fint som Beppe Wolgers i visan om det gåtfulla folket som
              bor i ett främmande land dit vuxna inte har tillträde, detta land
              där en pojke kan finna ett nytt Samarkand. En pojke blir kungen
              av träd som sitter stilla bland grenar i trädkungens tron. Där
              skriver Beppe Wolgers finns det riken som ingen av oss tar ifrån
              dem.
            </seg>
            <seg n="483a36f6">
              Jag nämner detta därför att barns tankeverksamhet och barns sätt
              att vara är, som vi alla vet, helt annorlunda jämfört med vuxnas.
              Det är ju därför som det är så roligt och spännande att umgås
              med små barn. De får också våra vuxna tankar att flyga åt alla
              håll och kanter.
            </seg>
            <seg n="4bbd1048">
              Herr talman! Den utbildning som är nödvändig gör att reformen
              måste tillåtas kosta pengar. Det ställs nya krav såväl på dem
              som har att besluta och döma i vårdnadsmål som på dem som ska
              medverka i medlingsprocessen. Därför begär vi att regeringen snarast
              återkommer med besked om hur medlarnas kunskapsutveckling kan
              utformas och också att man gör en utvärdering av hur Medlingsinstitutet
              i praktiken fungerar.
            </seg>
            <seg n="377abf38">
              Sammantaget menar jag att de åtgärder som krävs för att betänkandets
              regelverk ska få genomslag dels tar tid att genomföra, dels inte
              kan ske utan ekonomiskt tillskott. Därför bör ikraftträdandet
              skjutas framåt till den 1 januari i stället för att ske nu i sommar.
            </seg>
            <seg n="a6906057">
              Naturligtvis står jag bakom alla våra reservationer. Men för
              tids vinnande väljer jag att yrka bifall endast till reservation
              2.
            </seg>
            <seg n="2eeeb774">
              Jag vill börja med att yrka bifall till reservation 4, men även
              övriga våra reservationer står jag givetvis bakom.
            </seg>
            <seg n="e7c0fab3">
              Enligt reservation 4 ska barnen få rätt till juridiskt biträde
              i alla mål i domstol som rör vårdnad, boende och umgänge. I dag
              har föräldrarna rätt till juridiskt biträde i dessa mål. Men fortfarande
              saknas ett biträde för barnen. Det finns alltså inget juridiskt
              biträde, fristående från föräldrarna, för barnen.
            </seg>
            <seg n="a224702a">
              Ett sådant juridiskt biträde tror jag skulle kunna verka lugnande
              i en väldigt konfliktfylld och känslolåst situation, som de flesta
              skilsmässor där man tvistar om barnen innebär. Det juridiska biträdet
              skulle alltså bevaka barnets rätt i förhållande till bägge dess
              föräldrar. Detta är oerhört viktigt.
            </seg>
            <seg n="14d9221d">
              När den egna livskrisen drabbar en förälder kan det vara svårt
              att hålla isär å ena sidan sin egen ilska och sorg och å andra
              sidan vad som är bra för barnet.
            </seg>
            <seg n="dfced1f9">
              Jag skulle vilja passa på att här från talarstolen påminna om
              det otroligt viktiga att inte tala illa om den andra föräldern.
              Det gäller både i och utanför domstol, och det gäller såväl bakom
              stängda dörrar som offentligt. Barnet är ju 50 % av den ena föräldern
              och 50 % av den andra föräldern. Om man talar ned varandra, vad
              blir då 50 % minus 50 %? Jo, det blir 0. Barnets självförtroende
              går i botten. Detta är jätteviktigt, och detta borde man tänka
              på mycket mera vid alla domstolsförhandlingar och i alla olika
              sammanhang.
            </seg>
            <seg n="b7f90116">
              Jag tycker att vi ska börja med att tillämpa den fantastiskt
              fina portalparagrafen i den nya lagstiftningen: Barnets bästa
              ska vara avgörande för alla beslut om vårdnad, boende och umgänge.
            </seg>
            <seg n="180e2114">
              Vi borde tillämpa den paragrafen här i dag. Jag erbjuder er socialdemokrater
              som våndas i denna del att vara med och stötta reservation 4 vid
              omröstningen i dag på eftermiddagen.
            </seg>
            <seg n="520134b4">
              Ett annat viktigt område handlar om det växelvisa boendet. Det
              växelvisa boendet är inte den absolut bästa världen för något
              barn. Nej, det bästa vore om föräldrar träffade rätt, respekterade
              varandra och levde lyckliga i alla sina dagar. Men ibland tar
              sagan tragiskt slut. Då är det viktigt att vi har lagar som skyddar
              barnen i en situation där föräldrarna, som det ibland kan vara,
              har svårt att se vad som är bäst för barnet. Det här kan liknas
              vid att ha en krisberedskap. En bra krisberedskap betyder inte
              att man går och önskar att en kris ska inträffa utan innebär bara
              en ökad trygghet.
            </seg>
            <seg n="6b8c2186">
              Man kan i dag få för sig att de flesta föräldrar är dåliga för
              sina barn. Så ser det ju ut när man på kvällarna sitter och tittar
              på tv. Det verkar som att de flesta föräldrar misshandlar eller
              begår övergrepp mot barn.
            </seg>
            <seg n="7aaf0f12">
              Rapporter om misshandel och övergrepp mot barn griper så fantastiskt
              starkt tag i vårt inre liv, i själen. Fysiskt gör det riktigt
              ont att se ett barn fara illa. Vi får dock inte börja tro att
              alla föräldrar är onda, att män är djur eller att kvinnor bakom
              stängda dörrar blir bestar. Nej, de allra flesta föräldrar är
              trots allt fortfarande bra för sina barn. De är värdefulla, och
              de är oersättliga.
            </seg>
            <seg n="f1355d48">
              Barnen behöver få en nära och fin relation till båda föräldrarna.
              Det är viktigt eftersom barnet, som sagt, är hälften av den ena
              föräldern och hälften av den andra föräldern. Om risken finns
              att barn far mer illa av det växelvisa boendet än av att mista
              en god kontakt med den ena föräldern ska det växelvisa boendet
              givetvis inte vara aktuellt.
            </seg>
            <seg n="a911be2a">
              Det är dock viktigt att alla alternativ är öppna för domstolen
              och att inte stänga dörren mot en särlösning eller en speciell
              lösning som passar ett visst barn. Man måste titta på om barnets
              bästa ska vara avgörande; det hela får inte lämnas till den ena
              förälderns godtycke genom ett nej. Skulle det räcka med, skulle
              man alltså nöja sig med, att en förälder i sorg, ilska, besvikelse
              eller bitterhet säger nej till gemensam vårdnad och nej till det
              växelvisa boendet, då har hela grundtanken med den nya vårdnadsregelförändringen
              helt åsidosatts.
            </seg>
            <seg n="0f15f3fb">
              Alla barn är olika, alla barn är unika, situationerna ser olika
              ut, och då måste lösningarna kunna se olika ut.
            </seg>
            <seg n="ef12a2a1">
              Nu vill jag att ni tar fram era barnglasögon. Varför ska inte
              barnets bästa vara avgörande för ett barn som är barn till sambor?
              Varför ska det hänga på om man har ett vigselbevis eller ej? Reglerna
              för gemensam vårdnad av sambors barn måste självklart bli enklare.
              Som vi hörde Inger René berätta är det en alltmer vanlig levnadsform
              att vara sambor med barn.
            </seg>
            <seg n="a093cec9">
              Här kommer en tjänstgörande talman som jag inte sett förut. Välkommen!
            </seg>
            <seg n="c41bcd37">
              Vi anser att vi måste modernisera den här delen. Oäktingsstatusen,
              som faktiskt hänger kvar genom att man ger ett sämre skydd till
              barn till sambor, måste bort.
            </seg>
            <seg n="9bed37fb">
              Med dagens betänkande, som bygger på det som 2002 års vårdnadskommitté
              har arbetat fram, tar vi stora steg för att bättre skydda de barn
              som faktiskt sakligt, otäckt och overkligt far riktigt illa. I
              dag kommer vi att fatta beslut som kommer att få stor betydelse
              för många barn för lång tid framöver. Med barnets bästa för ögonen
              är vi i det stora hela nöjda med de nya vårdnadsregler som vi
              i dag fattar beslut om. Därför vill jag rikta först ett tack till
              Vårdnadskommittén för den fina grunden, ett tack till regeringen
              för ett till största delen väl genomtänkt förslag och ett tack
              till mina kära kolleger som med mig delar omsorgen om barnen det
              vet jag att ni gör.
            </seg>
            <seg n="bded5e8e">
              Det är viktigt att vi i riksdagen talar för dem som viskar men
              samtidigt håller verklighetsförankringen och inte ser misshandlade
              barn överallt. Barnen behöver sina föräldrar, barnen har rätt
              till sina föräldrar, men vi alla vuxna är skyldiga att se till
              och skydda de barn vars föräldrar inte klarar att vara föräldrar.
              Vi får inte svika de oskyddade barnen.
            </seg>
            <seg n="1bfd6d23">
              Folkpartiet har länge drivit frågan om att pröva behovet av en
              barnbalk där all lagstiftning som rör barn samlas, inklusive barnkonventionen.
              Nu har regeringen ändå valt att lägga fram förslag om nya regler
              i föräldrabalken utan att bereda frågan om barnbalk. Folkpartiet
              har kvar visionen om att så småningom ändå införa en barnbalk
              om det skulle finnas behov av det. När vi i dag tar det historiska
              steget och ändrar på perspektiv i föräldrabalken från föräldraperspektiv
              till barnperspektiv, tycker vi att det är innehållet i lagen som
              är viktigast, hänsynen till barnets bästa. Det är alltså inte
              etiketten, vad balken heter, som är det viktiga. På prislappen
              står det i alla fall något som jag tror att alla kan enas om,
              och det är att barnen är ovärderliga.
            </seg>
          </u>
          <note n="9bb01984" type="speaker">
            Anf. 43 INGER RENÉ (m):
          </note>
          <note n="7b095218" type="speaker">
            Anf. 44 MIA FRANZÉN (fp):
          </note>
          <note n="369c1b9b">
            Herr talman, kära åhörare och riksdagskolleger! I dag behandlar
            vi lagutskottets betänkande om nya vårdnadsregler.
          </note>
          <note n="b031f7c6">
            Jag yrkar bifall till reservation 4.
          </note>
          <note type="speaker" n="76d78c4e">
            Anf. 45 YVONNE ANDERSSON (kd):
          </note>
          <u who="Q4935945" xml:id="i-d9cdcdb157949a71-0" n="4d64a9c3">
            <seg n="14b4da0f">
              Herr ålderspresident! Välkomsthälsningen kommer från oss alla.
            </seg>
            <seg n="533509ff">
              Ett starkt samhälle bygger på och blir till av starka familjer.
              Men starka familjer måste också byggas. En välfungerande familj
              blir inte till av sig självt, utan det krävs att människor är
              överens om att gemensamt bygga dessa familjer. Trots alla goda
              ambitioner blir det inte alltid som man har tänkt sig. Det går
              snett, familjen splittras, och de riktigt stora förlorarna är
              oftast barnen. Det är därför vi behöver vårdnadsregler.
            </seg>
            <seg n="0a7a8bb8">
              Ärendet från lagutskottet i dag handlar om nya vårdnadsregler,
              i mycket byggda på gamla idéer som finns. Allt är inte dåligt
              som finns i dag. Men nu händer saker som gör att det blir mycket
              bättre. Också jag tycker att Vårdnadskommittén har gjort ett gott
              arbete. Till stora delar står vi bakom regeringens proposition.
              Men det finns alltid en del som vi kikar lite på och där vi inte
              är helt överens eller där man inte har kommit riktigt så långt
              som vi hade hoppats.
            </seg>
            <seg n="5f91df55">
              Herr ålderspresident! I propositionen framhåller regeringen vikten
              av att barnets bästa kommer till uttryck i lagen. Det är jätteviktigt.
              Frågan om vårdnad och umgängesrätt har aldrig varit så aktuell
              som nu, med de skeenden som varit de senaste månaderna alltifrån
              händelserna i Småland och i Västerhaninge eller var det än är.
              Det är hemska tragiska händelser som visar att vi ännu en gång
              måste titta på vad vi kan göra för att skydda de barn som far
              illa och som på ett tragiskt sätt utnyttjas för att vuxna ska
              kunna utöva makt över dem. Vi behöver ett starkare barnperspektiv.
              Som en professor inom området så sent som i går sade till mig
              behöver vi också en ambition att i varje läge i praktiken utveckla
              barnets bästa och jobba utifrån det. Det görs inte i dag. Vi talar
              mycket om det, men när man går in och granskar ser man att det
              finns ett antal ställen där det inte är till barnets bästa trots
              att det är det som ska vara vägledande.
            </seg>
            <seg n="9890c145">
              Ett första sådant steg där vi ska aktualisera barnets bästa är
              att barnet får rätt till ett särskilt biträde i mål som rör vårdnad,
              boende och umgänge. I en departementspromemoria med titeln Utövandet
              av barns rättigheter i familjerättsprocesser från 2002 föreslogs
              att Sverige skulle ratificera den europeiska konventionen om utövandet
              av barns rättigheter. Trots att det nu har gått fyra år sedan
              promemorian kom är den fortfarande på beredning i Regeringskansliet.
              Vi kristdemokrater ser fram emot vad regeringen kommer att presentera
              för att stärka barns processuella ställning.
            </seg>
            <seg n="fb542559">
              Herr ålderspresident! Om barns bästa ska vara utgångspunkt för
              alla beslut som rör vårdnad, umgänge och boende krävs det att
              de människor som utreder just de här frågorna har tillräcklig
              kunskap om barns speciella situation. Hur barn beter sig, hur
              de utvecklas, vad de har för möjligheter att ta in och förklara
              saker och hur man ska tolka deras uttryck har vi numera mycket
              kunskap och forskning om att ta vara på. Men där det borde finnas,
              nämligen i våra domstolar, finns den inte alltid.
            </seg>
            <seg n="f79ad846">
              Därför är jag synnerligen glad för att utskottet har gjort ett
              ställningstagande, inte bara för att man ska säkerställa att barnen
              verkligen blir lyssnade på utan också för att se till att den
              här kunskapen finns och utvecklas i våra domstolar. Vi ska i utskottet
              och från riksdagens sida följa upp detta. Det här är någonting
              riktigt bra. Ingen reform när det gäller klass, status eller aktivitet
              kan genomföras om man inte är beredd att gå hela vägen. Kunskap
              är A och O för att vi ska kunna räkna med att barnen lyssnas till.
            </seg>
            <seg n="512857ca">
              Herr ålderspresident! Ca 50 000 barn om året är med om att deras
              familjer splittras. Antalet umgängestvister som avgörs av domstol
              behöver faktiskt minska. Samhället måste erbjuda mer av resurser,
              till exempel samarbetssamtal, för att undvika att överenskommelser
              om barns vårdnad sker i rätten. Alla förlorar, inte minst barnen,
              på uppslitande rättegångar.
            </seg>
            <seg n="c3a05ccc">
              Barn har ett naturligt behov av båda sina föräldrar. I de allra
              flesta fall är gemensam vårdnad något att föredra för alla parter.
              Detta gäller dock inte när våld förekommer inom familjen. Om kvinnan
              väljer att flytta ifrån sin våldsamme make och de har gemensamma
              barn, uppstår vårdnadstvister eftersom det i allmänhet är gemensam
              vårdnad som gäller.
            </seg>
            <seg n="44f55bb5">
              Regeringen har nu föreslagit att möjligheten att döma till växelvis
              boende vid gemensam vårdnad och mot en förälders vilja bör finnas
              kvar. Regeringen framhåller i propositionen att denna boendeform
              förutsätter föräldrarnas samarbetsförmåga, men man kan lätt utgå
              från att samarbetsviljan inte är så stor om det har förekommit
              hot och våld. Vi menar att barn aldrig ska behöva möta en av sina
              förövare i hemmet genom påtvingat umgänge vid vårdnadstvister.
              Erfarna jurister och domare med särskild barnkunskap skulle spela
              en viktig roll för att rätt utvärdera barns behov och önskningar.
            </seg>
            <seg n="f21b8338">
              Herr ålderspresident! Barnens bästa, inte enbart som idé utan
              som realitet, är Kristdemokraternas paroll, och jag är övertygad
              om att vi alla vill nå dit.
            </seg>
          </u>
          <note n="209f1129">
            Jag yrkar bifall till reservation nr 4 men står självklart bakom
            samtliga de reservationer där Kristdemokraterna finns med i betänkandet.
          </note>
          <note type="speaker" n="d6066604">
            Anf. 46 TASSO STAFILIDIS (v):
          </note>
          <u who="Q6186607" xml:id="i-4e514efa1a298f1f-0" n="5a5fd838">
            <seg n="b374706b">
              Herr ålderspresident! Det här är en av våra absolut viktigaste
              debatter. Det är också en av de frågor som jag kanske har slitit
              mest med under mitt arbete i lagutskottet. Som många av mina kamrater
              i utskottet känner till har jag jobbat med en fördjupningsstudie
              i frågan. Jag ville själv med egna ögon och öron se och lyssna
              på hur den verkliga tillämpningen faktiskt ser ut, hur situationen
              ser ut för de barn ute i samhället som, precis som Yvonne Andersson
              alldeles nyss uttryckte det, på grund av dagens vårdnadslagstiftning
              tvingas att umgås med sina förövare. Vilka vuxna människor skickar
              vi hem tillsammans med sina förövare? Vi gör inte det. Men enligt
              den tillämpning som har utvecklats inom socialtjänst och domstolar
              är det praxis i dag att se frågan som en jämställdhetsfråga. Man
              tillämpar ett jämställdhetsperspektiv när det gäller föräldrarnas
              rätt att umgås med barnen i stället för att se till barnets enskilda
              bästa och se till att barnet aldrig någonsin ska riskera att utsättas
              för vare sig kränkningar, övergrepp eller misshandel. Det ska
              inte ens finnas en risk att barnen utsätts för det här.
            </seg>
            <seg n="56c524a2">
              Herr ålderspresident! För två veckor sedan deltog jag i en paneldebatt
              i tv. Det var ett program i fyra delar som handlade om utsatta
              barn. Det handlar om ett barn hette programmet på TV 4. Vi var
              flera riksdagsledamöter som var där, och var och en av oss fick
              60 sekunder på oss att tala om vad vi ville göra för att förbättra
              för barn som är utsatta för övergrepp. Det var verkligen ingen
              lätt uppgift att sammanfatta fyra års arbete och ett antal krav
              på förändringar under en minut och på en liten griffeltavla.
            </seg>
            <seg n="00dacf9a">
              Herr ålderspresident! Med dagens förslag om nya vårdnadsregler
              har vi kommit en bra bit på väg. Vänsterpartiet har samarbetat
              med regeringen om den här propositionen, och vi har fått med en
              hel del mycket bra skrivningar som syftar till att just stärka
              barnets rätt i tvister om vårdnad, boende och umgänge. Den allra
              viktigaste ändringen vill jag påstå är att det inte längre ska
              vara möjligt för en förälder som misshandlat eller förgripit sig
              på sitt barn att få gemensam vårdnad. Det gäller också om någon
              annan familjemedlem utsatts för våld. Det är otroligt tydligt
              i lagtexten och i förarbetestexterna till lagen, och det är oerhört
              tydligt i propositionen. Där stärks barnens ställning oerhört
              tydligt. Det får aldrig förekomma ens en risk, herr ålderspresident.
            </seg>
            <seg n="931d8ddb">
              I lagtexten har risken för att barnet utsätts för övergrepp lyfts
              fram och placerats före meningen om barnets behov av en nära kontakt
              med båda föräldrarna. Även här har vi lagt till att detta även
              omfattar risken för att andra familjemedlemmar utsätts för våld.
              Den här ändringen gör att även de barn som bevittnar våld i sina
              hem faktiskt uppmärksammas.
            </seg>
            <seg n="11a48b8b">
              I praktiken handlar det oftast om barn och kvinnor som utsätts
              för våld och övergrepp från närstående män. Även motsatsen förekommer
              självklart, men inte i samma stora utsträckning.
            </seg>
            <seg n="5f268270">
              Under de år som jag har arbetat med vårdnadsfrågor har jag tagit
              del av mängder av fall där barn farit oerhört illa i föräldrarnas
              tvister om vårdnad, boende och umgänge utan att samhället har
              tagit sitt ansvar. Det är sorgligt att det ska behöva gå så långt
              att ett barn mördas innan medierna ska reagera och ta upp frågan.
              Det är det vi ser och har sett under de senaste veckorna. Nu väljer
              alla att vakna till liv, men vi ska inte behöva vänta så länge,
              herr ålderspresident.
            </seg>
            <seg n="b5850533">
              Det är fruktansvärt att varje gång behöva hamna i en diskussion
              om män som sitter oskyldigt dömda för incest när det inte handlar
              om straffrätt utan om vårdnadsrätt och framför allt om barns rätt
              att slippa bo eller umgås med en förövare.
            </seg>
            <seg n="c0207f46">
              Vi är nog många här som arbetar med de här frågorna på olika
              sätt och som känner en stor vanmakt en maktlöshet över att inte
              kunna göra tillräckligt, över att inte få lägga sig i enskilda
              fall där det är så uppenbart att domstolen eller socialtjänsten
              kommit fram till något som helt strider mot barnets bästa. Det
              är därför som vi lagstiftare inte kan nöja oss med den här lagändringen.
              Det här är en bra början, men det är inte allt.
            </seg>
            <seg n="759512e9">
              Vänsterpartiet kommer att följa hur den nya lagen tillämpas i
              praktiken väldigt noga. Vi kommer också att fortsätta driva fler
              krav som vi inte fick med den här gången. Ett sådant krav, herr
              ålderspresident, finns i en av mina reservationer i betänkandet.
              Det handlar om obligatoriska barnprotokoll, och det är reservation
              nr 1. Tanken är att varje avgörande som påverkar barnet ska motiveras
              utifrån barnets bästa i en bilaga till domen eller myndighetsbeslutet.
              På så sätt skulle vi kunna säkerställa att barnets bästa inte
              glöms bort i motiveringarna, vilket är ett faktum i dagens domslut.
              Även Vårdnadskommittén har konstaterat att det är sällan som man
              ser ordentliga motiveringar med barnperspektivet och barnets bästa
              när man beslutar om barn.
            </seg>
            <seg n="7a15f25f">
              Utskottsmajoriteten, herr ålderspresident, har valt att föreslå
              att yrkandet om barnprotokoll avslås. Jag är förvånad att inte
              en enda annan ledamot och inte något annat parti har valt att
              stödja Vänsterpartiet i kravet om barnprotokoll. Det är nämligen
              en möjlighet för oss som lagstiftare att ge domstolarna ett konkret
              redskap att förbättra situationen och framför allt sina motiv.
              Enligt utskottet lämpar sig inte frågan om vad domar och beslut
              ska innehålla för lagstiftning. Jag håller inte med om det.
            </seg>
            <seg n="7a4b1033">
              Domstolar och socialtjänst måste generellt bli mycket bättre
              på att uppmärksamma och ta hänsyn till barnets bästa. Ett barnprotokoll,
              herr ålderspresident, handlar inte om att vi som lagstiftare ska
              gå in och styra hur en dom motiveras utan ska fungera som en checklista
              där domaren på punkt efter punkt kan kolla av att barnets bästa
              faktiskt står i fokus i varenda situation.
            </seg>
            <seg n="97614509">
              Ett annat sätt att garantera att barnet får spela huvudrollen
              i avgörandet om vårdnad, boende och umgänge är att ge varje barn
              rätt till ett eget juridiskt ombud. I dag är det tyvärr så, precis
              som Mia Franzén påtalade tidigare, att det ofta är föräldrarna
              och deras ombud som hamnar i centrum under en förhandling.
            </seg>
            <seg n="0b6babca">
              Risken för att barnet osynliggörs blir definitivt mindre om barnet
              har ett eget ombud som förmår att enbart ha barnets bästa för
              sina ögon utan att ta ställning för eller emot någon av föräldrarna.
              Eftersom barnet inte kan närvara i rättssalen förutom, i bästa
              fall, i form av en anteckning i en vårdnadsutredning, krävs det
              att någon ger barnet en röst, och föräldrarnas enskilda parter
              är i dag inte bra på det.
            </seg>
            <seg n="b338a630">
              Förhoppningsvis kommer den nya lagen att göra att barnets vilja
              beaktas betydligt mer än vad som ofta sker i dag, men frågan är
              faktiskt om det räcker. Barnets rätt att komma till tals garanteras
              som alla vet av FN:s barnkonvention. I dag lever vår lagstiftning
              inte upp till detta. Därför finns det i dag en reservation i utskottet,
              och det kommer att bli en majoritet för att riksdagen faktiskt
              uttalar sig för att vi vill ha särskilda juridiska biträden för
              barn. Det tycker jag är bra, trots att det i det här fallet ser
              ut som om det är en ohelig allians som har bildats mellan de olika
              borgerliga allianspartierna, Vänsterpartiet och Miljöpartiet.
              Jag beklagar att Socialdemokraterna inte har valt att ställa upp
              på det här kravet, för det är ett krav som står mycket högre än
              att bara handla om ord. Det handlar om barns situation.
            </seg>
            <seg n="dfd9ddd4">
              Herr ålderspresident! En annan viktig fråga som inte är löst
              än men som utskottet tar väldigt stark ställning för är det som
              utskottet skriver om på s. 22 i betänkandet. Vi skriver att det
              är otillfredsställande och att vi i utskottet inte tycker att
              det är förenligt med barnets bästa att vårdnadshavarnas oenighet
              kan medföra att ett barn som har behov av hälso- och sjukvård
              inte får tillgång till den adekvata behandling som barnet behöver.
              Enligt utskottets mening är denna fråga angelägen och kräver en
              väldigt skyndsam lösning. Utskottet beklagar vidare att regeringen
              i förevarande proposition inte kunnat föreslå riksdagen några
              lagändringar. Utskottet förutsätter att arbetet kommer att bedrivas
              skyndsamt och att regeringen därefter utan dröjsmål återkommer
              till riksdagen i frågan.
            </seg>
            <seg n="bf97a9d1">
              Det här är så otroligt viktigt! Lagutskottet säger nu tydligt
              att det här är oacceptabelt. Det är inte förenligt med barnets
              bästa att en enskild förälder kan motsätta sig att ett barn faktiskt
              får den vård och den behandling som barnet behöver.
            </seg>
            <seg n="a2f06ae5">
              Herr ålderspresident! Min talartid är slut. Därför kommer jag
              att sluta tala. Med det här vill jag yrka bifall till reservationerna
              1 och 4. För övrigt hade jag jättegärna velat prata mycket mer
              om varför det är så viktigt att vi inför en barnbalk. Men det
              kanske jag får anledning att återkomma till. I övrigt står jag
              bakom den här samarbetspropositionen mellan den socialdemokratiska
              regeringen och Vänsterpartiet och även bakom de andra ställningstagandena
              från Vänsterpartiet i betänkandet.
            </seg>
          </u>
          <note type="speaker" n="c6f1ecd0">
            Anf. 47 VIVIANN GERDIN (c):
          </note>
          <u who="Q4949860" xml:id="i-bc88cb4c685d42dc-0" n="5c4ddec4">
            <seg n="0a682ec7">
              Herr ålderspresident! Ledamöter och åhörare! De nya vårdnadsreglerna
              är ett område som berör och engagerar oss i Centerpartiet. Att
              stärka barnperspektivet vid vårdnadstvister har varit vägledande
              vid våra ställningstaganden. Det är anledningen till att Centerpartiet
              har sex reservationer, men för övrigt står vi bakom betänkandet.
            </seg>
            <seg n="f513aa32">
              Det är oerhört viktigt att vi gör vårt yttersta för att minimera
              riskerna för att barn ska fara illa. Alla som har med barn att
              göra måste därför bli bättre på att lyssna till vad barnen säger
              och se vilka signaler som barnen sänder. Och när det finns en
              misstanke om misshandel, fysiskt eller psykiskt, ska vi även ha
              civilkurage nog att ingripa. Då först kan vi säga att barnen ständigt
              står i fokus.
            </seg>
            <seg n="697ae208">
              I Vårdnadskommitténs utvärdering framgår ett skrämmande faktum:
              att barns vilja i många fall inte har redovisats i domstolarnas
              domar rörande vårdnadstvister. Det tyder på att lagen från 1996
              har brister, och de bristerna behöver vi rätta till. Det är också
              anledningen till att vi i Centerpartiet vill stärka barnens rätt
              att komma till tals i vårdnadsärenden. Därför yrkar jag bifall
              till reservation 3.
            </seg>
            <seg n="e11b9bd5">
              I vårdnadsreformen från 1998 var det inte tänkt att gemensam
              vårdnad skulle användas som en huvudregel som till varje pris
              skulle utdömas när det till exempel fanns inslag av misshandel.
              Men som vi har hört tidigare är det tyvärr så att det blev en
              sådan praxis som utvecklades efter dessa år. Detta har också styrkts
              i de remissvar som Vårdnadskommittén har samlat in, bland annat
              från Barnombudsmannen. Där det finns misstanke om hot, misshandel
              och övergrepp ska det alltid göras en misshandelsutredning. Den
              måste först avgöras, alltså innan vårdnadstvisten utreds och fastställs.
              Det finns skäl att särskilt uppmärksamma det här eftersom det
              framkommit att vårdnadsutredningar skett parallellt med misshandelsutredningar.
              Det anser vi vara mycket olämpligt.
            </seg>
            <seg n="63b5b896">
              Från Centerpartiets sida vill vi vara mycket tydliga på den här
              punkten eftersom vi inte vill att gemensam vårdnad ska utdömas
              i de fall där våld har konstaterats inom familjen. I de fall där
              man har gjort det tycker vi att domarna bryter mot intentionerna
              i FN:s barnkonvention, som Sverige har undertecknat. Jag vill
              därmed också yrka bifall till reservation 2.
            </seg>
            <seg n="824aa92c">
              När det gäller juridiskt biträde gläder det oss i Centerpartiet
              att vi först var samlade inom den borgerliga alliansen, och sedan
              har även Vänsterpartiet anslutit sig till att det finns fog för
              att ställa krav på att ett juridiskt biträde ska finnas för att
              ge barnen en starkare röst i vårdnadstvister. Det har också antytts
              att även Miljöpartiet kan biträda det här, och det är bra. Det
              är fyra år sedan Vårdnadskommittén tillsattes, år 2002, och jag
              tycker att det är något märkligt att den här frågan inte fanns
              med i regeringens proposition. Det har funnits gott om tid att
              utreda det här.
            </seg>
            <seg n="399715b9">
              Ett juridiskt biträde som företräder barnet kan faktiskt få väldigt
              stor betydelse för ärendets hantering och domslut. Om föräldrar
              har en konflikt med varandra tror vi att det kan vara svårt att
              sätta barnets behov i främsta rummet. I betänkandet framhålls
              ju också vid ett flertal tillfällen att barnets bästa ska gälla
              och att barnen ska sättas i fokus. Det sägs vid flera tillfällen.
              Jag tycker därför att det är mycket märkligt att vi inte har kommit
              längre. Det hade varit bra om vi hade kunnat vara eniga i den
              här frågan.
            </seg>
            <seg n="f9ea5076">
              Växelvis boende anser vi inte vara någon bra lösning för barn
              när det sker mot en förälders vilja. Vi menar inte bara att det
              ska ske när någon tycker att det inte är lämpligt utan det ska
              vila på en sådan grund att det finns skäl för det, att det finns
              starka konflikter mellan föräldrarna. Växelvis boende förutsätter
              faktiskt att föräldrarna kan samarbeta. Men jag vill också framhålla
              att i de fall där föräldrarna har en allvarlig konflikt måste
              vi också rikta in oss på att göra mer på ett tidigare stadium
              för att hjälpa föräldrarna att komma överens och minska, minimera
              och helst ta bort de här konflikterna. Det kan man göra på flera
              olika sätt. Man kan göra det genom att utvidga och erbjuda samarbetsavtal.
              Man kan också göra det genom att erbjuda någon form av föräldrautbildning
              där föräldrar får en ökad kunskap om hur barn påverkas av konflikter.
            </seg>
            <seg n="828c4b31">
              En sak som jag också saknar i betänkandet är att det ingenstans
              står något om att föräldrarnas goda vilja att samarbeta borde
              premieras. Det är faktiskt en brist. Vi borde uppmuntra mer till
              att föräldrar som har en konflikt gör sitt yttersta för att försöka
              samtala med varandra och på så sätt minska konflikten. Därmed
              ger man barnet en bättre möjlighet att framöver kunna umgås med
              båda sina föräldrar.
            </seg>
            <seg n="a6e087fd">
              Jag är övertygad om att alla barn vill umgås med sina föräldrar
              under förutsättning att barnet inte känner rädsla eller olust.
              Ett barn kan i dag inte välja bort umgänge med en våldsam förälder,
              men en förälder kan utan skäl välja bort umgänge med sitt barn.
              Det visar att barnets rättigheter är svagare än den vuxnes.
            </seg>
            <seg n="0897dd62">
              I dagens lagstiftning finns brister även angående barns rätt
              till adekvat sjukvård. Det har också varit uppe här tidigare.
              Jag vill säga att också Centerpartiet tycker att ingen förälder
              ska kunna sätta sig emot att den andre föräldern anser att barnet
              behöver medicinsk utredning eller hjälp av en psykolog. Att få
              den vård man behöver är en självklar rättighet som även barnet
              ska ha. Ingen förälder ska, som sagt, kunna motsätta sig det.
            </seg>
            <seg n="cee011ae">
              Vi får heller inte glömma barnperspektivet. Jag vill än en gång
              understryka vad FN:s barnkonvention säger om barns hälsa.
            </seg>
            <seg n="c495509e">
              Avslutningsvis vill jag säga att regeringens förslag till nya
              vårdnadsregler tar små steg i rätt riktning, men regeringen passar
              på några områden. I remissvaren kan vi läsa att några av remissinstanserna
              frågar sig om de nya vårdnadsreglerna kommer att innebära några
              förändringar. Den tolkningen gör flera. Det är naturligtvis lite
              oroande.
            </seg>
            <seg n="8f10bef8">
              Med de erfarenheter vi har från 1998 års vårdnadsreform angående
              efterlevnaden av riksdagens beslut inom domstolarna finns det
              fog att befara att det inte kommer att bli några stora förändringar.
              Särskilt med hänvisning till att barnperspektivet verkar ha en
              svag ställning inom rättsväsendet behöver vi lyfta fram detta
              och göra förbättringar i enlighet med de reservationer som vi
              har från Centerpartiets sida.
            </seg>
            <seg n="6863d511">
              Under de senaste åren har flera domar rörande barn också kommit
              att avskärma sig från folks rättsmedvetande. Det har bidragit
              till att det finns en ökad klyfta mellan människor och domstolarnas
              dömande. Många människor har reagerat starkt på att barn inte
              ges ett bättre skydd än vad ett flertal av dagens domar visar.
            </seg>
            <seg n="9336e1ae">
              Nu återstår det för riksdagen och rättsväsendet att bevisa att
              barnperspektivet får ett större utrymme.
            </seg>
          </u>
          <note type="speaker" n="a519ad9f">
            Anf. 48 TASSO STAFILIDIS (v) replik:
          </note>
          <u who="Q6186607" xml:id="i-4e514efa1a298f1f-1" n="5a5fd838">
            <seg n="95309bde">
              Herr ålderspresident! Det var en bra avslutning på Viviann Gerdins
              anförande att det nu är upp till domstolarna, rättsväsendet och
              socialtjänsten att bevisa att de faktiskt tar hänsyn till barnets
              bästa, gör de här riskbedömningarna och följer intentionerna i
              lagstiftningen. Mycket bra, Viviann Gerdin.
            </seg>
            <seg n="faa18a52">
              Det var inte anledningen till att jag begärde replik.
            </seg>
            <seg n="448715d4">
              Jag vet inte om det var av slarv som Viviann sade att nu även
              Vänsterpartiet har gått med i reservationen vad gäller juridiskt
              biträde för barn. Vänsterpartiet kom ju inte på detta över en
              natt. Vi har drivit det kravet väldigt länge tillsammans med bland
              annat Centerpartiet. Det är bra att det blir ett tillkännagivande,
              men det hade varit ännu bättre om frågan hade funnits i propositionen.
            </seg>
            <seg n="16e47245">
              En sak som jag tycker är märklig är reservation nr 2 som Viviann
              Gerdin yrkade bifall till och som handlar om risken för att barn
              far illa. Viviann pratade om hur viktigt de här tre partierna
              tycker att det är att man lyfter fram barnets utsatthet.
            </seg>
            <seg n="8d25e82c">
              Om man läser propositionen innantill ser man väldigt tydligt
              att det är precis det som propositionen tar fasta på. Det är precis
              det som hela förslaget handlar om.
            </seg>
            <seg n="36004a53">
              Jag vill fråga Viviann Gerdin: På vilka punkter är det egentligen
              någon skillnad mellan er reservation och utskottets ställningstagande
              och innehållet i den här mycket välskrivna propositionen?
            </seg>
          </u>
          <note type="speaker" n="b5c3aa9d">
            Anf. 49 VIVIANN GERDIN (c) replik:
          </note>
          <u who="Q4949860" xml:id="i-bc88cb4c685d42dc-1" n="5c4ddec4">
            <seg n="fea84962">
              Herr ålderspresident! Först vill jag kommentera frågan om juridiskt
              biträde. Det förslaget har varit uppe tidigare och då har inte
              Vänsterpartiet bistått det. I så fall hade vi ju redan haft en
              majoritet. Bättre sent än aldrig, så välkommen till insikt i den
              frågan.
            </seg>
            <seg n="726acee5">
              Reservation 2 finns därför att vi gör en annan tolkning. Regeringen
              går inte tillräckligt långt i sin proposition. Det är därför vi
              har skrivit att gemensam vårdnad, enligt vår uppfattning, inte
              ska kunna förekomma vid konstaterat våld i familjen. Det finns
              faktiskt en öppning för det som det är formulerat nu.
            </seg>
            <seg n="b94a1a2b">
              Jag blev mycket förvånad när jag lyssnade på Tasso Stafilidis
              inlägg. Han är säkert övertygad om att han tror att det ska bli
              så. När vi läser förslaget ser vi att det inte är någon säkerhet
              alls i den skrivning som finns. Risken är stor att man kan döma
              till gemensam vårdnad även om det är konstaterat våld. Det förvånar
              mig att Vänsterpartiet har gjort den överenskommelsen med regeringspartiet.
              Annars hade ni varit välkomna att hålla fast vid det ni tidigare
              har uttalat så starkt i den här frågan. Nu godtar ni en skrivning
              som är lite mer ambivalent.
            </seg>
          </u>
          <note type="speaker" n="f6b45359">
            Anf. 50 TASSO STAFILIDIS (v) replik:
          </note>
          <u who="Q6186607" xml:id="i-4e514efa1a298f1f-2" n="5a5fd838">
            <seg n="2cbf7e0e">
              Herr ålderspresident! Det var ju trist att detta skulle utvecklas
              till en pajkastning. Om Viviann Gerdin läser utskottets ställningstagande
              från början var det så att Moderaterna och Centern hade en egen
              reservation och vi andra hade en egen reservation. Ni ville något
              annat. Ni ville att det bara skulle vara i särskilt tvistiga fall
              som barnen skulle ha juridiskt ombud, medan vi andra tyckte att
              barnen skulle ha juridiskt ombud i alla fall.
            </seg>
            <seg n="e2addb3f">
              Man kan gå tillbaka i tiden och se att det faktiskt har varit
              oenighet bland er borgerliga partier och att ni inte har haft
              en gemensam ståndpunkt kring frågan om juridiskt ombud. Kolla
              innan du har synpunkter på vad Vänsterpartiet har drivit!
            </seg>
            <seg n="906f3b97">
              Vi har däremot drivit frågan väldigt länge. Viviann Gerdin känner
              också till den fördjupningsstudie som jag har lett under snart
              fyra år och som har resulterat i en massa konkreta förslag.
            </seg>
            <seg n="6fbfc63d">
              När det gäller frågan om risken för att barn far illa är jag
              självfallet positiv till den här propositionen. Vi måste från
              lagstiftarens sida i riksdagen och från den här kammaren vara
              oerhört tydliga med att det som står i lagändringarna, de intentioner
              som vi lagstiftare har och det som står i förarbetstexterna måste
              följas. Vi måste ta för givet att frågan om riskbedömningen måste
              hanteras på ett professionellt sätt i socialtjänsten och domstolarna.
              Det innebär att om socialtjänsten och domstolarna gör riskbedömningarna
              i enlighet med det här förslaget kommer barnen aldrig någonsin
              att riskera att hamna i händerna på sina förövare. Det är faktum.
            </seg>
            <seg n="01768be7">
              Om man ser hur tillämpningen har fungerat med den gamla lagen
              är det självklart att man kan bli orolig. Förslaget innehåller
              bra och konkreta åtgärder.
            </seg>
          </u>
          <note type="speaker" n="926241f9">
            Anf. 51 VIVIANN GERDIN (c) replik:
          </note>
          <u who="Q4949860" xml:id="i-bc88cb4c685d42dc-2" n="5c4ddec4">
            <seg n="bb02d1b2">
              Herr ålderspresident! Vi har naturligtvis läst propositionen.
              Vi har diskuterat detta. Vi saknade ett tydligt ställningstagande.
              Därför har vi en kommittémotion där vi har skrivit att gemensam
              vårdnad inte ska förekomma vid konstaterat våld i familjen. Vi
              tyckte att det inte var klart uttryckt i propositionen. Man ska
              naturligtvis ta hänsyn till en riskbedömning. Det vill vi väl
              alla. Vi har gjort bedömningen att ni inte gick tillräckligt långt,
              annars hade vi inte behövt ta upp detta.
            </seg>
            <seg n="74a2179d">
              Det finns andra ställningstaganden i propositionen som vi har
              utelämnat eftersom vi var nöjda. Här fanns det en tveksamhet som
              krävde en extra tydlighet särskilt med tanke på 1998 års reform
              som faktiskt har utvecklats i praxis och blivit något helt annat
              än vad avsikten var.
            </seg>
            <seg n="6d5ac0dc">
              Därför fanns det ännu större anledning att vara ännu tydligare
              denna gång. Det framgår också i en del remissinstanser som kommenterar
              detta. Det finns några som befarar att det inte kommer att leda
              till så stora förändringar i verkligheten. Det är väldigt tråkigt
              att flera gör den tolkningen.
            </seg>
          </u>
          <note type="speaker" n="b26a7297">
            Anf. 52 RAIMO PÄRSSINEN (s):
          </note>
          <note n="bffadd8f">
            Herr ålderspresident! Jag vill börja med att yrka bifall till
            lagutskottets förslag i betänkandet nr 27 Nya vårdnadsregler i
            dess helhet och avslag på reservationerna. Jag vill också tacka
            Vänsterpartiet för samarbete med propositionen.
          </note>
          <u who="Q3358814" xml:id="i-7b03b7b288f6a826-0" n="6628a398">
            <seg n="f25ad324">
              Herr ålderspresident! Äntligen har ett långt och noggrant utrednings-
              och utvärderingsarbete angående 1998 års vårdnadsreform slutförts
              och lett fram till ett förslag om förändrad lagstiftning om vårdnad,
              boende och umgänge. Nu tar vi ett steg framåt som syftar till
              att stärka barnperspektivet i lagstiftningen. Det är precis detta
              som regeringens proposition Nya vårdnadsregler genomsyras av.
            </seg>
            <seg n="7024103e">
              Utgångspunkten i barnperspektivet är respekten för barns fulla
              människovärde och integritet. Att ha barnperspektiv i beslutsfattandet
              innebär att man försöker förstå barnet och tar reda på hur barnet
              uppfattar sin situation och kan se eventuella förändringar med
              barnens ögon. Som Mia Franzén uttryckte det: Sätt på er barnglasögonen!
              Och det handlar om att analysera vilka följder olika beslutsalternativ
              kan få för barnet.
            </seg>
            <seg n="6e2f23ef">
              Det är glädjande att höra att många här tycker att det är en
              bra proposition. Det är också ett bra betänkande som vi levererar.
              Jag är övertygad om att vi alla här i kammaren vill ha en lagstiftning
              som främjar det bästa för barnet.
            </seg>
            <seg n="66f7f05b">
              Men vad menar vi då med uttrycket barnets bästa? Det finns ingen
              klar definition av vad som är barnets bästa. Det finns olika uppfattningar,
              åsikter och intressemotsättningar när det gäller vad som är barnets
              bästa. Det är uppfattningar som också ändrar sig över tiden. Vad
              som är bäst för ett barn är inte alltid det som är bäst för ett
              annat barn.
            </seg>
            <seg n="7f873974">
              Bedömningar av vad som är barnets bästa måste därför alltid göras
              individuellt inför varje beslut och bygga på kunskap och beprövad
              erfarenhet i kombination med att barnet självt får komma till
              tals. Vid bedömningen måste man ta hänsyn till allt som rör barnets
              fysiska och psykiska välbefinnande och utveckling.
            </seg>
            <seg n="2c3ea8a2">
              Utskottet delar regeringens uppfattning om att barnets bästa
              ska vara avgörande för alla beslut om vårdnad, boende och umgänge.
            </seg>
            <seg n="e5c5b694">
              Herr ålderspresident! Utredningen visade att det finns en generell
              tendens hos domstolarna att tona ned betydelsen av att en förälder
              har gjort sig skyldig till övergrepp i familjen. Flera remissinstanser
              uttrycker en oro för att domstolarna inte uppmärksammar risken
              för att barn far illa. Detta är synnerligen otillfredsställande.
              Nu lyfter regeringen fram betydelsen av detta i lagen. Både socialnämnden
              och domstolen ska vid bedömning av barnets bästa fästa avseende
              särskilt vid risken för att barnet eller någon annan i familjen
              utsätts för övergrepp eller att barnet olovligen förs bort, hålls
              kvar eller annars far illa.
            </seg>
            <seg n="89d6645f">
              Vi i lagutskottet vill ännu tydligare markera risken för att
              barnet far illa. Jag vill citera oss själva, för jag tycker att
              det ska bli sagt i denna kammare. Vi skriver: När uppgifter om
              våld förs fram i ett mål om vårdnad, boende och umgänge måste
              uppgifterna därför alltid prövas och en riskbedömning göras. Vidare
              skriver vi: Om en förälder utsätter barnet eller någon annan i
              familjen för våld, trakasserier eller andra kränkningar, är det
              i de allra flesta fall bäst för barnet att den föräldern inte
              får del i vårdnaden. Prövningen kan också mynna ut i att något
              umgänge inte alls bör äga rum.
            </seg>
            <seg n="f3618ce6">
              Utskottet anser att det är synnerligen viktigt att socialnämnden
              uppmärksammar de fall där insatser till stöd för ett barn kan
              behövas och att frågan om överflyttning av vårdnaden verkligen
              övervägs i tillräckligt stor utsträckning. Om en förälder har
              dödat eller försökt döda den andra föräldern, bör socialnämnden
              normalt väcka talan om överflyttning av vårdnaden. Detsamma kan
              gälla bl.a. om barnet har utsatts för sexuella övergrepp. Detta
              står i vårt betänkande.
            </seg>
            <seg n="3ae81b2b">
              Herr ålderspresident! Barnens rätt att komma till tals stärks
              i propositionen. Domstolen bör vara skyldig att ta hänsyn till
              barnets vilja. Att det i lagen framgår att hänsyn ska tas till
              barnets vilja markerar att detta är en särskilt betydelsefull
              omständighet i den prövning som ska göras i målet. Vi vet ju att
              barnet ibland inte tar ställning mellan föräldrarna, men han eller
              hon har en uppfattning om vilken skola man vill gå i eller vilka
              fritidsaktiviteter som man vill ägna sig åt. Domstolarna ska göra
              en helhetsbedömning utifrån även dessa omständigheter.
            </seg>
            <seg n="e11e2a6a">
              Även små barn ska komma till tals om det inte är olämpligt. Men
              det är inte lämpligt för oss lagstiftare att slå fast en viss
              ålder när barn kan tillfrågas inom ramen för en vårdnadsutredning.
              Den som gör en utredning i mål om vårdnad, boende och umgänge
              ska försöka klarlägga barnets inställning och redovisa den för
              domstolen. Vidare föreslås, med utskottets gillande, att socialnämnden
              ska höra barnet innan ett snabbutlåtande lämnas i domstolen vid
              interimistiska beslut.
            </seg>
            <seg n="b69b63c9">
              Herr ålderspresident! Frågan om juridiskt biträde för barn bereds
              för närvarande i Regeringskansliet. Frågan är, som Yvonne Andersson
              nämnde, aktuell i ett konventionsarbete. Det är ett relativt omfattande
              arbete, och vi tycker att det är viktigt att få en ordentlig beredning
              för att få den bästa lösningen för barnet. Är det till exempel
              säkert att ytterligare en jurist i processen är det som är lämpligast?
              Vad vet jag? Vilka ska uppgifterna vara, och hur avgränsar man
              i vilka fall det ska utses ett särskilt biträde?
            </seg>
            <seg n="fa7fbbb6">
              Detta bereds nu och ställning tas senare. Det tycker vi är bra.
              Vi vill att det ska vara en ordentlig beredning av detta. De nya
              vårdnadsregler som vi debatterar och som alla hyllar i dag syftar
              ju till att tillämpas med största möjliga barnperspektiv. Barnens
              bästa ska vara avgörande i alla beslut om vårdnad, boende och
              umgänge. Då kan man faktiskt se det som att domstolen är barnets
              ombud. Det är domstolen som ska se barnet och ha de barnglasögon
              som Mia Franzén talade om. Men denna fråga bereds som sagt vidare.
            </seg>
            <seg n="feaabc75">
              Herr ålderspresident! Nu inför vi en uttrycklig bestämmelse i
              lagen om att domstolen vid bedömning av om vårdnaden ska vara
              gemensam särskilt ska fästa avseende vid föräldrarnas förmåga
              att samarbeta. Har föräldrarna förmåga att sätta barnets bästa
              framför den egna konflikten? Det är klart att sådant färgar av
              sig på omvårdnaden om barnet. Barn mår illa av ständiga konflikter
              mellan föräldrarna. Gemensam vårdnad får aldrig användas som ett
              medel för att tvinga föräldrarna att samarbeta.
            </seg>
            <seg n="9d82e6e4">
              Beslutsfattandet vid gemensam vårdnad innebär i en del fall stora
              problem. I dag kan den ena föräldern hindra barnet från att få
              den vård som krävs i till exempel hälso- och sjukvården. Detta
              är en fråga som kvarstår och bereds i Regeringskansliet. Även
              på denna punkt är vi i lagutskottet tydliga. Vi tycker att det
              är otillfredsställande och inte förenligt med barnets bästa att
              vårdnadshavares oenighet hindrar rätt vård. Vi kräver en skyndsam
              lösning och förutsätter att regeringen utan dröjsmål återkommer
              till riksdagen i denna fråga.
            </seg>
            <seg n="42f9178e">
              Barnets behov av umgänge med andra än föräldrarna lyfts fram
              i lagen. Socialnämnden ska vid bedömning av om nämnden ska väcka
              talan särskilt beakta barnets behov av umgänge med mor- och farföräldrar
              men även med andra som står barnet nära.
            </seg>
            <seg n="cf473327">
              Herr ålderspresident! Samförståndslösningar för barnets bästa
              ska alltid i möjligaste mån eftersträvas av domstolen. Domstolen
              ska kunna uppdra åt en medlare att försöka få föräldrarna att
              nå en samförståndslösning. Det betyder att insatser kan sättas
              in tidigare. Medling kan vara ett sätt att nå ett hållbart samförstånd
              mellan föräldrarna.
            </seg>
            <seg n="4f0a22a5">
              En vårdnadsutredning bör innehålla en rekommendation till beslut.
              Den ska vara väl motiverad. Det ska göras en konsekvensanalys.
              Den ska tydligt redovisa hur man har resonerat i det enskilda
              fallet. Vad har barnet för relation till båda föräldrarna, och
              vilken är barnets egen inställning? Hur ser man på föräldrarnas
              lämplighet som vårdnadshavare, som boförälder eller som umgängesförälder?
              Det är också naturligt att man redovisar risken för att barnet
              ska fara illa.
            </seg>
            <seg n="99779a5f">
              Vårdnadstvister kräver god kunskap om barn. Det pågår ett arbete
              för att öka kompetensen hos domarna i handläggning av familjemål.
              Men även här vill vi i lagutskottet i vårt fina betänkande betona
              vikten av detta.
            </seg>
            <seg n="5fd13de1">
              Precis som Yvonne Andersson sade utgår vi från att regeringen
              följer frågan om kunskap om barn vid domstolarna och vidtar de
              nödvändiga åtgärderna, genomför dem och återrapporterar till oss
              här i riksdagen.
            </seg>
            <seg n="51c7db8f">
              Jag är glad över att det är en så stark konsensus i en sådan
              viktig fråga. Jag vill tacka Mia Franzén för ett lysande anförande.
              Jag vill tacka Tasso Stafilidis för ett gott samarbete. Jag vill
              tacka öviga i utskottet.
            </seg>
            <seg n="2d62e874">
              Herr ålderspresident! Jag kan inte låta bli att gå upp i debatten
              när jag får ett så fint tack för ett fint anförande. Det är inte
              varje dag man får ett sådant fint tack. Jag vill också gratulera
              Raimo för att hans barnglasögon fungerar väldigt fint. Grattis
              till det!
            </seg>
            <seg n="f1e09128">
              Men du har en liten fläck, och den kan vi ta bort! Jag kan tala
              om för dig att vi föreslår i det ställningstagande som är i reservation
              nr 4 att juridiskt ombud ska ges till alla barn i alla mål. Det
              är inte det förslag som Vårdnadskommittén tidigare hade om särskilt
              konfliktfyllda situationer. Det finns ingen tveksamhet kvar där.
            </seg>
            <seg n="e341ac57">
              Jag vill bara klargöra det, så vi får bort den lilla fläcken,
              och Raimo Pärssinen kan rösta för bifall till reservation 4 i
              dag.
            </seg>
          </u>
          <note n="0152ad89">
            Herr ålderspresident! Slutligen föreslås att verkställighetsmål
            om vårdnad, boende och umgänge och liknande frågor flyttas från
            förvaltningsdomstolarna till de allmänna domstolarna för att höja
            både kvalitet och effektivitet.
          </note>
          <note n="f78df358" type="speaker">
            Anf. 53 MIA FRANZÉN (fp) replik:
          </note>
          <note type="speaker" n="a3704489">
            Anf. 54 RAIMO PÄRSSINEN (s) replik:
          </note>
          <u who="Q3358814" xml:id="i-82fc325fab4c54df-0" n="6628a398">
            <seg n="6ffb4b8f">
              Herr ålderspresident! Jag tycker att det är trevligt att debattera
              med Mia Franzén. Om det är en fläck på mina barnglasögon tas den
              i så fall bort via kunskap.
            </seg>
            <seg n="2d61945d">
              Jag sade i anförandet att eftersom frågan bereds, och den är
              ganska bred när det gäller särskilt ombud för barn, är åtminstone
              jag beredd att invänta det. Men samtidigt är också jag otålig
              i detta.
            </seg>
            <seg n="d73abc59">
              Låt oss komma fram och se vad är bäst. Är det så att det är bäst
              tar vi ställning för det, och då är jag gärna med på det. Då kanske
              fläcken försvinner där också.
            </seg>
          </u>
          <note n="8eb4e962" type="speaker">
            Anf. 55 MIA FRANZÉN (fp) replik:
          </note>
          <u who="Q4948778" xml:id="i-a7929cea422a0044-0" n="87eab387">
            <seg n="128d1c4a">
              Herr ålderspresident! Nu ser det ut som att riksdagen kommer
              att fatta beslut i den linjen. Då får regeringen chansen att återkomma
              med ett konkret lagförslag på området. Det är vad som faktiskt
              kommer att hända i dag, i varje fall om alla följer det som de
              har talat om hittills.
            </seg>
            <seg n="e42b9b74">
              Det känns fantastiskt fint. År 2002 lade jag fram en egen motion
              om juridiskt ombud för barn. Jag dök ned bakom talarstolen och
              skrämde vettet ur stackars tredje vice talmannen som satt i kammaren.
              Det var Helena Höij som satt för första gången. Hon blev alldeles
              nervös och trodde att jag mådde dåligt. Men jag ville illustrera
              hur barnen inte blev hörda i domstol.
            </seg>
            <seg n="ab0e5e6a">
              Lite hjärtklappning hade jag väl, och nog mådde jag ganska illa
              också, eftersom jag var så nervös. Men nu fyra år senare är vi
              åtminstone på god väg. Det känns jättefint att få en så härlig
              avslutning före sommaren. Tack!
            </seg>
          </u>
          <note type="speaker" n="53890438">
            Anf. 56 RAIMO PÄRSSINEN (s) replik:
          </note>
          <u who="Q3358814" xml:id="i-3e0832c72078de6a-1" n="6628a398" next="i-7b03b7b288f6a826-1">
            <seg n="b6e130fe">
              Herr ålderspresident! Jag hade förmånen att få vara med i Vårdnadskommittén.
              Det är en fantastisk resa som vi fått göra, även kunskapsmässigt.
              Men framför allt har jag lärt mig att alla dessa frågor måste
              mötas med stor ödmjukhet. Barnglasögonen hoppas jag verkligen
              att också mina barn hemma ständigt kan putsa så att de hålls rena.
              Tack för samarbetet, Mia!
            </seg>
          </u>
          <note n="6358f96b" type="speaker">
            Anf. 57 INGER RENÉ (m) replik:
          </note>
          <u who="Q3358814" xml:id="i-7b03b7b288f6a826-1" n="6628a398" prev="i-3e0832c72078de6a-1">
            <seg n="8f5f43bb">
              Herr ålderspresident! Också jag är glad över det resultat som
              Vårdnadsutredningen har kommit fram till i vårt betänkande. Men
              jag är lite orolig. Vi får se om också jag kan sudda ut någon
              fläck.
            </seg>
            <seg n="0d4842d7">
              När jag hör Raimo Pärssinen tala säger han väldigt mycket fina
              och riktiga saker. Man ska ha ett barnperspektiv, förstå barnet,
              och det ska ske med kunskap och beprövad erfarenheter. Man ska
              göra en helhetsbedömning, man ska klargöra barnets inställning,
              och tillämpa med största möjliga barnperspektiv.
            </seg>
            <seg n="6df54ab2">
              Sedan kommer barnglasögonen, som domstolarna ska ha. Till slut
              sade Raimo Pärssinen att vårdnadstvister kräver god kunskap om
              barn. Det är naturligtvis ingen som inte håller med om allt detta.
            </seg>
            <seg n="7593fff1">
              Men om man tittar i vad Vårdnadsutredningen skriver ser man att
              den skriver att Domstolsverket år 2002 upprättade en utbildningsplan
              för att förstärka domarnas kompetens just på dessa områden. Men
              på grund av besparingsskäl har detta aldrig kunnat genomföras.
            </seg>
            <seg n="41495ab4">
              Kan man då inte bli lite ängslig när lagen ska träda i kraft
              om bara en månad, och den månaden dessutom innehåller två helger?
              Hur ska man på den tiden kunna förstärka domarnas kunskaper och
              i och för sig också socionomernas, som spelar en stor roll, på
              denna korta tid?
            </seg>
            <seg n="a0a91ad4">
              Det är på grund av den oron som jag och Moderaterna säger: Låt
              oss vänta med ikraftträdandet till den 1 januari 2007 i stället.
            </seg>
          </u>
          <note type="speaker" n="8ccc74c8">
            Anf. 58 RAIMO PÄRSSINEN (s) replik:
          </note>
          <u who="Q3358814" xml:id="i-3e0832c72078de6a-2" n="6628a398" next="i-7b03b7b288f6a826-2">
            <seg n="7adc1e3c">
              Herr ålderspresident! Låt oss säga så här, Inger René. Vi utgår
              inte ifrån att det inte finns någon kompetens. Självklart finns
              det kompetens i domstolarna att handlägga sådana ärenden. Det
              vet vi. Men den kan bli mycket bättre.
            </seg>
            <seg n="325690bf">
              Det har vi också uttryckt i betänkandet. Vi är väldigt nyfikna
              på att höra vad som nu händer ute i domstolarna, så regeringen
              får återrapportera till riksdagen.
            </seg>
            <seg n="39efd68a">
              Rikspolisstyrelsen har tillsammans med Domstolsverket också genomfört
              bra utbildningar. Men då har det inte handlat om, såvitt jag vet,
              att det har varit resursbrist. Då var det andra saker som var
              skälet till att domarna inte i samma utsträckning har deltagit
              i den utbildningen.
            </seg>
            <seg n="45fb149a">
              Det kan också vara så, om jag sticker ut hakan lite grann, att
              det handlar om prioriteringar och värderingar. Det handlar kanske
              om att de värderingarna måste genomsyra alla domstolar bättre
              framöver.
            </seg>
            <seg n="3739a8d6">
              Jag kan i viss mån dela den oro som Inger René nu talar om. Men
              samtidigt är det viktigt att vi får den här lagstiftningen på
              plats så fort som möjligt. Det finns domstolar som kommer att
              klara det bra, och det finns de som kanske kommer att klara det
              lite sämre.
            </seg>
            <seg n="1373a7df">
              Vi är gemensamt övertygade om att barnens bästa och riskbedömning
              är oerhört viktigt, och vi vill sätta det i sjön på en gång. Då
              vill jag inte vänta, utan då väljer jag att göra det nu.
            </seg>
          </u>
          <note n="59c476f6" type="speaker">
            Anf. 59 INGER RENÉ (m) replik:
          </note>
          <u who="Q3358814" xml:id="i-7b03b7b288f6a826-2" n="6628a398" prev="i-3e0832c72078de6a-2">
            <seg n="595ef371">
              Herr ålderspresident! Det är till och med så att Domstolsverket
              självt uttrycker oro för hur man ska kunna klara av detta. Jag
              refererade också till en undersökning som socionomerna har genomfört.
              Där visar det sig dessvärre att de oftast inte tyvärr kan man
              säga, eftersom det var två tredjedelar hade de så kallade barnglasögonen.
            </seg>
            <seg n="e34c0292">
              Alla vi har naturligtvis stora förhoppningar om att det ska bli
              en bra lagstiftning. Men om lagstiftningen inte får stöd och förankring
              i dem som ska effektuera lagstiftningen menar jag att det är en
              backlash som kan göra lagstiftningen skada.
            </seg>
            <seg n="3f4fc6a9">
              Där är jag orolig. Här finns inga extra pengar tillsatta för
              detta, och inte några utbildningsinsatser heller. Är inte Raimo
              Pärssinen det minsta lilla orolig?
            </seg>
          </u>
          <note type="speaker" n="6ca19db6">
            Anf. 60 RAIMO PÄRSSINEN (s) replik:
          </note>
          <u who="Q3358814" xml:id="i-82fc325fab4c54df-1" n="6628a398">
            <seg n="836ddcc7">
              Herr ålderspresident! Det låter på Inger René som att det inte
              genomförs några utbildningsinsatser vare sig på det ena eller
              det andra hållet. Det stämmer inte. Det görs insatser.
            </seg>
            <seg n="e454d64a">
              Det handlar väldigt mycket om att myndigheterna prioriterar.
              Det är precis som polisen gjorde när man gjorde en fantastisk
              satsning på familjevårdsutredare. Man använde mycket medel till
              det för att kunna vidareutbilda polisen, kunna möta barn och ta
              dessa samtal. Det är samtal med barn i väldigt låga åldrar, och
              det fungerar bra. Det går bättre. Det är en ständig process.
            </seg>
            <seg n="829a3cee">
              Som de socialdemokrater och reformister vi är tar vi de stegen
              framåt. Jag vill inte vänta med en lagstiftning, när vi är så
              rörande överens om att lagen blir ett bättre skydd mot att barn
              kan fara illa, genom att säga att det finns för dålig kompetens
              i domstolarna.
            </seg>
            <seg n="852bec53">
              Jag dömer inte heller ut domstolarna på det sättet. Kompetensen
              varierar. Vi säger nu att regeringen ska återkomma till oss och
              berätta. Domstolarna i sin tur ska rapportera till regeringen
              vad det är som händer därute. Vi är väldigt nyfikna på det. Vad
              gör man för prioriteringar? Det är inte säkert att allting löses
              via pengar.
            </seg>
            <seg n="b76381f6">
              Dessutom flyttas en del processer. Verkställighetsmålen flyttas
              till exempel till allmänna domstolar, om du har medling tidigare.
              Det kan vara andra saker som gör att det i totalramen kanske inte
              blir så mycket mer pengar.
            </seg>
            <seg n="01632e2f">
              Vad jag vet är att en vanlig reflexion och reaktion från myndigheter
              när vi vill tillföra nya saker är att de säger att de kanske har
              för lite resurser. Men vi ska som sagt följa detta noga.
            </seg>
          </u>
          <note type="speaker" n="784bf3b5">
            Anf. 61 TASSO STAFILIDIS (v) replik:
          </note>
          <u who="Q6186607" xml:id="i-4e514efa1a298f1f-3" n="5a5fd838">
            <seg n="dac0ff9e">
              Herr ålderspresident! Även jag vill tacka Raimo Pärssinen både
              för hans engagemang och för hans insatser i den här frågan. Tack,
              Raimo!
            </seg>
            <seg n="8529000a">
              I diskussionen om juridiskt ombud för barn har Raimo redogjort
              för både Socialdemokraternas och regeringens ståndpunkter. Det
              har jag så klart full respekt för.
            </seg>
            <seg n="49bf148f">
              Men då är frågan: Varför i all sin dar stöder ni inte kravet
              på barnprotokoll? Vi vet ju vilka brister det finns både ute i
              domstolar och i socialtjänst. Jag är helt överens med Raimo vad
              gäller frågan om att det från samhällets sida är domstolarna och
              socialtjänsten som ska vara barnens väktare. Det är de som ska
              ta till vara barnets bästa.
            </seg>
            <seg n="1b4761f3">
              Men både jag och Raimo vet att tillämpningen tyvärr inte visar
              det. Nu har vi den här kunskapen, och Raimo har också suttit i
              Vårdnadskommittén och arbetat med frågan genom den statliga utredningen.
              Jag kan därför inte låta bli att fråga en sak. Nu föreslår vi
              en så enkel metod som att införa ett obligatoriskt barnprotokoll.
              Där måste domstolarna och även myndigheter och socialtjänst gå
              igenom en checklista och på varje punkt motivera precis i domstolens
              beslut på vilket sätt de har tagit hänsyn till barnets bästa.
              Om det nu är tio punkter så gäller detta varenda punkt. Varför
              kunde ni då åtminstone inte ställa upp på ett barnprotokoll, om
              nu frågan om juridiskt biträde var för stor och håller på att
              beredas?
            </seg>
          </u>
          <note type="speaker" n="4d655887">
            Anf. 62 RAIMO PÄRSSINEN (s) replik:
          </note>
          <u who="Q3358814" xml:id="i-82fc325fab4c54df-2" n="6628a398">
            <seg n="1416408f">
              Herr ålderspresident! Vad säger då regeringen, och vad säger
              vi i utskottet om barnprotokollet? Som jag ser det är det egentligen
              en administrativ åtgärd som Tasso Stafilidis frågar efter.
            </seg>
            <seg n="375a374c">
              Men vi säger att det ska föras ett uttryckligt resonemang, som
              jag sade tidigare här. Det är precis som i en vårdnadsutredning
              om barnets relation till föräldrarna till boförälder och till
              umgängesförälder. Det ska också redovisas hur domstolen ser på
              risken för att barnet far illa. I domarna ska man även peka på
              möjligheten att bäst tillgodose barnets behov av en nära och god
              kontakt med båda föräldrarna, föräldrarnas vilja och förmåga att
              samarbeta, individuella förhållanden och barnets eventuella behov
              av särskilt stöd.
            </seg>
            <seg n="f7676013">
              Allt detta och mer därtill ska domstolarna redovisa i sina utsagor.
              Det är jättebra. Precis som Tasso Stafilidis sade var det en brist
              som också Barnombudsmannen uppmärksammade. Man redovisar inte
              skälen. Ibland kan det finnas skäl för att inte göra det, i speciella
              fall. Men regeringen skriver att de här sakerna ska framgå. Det
              är ungefär i samma linje som när vi säger att man ska redovisa
              när man gör en vårdnadsutredning. Och inte nog med det man ska
              också tycka till. Man ska säga vad man själv tycker är bäst för
              barnet utifrån sin professionella situation.
            </seg>
            <seg n="1bbef397">
              Tasso Stafilidis! Jag hoppas verkligen att det här kommer att
              bli någonting som både du och jag kan säga kanske motsvarar det
              som Tasso ville ha en gång när han pratade om administrativt barnprotokoll.
            </seg>
            <seg n="5f35a647">
              Också jag vill tacka för ett gott samarbete, om jag inte redan
              har gjort det. Men jag gör det gärna en gång till!
            </seg>
          </u>
          <note type="speaker" n="83deba73">
            Anf. 63 TASSO STAFILIDIS (v) replik:
          </note>
          <u who="Q6186607" xml:id="i-4e514efa1a298f1f-4" n="5a5fd838">
            <seg n="e8a5cdc5">
              Herr ålderspresident! Tack, Raimo vi är helt överens! Jag hoppas
              också mycket på den här lagstiftningen. Jag kommer att utveckla
              det under de två minuter som jag har begärt att prata ytterligare
              här.
            </seg>
            <seg n="8b6eb267">
              Men det finns något som vi samtidigt inte får glömma bort. Det
              som jag tycker är vitsen med hela idén om barnprotokoll är att
              det blir och skulle kunna vara ett redskap för domarna.
            </seg>
            <seg n="7d34f2c6">
              Vi vet att många domare inte frivilligt deltar i utbildningar.
              Det är några som gör det; de är jätteduktiga och lysande stjärnor
              på himlen. Men vissa domare väljer att inte delta i utbildningarna.
              Bara för att inte från statens eller lagstiftarens sida gå upp
              och ta dem i örat och säga att så här var det inte tänkt, så tycker
              vi från Vänsterpartiet att det här är ett ypperligt, litet och
              enkelt redskap för domarna och för dem som ska tillämpa lagstiftningen.
              På så sätt kan man se till att få en checklista där man har skyldighet
              att bocka av om man har fullföljt intentionerna eller ej. Man
              behöver inte riskera att falla tillbaka och säga: Oj, missade
              vi någonting där? Man har en skyldighet att på ett så enkelt sätt
              som ett obligatoriskt barnprotokoll kunna föra fram motiven.
            </seg>
            <seg n="e7e467d8">
              Precis som Raimo Pärssinen hoppas jag att det som vi nu säger
              i propositionen och i utskottets ställningstaganden och skrivningar
              och i alla de förarbetestexter som finns är tydligt när det gäller
              förändringarna. Redan i lagtexterna går vi in och talar om att
              det som har varit har varit. Nu ska det ske förändring, och vi
              lägger fram konkreta förslag på förändring i grunden.
            </seg>
          </u>
          <note type="speaker" n="bbd1f9d0">
            Anf. 64 RAIMO PÄRSSINEN (s) replik:
          </note>
          <u who="Q3358814" xml:id="i-82fc325fab4c54df-3" n="6628a398">
            <seg n="c0170434">
              Herr ålderspresident! Det handlar egentligen om metodutveckling,
              Tasso Stafilidis. Det är ungefär som när de som jobbar inom familjerätten
              ska låta barnen beskriva sin verklighet. De ska rita kartan runtomkring
              barnen och säga vad det är som fungerar bra, vad barnen vill ha
              av detta och vad de inte vill mista. Så är det när man för samtalen
              med barnen.
            </seg>
            <seg n="9571dcd3">
              Det måste bli likadant för domstolarna. De stora saker som är
              nämnda här ska absolut vara med. Men sedan är det upp till Domstolsverket
              att hela tiden se till att man har en metodutveckling i samarbete
              med Socialstyrelsen och så vidare. Då kan man så småningom kanske
              landa i det som du, Tasso, kallar för ett barnprotokoll. Det är
              en metodutveckling som ska säkerställa att man fångar upp precis
              det som du efterfrågar att barnet inte riskerar att fara illa
              och att det hela tiden så långt som möjligt som man når är barnets
              bästa som man har för ögonen.
            </seg>
            <seg n="ec404c69">
              Jag vill inte kalla detta för en stor fråga. Det är en viktig
              fråga, men det handlar inte för riksdagen om att teckna ned detta
              i ett protokoll och sedan säga: Varsågod, tillämpa detta! Det
              måste också ligga i den professionella organisationen att ständigt
              bli bättre. Men den ska naturligtvis påminnas av ett gott lagutskott
              om vad som är de tunga sakerna i det hela.
            </seg>
          </u>
          <note type="speaker" n="e4c7ac7b">
            Anf. 65 MIKAEL JOHANSSON (mp):
          </note>
          <u who="Q303488" xml:id="i-fc0c9c69aa80ea56-0" n="56431ef0" next="i-5ff87ea8932f5943-0">
            <seg n="3dc0bce1">
              Herr ålderspresident! Miljöpartiet de grönas grundsyn är att
              samhället måste genomsyras av ett barnperspektiv. Barnets rättigheter
              måste tillgodoses utifrån barnets egna utgångspunkter och få stort
              utrymme i allt beslutsfattande. I en barnvänlig värld tillgodoses
              barnets grundläggande behov av kärlek, mat, sömn, trygghet, utveckling,
              kultur och hälsa. Barn och unga ska ha möjlighet att i växande
              grad påverka samhället och det som sker runtomkring dem.
            </seg>
            <seg n="d50f41ee">
              All samhällsplanering ska utgå från barnets bästa och FN:s barnkonvention.
              Alla barn och ungdomar ska ha möjlighet till en trygg uppväxt,
              sin eller sina vårdnadshavares tid och ansvar och rätt till en
              god utbildning. Det är viktigt att man i frågor som rör umgänge
              och vårdnad alltid ser till barnets bästa och inte i första hand
              utgår från vårdnadshavarnas eller föräldrarnas rättigheter. Vid
              rättstvister där barn är inblandade ska barnets bästa sättas i
              främsta rummet och vara överordnat inblandade vuxnas intressen.
              Därför ska barnet oavsett ålder få ett eget ombud vid tvister
              som rör vårdnad, boende och umgänge.
            </seg>
          </u>
          <note n="37b916be">
            Jag yrkar härmed bifall till reservation 4.
          </note>
          <u who="Q303488" xml:id="i-5ff87ea8932f5943-0" n="56431ef0" prev="i-fc0c9c69aa80ea56-0">
            <seg n="cac012cf">
              I allt väsentligt tycker jag att de förslag som presenteras i
              propositionen är steg i rätt riktning. Men det är inte alltid
              verkligheten är i enlighet med principen om barnens bästa för
              ögonen. Det har med tydlighet visats i ett antal aktuella fall
              som har engagerat hela Sverige under den senaste tiden.
            </seg>
            <seg n="b4290112">
              Det som är viktigt att ha som grund vid arbetet med barn är att
              barn tar tid på sig att berätta. De skannar först av om personen
              är förtroendeingivande och orkar lyssna till just deras berättelse
              samt att de inte springer i väg och gör en massa andra saker som
              barnet inte vill eller orkar med. Det är viktigt att barnen vet
              att de kan lita på vuxenvärlden. Samhället ska komma till barnen
              och inte tvärtom. Barnen ska inte behöva slussas runt och uppsöka
              den ena eller den andra samhällsfunktionen för att få hjälp och
              stöd. Det är samhällets skyldighet att sluta upp kring barn och
              unga som behöver hjälp. Kommuner bör till exempel satsa mer resurser
              till socialtjänsten. Det har ju dragits ned där. De har för mycket
              att göra och är för få. Nu har de i princip inte tid att agera
              innan det blir ett omhändertagande av barnet, och då har det gått
              långt. Det är viktigt att de kan ingripa i tid redan när det kommer
              en anmälan och innan det blir en katastrof.
            </seg>
            <seg n="475dcfd3">
              Det är också viktigt att man vet att om man anmäler något till
              socialen tas det på allvar och det händer något. Annars kommer
              man inte att orka eller våga anmäla. Skolan, förskolepersonalen
              och BVC anmäler i dag missförhållanden i alldeles för låg grad
              till socialen. De har visserligen anmälningsskyldighet, men de
              måste bättra sig. Det kräver också att det finns några som har
              tid och resurser att ingripa. Vi i de gröna vill till exempel
              öka antalet platser inom BUP, få en bättre elevhälsovård med god
              tillgång till kuratorer, psykologer, läkare och skolsköterskor
              och se till att det finns ungdomsmottagningar i alla kommuner
              som också kan plocka upp signaler och vara förtroendeingivande
              och lyssnande vuxna.
            </seg>
            <seg n="c4a079e3">
              Vi bör också möjliggöra för frivilligorganisationer och andra
              att starta fler särskilda stödgrupper, till exempel för barn och
              unga som varit utsatta för incest och sexuella övergrepp.
            </seg>
            <seg n="1a2c3b5d">
              Herr ålderspresident! Detta är bara några åtgärder på vägen.
            </seg>
          </u>
          <note type="speaker" n="8ec112eb">
            Anf. 66 JAN ERTSBORN (fp):
          </note>
          <u who="Q5718617" xml:id="i-93acfa16da25c4e6-0" n="518da3d0">
            <seg n="a45474e2">
              Herr ålderspresident! I ett så viktigt ärende som att fastställa
              att barnets bästa ska vara avgörande för vårdnad, boende och umgänge
              kan jag bara inte avhålla mig från att delta lite i debatten.
            </seg>
            <seg n="45a9eac6">
              Jag har, som säkert utskottsledamöterna vet, erfarenhet av att
              ha handlagt ett stort antal skilsmässor med ett stort antal tvister
              om vårdnad, boende och umgänge.
            </seg>
            <seg n="b9cffeae">
              Låt mig inleda med lite historik, men den går inte längre tillbaka
              än vad jag kunnat överblicka själv under min advokattid. Så sent
              som i slutet på 60-talet hade vi en regel om otrohet som grund
              för äktenskapsskillnad. Låt oss tänka tillbaka lite grann på barnen
              när mamma och pappa processade i domstolen och förde bevisning
              om otrohet, vem förlorade den processen om inte barnen i den familjen.
              När riksdagen i början på 70-talet ändrade dessa regler tog man
              det första steget för att förbättra barnens situation. Man tog
              bort otroheten och även en del annat och fick in en betänketid
              och så vidare.
            </seg>
            <seg n="a41c581d">
              När vi kommer till 90-talet och de förändringar som då sker kommer
              naturligtvis det allra största genombrottet för barnen, för det
              var ett genombrott när vi införde gemensam vårdnad om barnen som
              huvudregel. Att pendeln sedan svängde lite för hårt och att vi
              måste vända den lite grann tillbaka är ju just anledningen till
              att vi har den här debatten och att vi har de här förändrade reglerna
              i dag.
            </seg>
            <seg n="9ddcd99b">
              För att visa hur svårt det kan vara i de här ärendena skulle
              jag vilja uppehålla mig någon minut vid ett fall som inträffade
              för inte så våldsamt länge sedan. Det var en mycket besvärlig
              och infekterad tvist mellan en mamma och en pappa. Det handlade
              inte bara om vårdnaden om barn. Det handlade om allt från vem
              som skulle ha villan till vem som skulle ha köksgardinerna. Sådana
              här ärenden tar ganska lång tid när man kommer in i domstolarna.
              Tvisterna blev bara större mellan de här föräldrarna. Det här
              fallet som jag tänker på slutade med att det träffades en överenskommelse
              mellan föräldrarna med domstolens hjälp, kanske med advokaternas
              hjälp och med familjerättspersonalens hjälp. Mamman fick vårdnaden
              och pappan fick en mycket generös umgängesrätt med pojken som
              då var fyra år gammal.
            </seg>
            <seg n="e54db18e">
              Men vad hände sedan? Jag kontrollerade det. Tio år senare talade
              jag med mamman. Då hade pappan inte träffat sin son en enda gång
              efter det att man skrev under det här avtalet. Jag berättar det
              för att vi ska se vilka enorma svårigheter det finns i de här
              vårdnadsmålen. Förloraren i det här fallet var möjligen pappan,
              men framför allt barnet naturligtvis.
            </seg>
            <seg n="86317905">
              Med min utgångspunkt från den praktiska erfarenheten är jag oerhört
              tillfredsställd över den proposition som ligger på riksdagens
              bord och de förändringar som vi nu gör. Till skillnad från några
              andra talare här sätter jag större tilltro till verksamheten i
              våra domstolar och även hos våra familjerättsenheter i de olika
              kommunerna. Visst är det, som Raimo uttryckte sig, skiftade kvalitet,
              men det är ingen tvekan om att kvaliteten är på väg uppåt i mycket
              hög utsträckning. Om man talar med advokater som sysslar med detta
              får man klart besked om att antalet tvister minskar.
            </seg>
            <seg n="a75032c1">
              Vad är det vi vill åstadkomma med det här nya förslaget i dag?
              Det handlar inte om att vi ska höja kompetensen hos domarna för
              att de ska skriva bra domar och kanske till och med så kallade
              barnprotokoll, som Tasso vill. Vi vill åstadkomma ett underlag
              som gör att vi får färre tvister i domstolarna. Där tror jag faktiskt
              att vi har tagit ett väldigt bra steg framåt.
            </seg>
            <seg n="6b80dc63">
              Jag ser inte det förslag som ligger på riksdagens bord och som
              vi förhoppningsvis klubbar igenom om en liten stund som ett litet
              steg framåt för barnen utan som ett mycket stort steg framåt för
              barnen i vårt land.
            </seg>
          </u>
          <note type="speaker" n="466769cf">
            Anf. 67 TASSO STAFILIDIS (v):
          </note>
          <u who="Q6186607" xml:id="i-39c55e834c0aaeee-0" n="5a5fd838" next="i-8587948b94faf5be-0">
            <seg n="b6f24aad">
              Herr ålderspresident! Jag vill börja med att instämma i det som
              Jan Ertsborn sade. Tack ska du ha, Jan! Det var mycket bra talat.
            </seg>
            <seg n="691af8f0">
              Sedan vill jag också passa på att rikta ett stort tack till regeringen
              och de tjänstemän i Regeringskansliet som har slitit otroligt
              för att få fram den här produkten. Vissa partier i lagutskottet
              har ofta klagat över hur lång tid beredningsarbetet i regeringen
              har tagit innan man lagt fram olika förslag, men det här är ett
              typexempel på hur bra och hur snabbt det har gått att faktiskt
              få de första stegen genomförda. Det var i somras som Vårdnadskommittén
              lade fram sitt betänkande, och redan nu beslutar vi om en ny lag
              som träder i kraft den 1 juli, om drygt en månad, herr ålderspresident.
              Jag tycker att det här är ett oerhört gott betyg.
            </seg>
            <seg n="090bfbe5">
              Mikael Johansson var inne på en viktig fråga. Det gäller någonting
              som vi har mötts av under de senaste veckorna, nämligen uppmaningen
              att anmäla. Så fort man misstänker att barn utsätts för någonting
              ska man anmäla. Så fort skolan upptäcker missförhållanden ska
              man anmäla. Då är det oerhört viktigt att anmälan också hanteras
              på ett adekvat och professionellt sätt. Jag har tagit del av alldeles
              för många fall där anmälningarna aldrig har blivit utredda och
              undersökta.
            </seg>
            <seg n="f32f3933">
              Herr ålderspresident! Avslutningsvis är detta en lagstiftning
              som ger stora möjligheter. Genom den nya lagen, utskottets betänkande
              och alla förarbetestexterna säger vi i praktiken att praxis ska
              ändras. Tillämpningen ska ändras. Det är med den utgången som
              vi ska få en vårdnadslagstiftning som ser till barnets bästa.
            </seg>
          </u>
          <note n="4fa1643f">
            Överläggningen var härmed avslutad.
          </note>
          <note n="0a531de0">
            9 § Vissa frågor rörande Stiftelsen Riksbankens Jubileumsfond
          </note>
          <note n="282d18f6">
            Föredrogs
          </note>
          <u who="Q6186607" xml:id="i-8587948b94faf5be-0" n="5a5fd838" prev="i-39c55e834c0aaeee-0">
            <seg n="66d4a393">
              Ålderpresidenten konstaterade att ingen talare var anmäld.
            </seg>
            <seg n="f39f9104">
              Ålderspresidenten konstaterade att ingen talare var anmäld.
            </seg>
          </u>
          <note n="6434b81e">
            10 § Kvalificerad yrkesutbildning som uppdragsutbildning
          </note>
          <note n="282d18f6">
            Föredrogs
          </note>
          <note n="f083cc34">
            11 § Vissa frågor om vuxnas lärande, m.m.
          </note>
          <note n="282d18f6">
            Föredrogs
          </note>
          <note type="speaker" n="013116ed">
            Anf. 68 MARGARETA PÅLSSON (m):
          </note>
          <u who="Q4973713" xml:id="i-c452f5a1e6097024-0" n="50dc9395">
            <seg n="70666fb2">
              Herr ålderspresident! Det är trevligt med ett nytt ansikte här,
              även om det inte är något fel på de vanliga!
            </seg>
            <seg n="16693d2a">
              Vi ska nu debattera propositionen Vissa frågor om vuxnas lärande,
              m.m. och den motion som vi i alliansen har skrivit. Mest anmärkningsvärd
              är naturligtvis reservation nr 4, eftersom det är Socialdemokraterna
              som har reserverat sig. Återigen får regeringen bakläxa av en
              ny majoritet i utbildningsutskottet, och nu är det sex partier,
              med andra ord även Vänsterpartiet, som går emot regeringen. Vi
              i de sex partierna vill också att folkhögskolor ska få möjlighet
              att anordna sfi-undervisning, dels för att folkhögskolorna med
              sin speciella pedagogik är särskilt lämpade, dels för att sfi-undervisningens
              kvalitet måste förbättras. Språket är invandrarnas nyckel till
              framgång i Sverige, och vi måste tänka om och tänka nytt så att
              många, många fler av våra nya svenskar blir integrerade här i
              Sverige.
            </seg>
            <seg n="2c494609">
              Det finns en rad stora problem med dagens sfi-undervisning. I
              många kommuner sker utbildningen i blandade grupper. Det är långsam
              genomströmning och många avhopp. Sfi kan nog utan konkurrens kallas
              för det största utbildningspolitiska misslyckandet i Sverige.
              Det är ett svek mot ett stort antal människor i vårt land. Konsekvensen
              är en orättfärdig och meningslös utslagning av människor. För
              många deltagare är undervisningen i dagsläget svår att kombinera
              med andra studier eller arbete, vilket leder till att människor
              blir kvar i bidragsberoende helt i onödan.
            </seg>
            <seg n="84f5bfc5">
              Skillnaderna i kvalitet och genomförande av sfi är mycket stor
              mellan kommunerna, och även detta är naturligtvis ett problem.
              Enligt vår mening måste den sfi-undervisning som erbjuds hålla
              hög kvalitet oavsett var eller hur den erbjuds. Precis som vi
              riksdagsledamöter åker på språkresa och lär oss ett språk bättre
              genom internatboende kan sfi på folkhögskola fungera på ett liknande
              sätt.
            </seg>
            <seg n="f7fae7c5">
              Sfi-undervisningen är en viktig utmaning för det svenska utbildningsväsendet.
              Det måste ske en reformering som leder till en modern individanpassad
              utbildning som i sin tur möjliggör utveckling och ett snabbt inträde
              på den svenska arbetsmarknaden för dem som kommer till vårt land,
              oavsett om de kommer hit som flyktingar eller som arbetskraftsinvandrare.
            </seg>
            <seg n="a60101de">
              En del av förslagen i propositionen går i rätt riktning. Jag
              tänker till exempel på att sfi ska kunna kombineras med andra
              aktiviteter. För mig är det obegripligt att vuxna människor som
              kanske har jobbat sju dagar i veckan i ett annat land år efter
              år här bara förväntas studera på halvtid. Ja, halvtid det kanske
              inte ens en gång är det, med tanke på förslaget om att vi nu ska
              ha en minimitid för undervisningen. Jag tycker att det sänder
              helt fel signaler till de nya svenskarna, och det försenar deras
              möjlighet att komma in på arbetsmarknaden.
            </seg>
            <seg n="35903a79">
              Herr ålderspresident! Jag yrkar bifall till reservation nr 1,
              den viktiga reservation som allianspartierna står bakom. Vi accepterar
              inte sådan diskriminering av vuxna personer med utvecklingsstörning
              som regeringen fortsätter att bedriva. Det är för oss självklart
              att de ska ha en lagstadgad rätt till gymnasial utbildning.
            </seg>
            <seg n="8bcfdf1b">
              Den socialdemokratiska regeringens allt överskuggande mål har
              varit att få fler och fler till högskolor och universitet. Etiketten
              har varit viktigare än innehållet, och de som strävat efter något
              annat har lämnats därhän. Därför har vi nu en situation med många
              svenskar som inte behärskar det svenska språket, där utvecklingsstörda
              inte får någon gymnasieutbildning, och där alltfler lämnar grundskola
              och gymnasium utan att få godkänt i ett eller flera ämnen.
            </seg>
            <seg n="5c2b0610">
              Utbildningssektorn är viktig, och vi moderater skjuter till 10
              miljarder kronor mer än regeringen under perioden. Men vi gör
              också en viss omfördelning.
            </seg>
            <seg n="6d1fade9">
              När jag studerade resultaten på komvux blev jag väldigt förvånad.
              En femtedel är ungdomar under 25 år som kompletterar eller läser
              om tidigare gymnasiekurser trots godkända betyg. Det handlar främst
              om elever från de studieförberedande programmen. Slutsatsen borde
              bli en höjning av utbildningsnivån, men resultaten är oerhört
              nedslående. Hälften fullföljer inte ens kurserna. 41 % får inte
              betyg eller får IG på kurserna. 45 % får inte betyg eller får
              IG i matematik A, som alla har läst på gymnasiet. Jag skulle kunna
              fortsätta rabbla fler nedslående siffror.
            </seg>
            <seg n="631f6da0">
              Kostnaden för komvux är hög, dels för direkta utbildningskostnader,
              dels för försenat inträde på arbetsmarknaden. Frågan är: Varför
              går alla dessa människor på komvux, när de alldeles nyligen har
              läst kurserna på gymnasiet, och hur kommer det sig att resultaten
              är så dåliga? Ett svar är den höga ungdomsarbetslösheten. Ungdomarna
              får inget jobb, och därför går de på komvux och får sin försörjning.
              Dessutom kvalar de in till a-kassan. Återigen sänder politiken
              fel signaler. Den lurar människor att inte satsa fullt ut redan
              på gymnasiet och till att hålla sig kvar på samma nivå i utbildningssystemet
              längre tid än nödvändigt. Men är det det som vi ska ha komvux
              till? Här finns ett stort utrymme för en omfördelning till gymnasial
              särvux och möjlighet att ge vuxna med utvecklingsstörning en ny
              chans.
            </seg>
          </u>
          <note type="speaker" n="966b93c8">
            Anf. 69 ANA MARIA NARTI (fp):
          </note>
          <u who="Q4750415" xml:id="i-e90ab9074f77bc2a-0" n="b2979c44">
            <seg n="147be53c">
              Herr ålderspresident! Det här kommer inte att bli en dramatisk,
              revolutionerande debatt. Vi vet alla var vi står. Det sker heller
              inga stora förändringar i och med att det här betänkandet går
              igenom. Jag ska nöja mig med att nämna några saker som kanske
              börjar förändras nu i och med alliansens reservationer och som
              vi inom borgerligheten hoppas kunna gå vidare med.
            </seg>
            <seg n="fd897912">
              Vi vill ha vuxenutbildning i samma form som vi har också andra
              varianter av utbildning, alltså som friskola för vuxna. Detta
              skulle betyda att flexibiliteten inom vuxenutbildningen, möjligheten
              att anpassa utbildningen till de vuxnas behov, skulle vara mycket
              större än vad den är i dag.
            </seg>
            <seg n="48d76c1e">
              Det vuxenutbildningen behöver är både en decentralisering på
              anordnarnivån och en centralisering när det gäller styrningen.
              Vi har väldigt många myndigheter som sysslar med vuxenutbildning,
              och det pågår en utredning om detta just nu. Men det betyder att
              problemet med olika styrgrupper och olika inriktningar kommer
              att fortsätta. Vi skulle behöva en mycket snabbare möjlighet att
              svara upp mot arbetsmarknadens behov i olika situationer som är
              viktiga i utvecklingen av kunnande hos vuxna människor. Hade vi
              samma system för vuxenutbildningen som vi har genom införandet
              av friskolereformen så skulle det också finnas möjlighet till
              att konkurrensen mellan olika studieanordnare skulle växa. Vi
              vet att ett av resultaten, som absolut ingen i dag kan förneka,
              av införandet av friskolereformen har varit stimulans för alla
              skolor, nya impulser, inspiration. Allt detta behövs inom vuxenutbildningen
              också.
            </seg>
            <seg n="a6d7cf55">
              Jag kan helt enkelt hänvisa till min egen erfarenhet. När jag
              lärde mig svenska fanns det konkurrens mellan olika studieanordnare.
              Det var studieförbunden och folkhögskolorna som höll i sfi. Det
              var jättebra. Var man inte nöjd med en kunde man gå till en annan.
            </seg>
            <seg n="c4ba0d5d">
              Det fanns intensivkurser. Jag gick sex timmar om dagen på ABF.
              Jag älskade ABF i fortsättningen på grund av den mycket goda utbildning
              jag fick då. De lärare som var mina lärare på ABF är i dag lärare
              på universitetet i svenska som främmande språk. Det bevisar vilken
              fantastisk potential som fanns i det här systemet, med många anordnare
              och väldigt många olika typer och strukturer av utbildning.
            </seg>
            <seg n="bbfe60b3">
              Det skulle vara bra för hela samhället om vi hade detta inom
              vuxenutbildningen. Därför är jag väldigt glad över att vi har
              kommit överens nu och att folkhögskolorna kommer att kunna ordna
              sfi. Men det borde finnas på många andra områden, inte bara när
              det gäller svenska för invandrare, och det borde finnas en möjlighet
              för många olika studieanordnare. Tänk bara på en sak, att kunskapen
              växer lavinartat i vår tid. Alla yrken påverkas av det. Men på
              väldigt få områden kan en vuxen yrkesarbetande människa hämta
              ny kunskap medan han eller hon arbetar.
            </seg>
            <seg n="9b50d525">
              Detta borde också vuxenutbildningen kunna svara mot. Men då borde
              alla dessa konstiga gränsdragningar mellan olika nivåer i utbildningar
              försvinna. Då borde en mycket större flexibilitet finnas i systemet.
              Framför allt borde inte systemet hela tiden försöka kopiera utbildningar
              som redan finns inom det vanliga utbildningssystemet. Just vuxenutbildningen
              behöver mycket större skapande kraft.
            </seg>
            <seg n="f39f7859">
              Vi har inom borgerligheten pratat mycket om kompetenskontot som
              försvann, det kompetenskonto som skulle användas för att alla
              människor som arbetar själva skulle kunna finansiera sina vidare
              utbildningar under sitt yrkesliv. Vi hoppas att kompetenskontot
              kommer tillbaka.
            </seg>
            <seg n="8879d6cd">
              Jag ska också tala om svenska för invandrare. Detta är en lång
              historia. Jag har redan blivit trött på mig själv medan jag har
              pratat och skrivit om det här under många år, och så lite har
              hänt.
            </seg>
            <seg n="5cf68f41">
              Vi har två reservationer som jag yrkar bifall till. Den första
              är reservation 3 under punkt 4 som talar om svenska för akademiker.
              Den andra reservationen är reservation 5 under punkt 6 som talar
              just om behovet av en förnyelse inom själva systemet. Där talar
              vi om möjligheten att införa vuxenutbildning som fri utbildning,
              så som vi har gjort på andra områden.
            </seg>
            <seg n="f341f44f">
              När det gäller sfi, en gång till, har monopoliseringen inom kommunal
              sfi varit en katastrof. Jag har personligen haft möjlighet att
              jämföra mina studier med de studier som folk har fått bedriva
              efter det att det kommunala monopolsystemet infördes. Alla har
              förlorat på det. Alla är missnöjda, de som studerar, de som undervisar
              och de som sitter utanför och tittar på och inte förstår varför
              det går så trögt, varför det tar så lång tid och varför resultaten
              blir så klena.
            </seg>
            <seg n="2a1e9328">
              Att diskvalificera ett helt utbildningssystem, svenska för invandrare,
              betyder att man vållar en oerhört stor social skada. Om människorna
              inte tror på den utbildning de har möjlighet att följa kan de
              inte känna sig motiverade. Då kommer de aldrig någonsin att lära
              sig språket ordentligt.
            </seg>
            <seg n="35c3161c">
              Sedan vill jag bara, innan jag avslutar, påminna om att i alliansens
              reservation om svenska för akademiker talar vi också om Internetkurser.
              Det naturliga skulle vara att dessa Internetkurser i skriftspråk
              för olika yrken skulle finnas på datortek, på centrum för flexibelt
              lärande och att akademikern själv skulle öva och öva och öva.
              Högskolorna skulle komma in i sista ögonblicket och utfärda ett
              intyg när kursen var avslutad.
            </seg>
          </u>
          <note type="speaker" n="716cd5ad">
            Anf. 70 TORSTEN LINDSTRÖM (kd):
          </note>
          <u who="Q5958869" xml:id="i-1bdddf8efe9321e6-0" n="ded60e37" next="i-101e8715932d2da7-0">
            <seg n="fc72dbbd">
              Herr ålderspresident! Det har blivit dags för mandatperiodens
              sista kammardebatt för utbildningsutskottet. Det är bra att den
              handlar om ett så pass framåtsyftande område som vuxenutbildning.
              Vuxna människors möjlighet att lära att förverkliga sina drömmar
              och skapa sina egna liv, att komma igen och att gå mot nya mål
              i livet är verkligen något framåtsyftande. Vi kristdemokrater
              vill ta vara på människors kreativitet och förmågor, kända som
              okända. Vi ser på vuxenutbildningen som något långt mer strategiskt
              och framåtsyftande än den röda sidan, som mest verkar ta till
              vuxenutbildning när det handlar om att skyla över arbetslösheten,
              som en Amsåtgärd bland andra. Vi kristdemokrater vill något mer.
              Vi ser möjligheterna och kraften i en väl fungerande vuxenutbildning,
              i möjligheten att hela livet få lära nytt, i det livslånga lärandet,
              så att ingen hålls tillbaka och hindras att förverkliga sitt inre
              hopp, så att ingen lämnas efter i en tillvaro där hopplösheten
              står för dörren.
            </seg>
            <seg n="eb052e7f">
              Synen på utbildning och kompetensutveckling har förändrats. Förr
              förknippades utbildning ofta med en begränsad studieperiod i barndomen
              och i unga år. Dagens och morgondagens arbetsliv är mer föränderligt
              och ställer krav på ständig kunskapsinhämtning, kompetensutveckling
              och rörlighet. Nytt lärande sker och behöver ske ständigt och
              livet igenom både i formella studiesituationer och genom vardagens
              lärande.
            </seg>
            <seg n="c665dc2f">
              Behovet av kunskap ställer nya krav. Då är flexibilitet och personlig
              anpassning i vuxenutbildningen viktigare än någonsin. I dag har
              vuxna som saknar utbildning på grundskolenivå laglig rätt att
              komplettera sin utbildning i vuxen ålder. Det är bra, men det
              är inte tillräckligt. Rätten till utbildning för vuxna bör utsträckas
              och gälla inte bara grundläggande utbildning utan även utbildning
              motsvarande gymnasienivå. Rätten till utbildning borde också gälla
              dem som lämnat gymnasiet och som behöver komplettera för att få
              rätt behörighet för vidare studier.
            </seg>
            <seg n="f736ae4b">
              Kristdemokraterna har länge drivit frågan om att utveckla ett
              väl fungerande system för validering. Det behövs både för personer
              med låg formell utbildning och en hög grad av erfarenhetsbaserad
              kunskap och för personer som har genomgått utbildning i otraditionella
              former, här i Sverige eller i andra länder.
            </seg>
            <seg n="19d781ca">
              För att utarbeta en ny strategi för vuxenutbildningen bör en
              parlamentarisk utredning för vuxenutbildning tillsättas. En del
              av vuxenutbildningen bör enligt oss kristdemokrater bli en ny
              form av utbildning, en yrkeshögskola, som tar vara på kvalificerade
              yrkeskunskaper och främjar dessa, precis som det görs i vårt grannland
              Finland med stor framgång. Den skepsis som framför allt Socialdemokraterna
              har mot yrkesutbildning måste få ett slut.
            </seg>
            <seg n="ba65b4ba">
              Herr ålderspresident! Vuxna med en utvecklingsstörning som gått
              i särskola har i dag inte samma rätt till grundläggande utbildning
              som andra vuxna. Detta har Kristdemokraterna under lång tid velat
              ändra på. Även utvecklingsstörda som vill och kan ska ha rätt
              till vuxenutbildning. Det är bra att regeringen nu hörsammat detta.
              Men det är inte nog att som i propositionen tala om särskola på
              grundskolenivå. Också gymnasial särvux bör vara en rättighet.
              Varför finns det ett så hårdnackat motstånd från den socialdemokratiska
              sidan i den frågan?
            </seg>
            <seg n="f26b4a89">
              Det kan också vara svårt för studerande med olika typer av funktionshinder
              att få en utbildningssituation som är anpassad efter deras behov.
              Människor med funktionshinder av olika slag ska ha likvärdiga
              möjligheter och samma rätt till en högkvalitativ utbildning som
              övriga medborgare.
            </seg>
            <seg n="3e3b57b0">
              I dag har de alternativa utbildningsanordnare som driver utbildning
              på grundskole- eller gymnasienivå inte rätt att sätta betyg på
              sina elever, utan betygen måste sättas av en komvuxrektor. Eftersom
              regeringen misslycktas med att presentera en ny skollag för riksdagen
              föreslås i propositionen en försöksverksamhet med statlig tillståndsgivning
              avseende så kallad betygsrätt. Det är ett steg åt rätt håll, men
              det är inte tillräckligt. Det är orimligt att inte de utbildningsanordnare
              som planerar och genomför undervisningen också ges rätten att
              utdela betyg. För att öppna möjligheten för alternativa utbildningsanordnare
              att få betygsätta sina elever vill vi och övriga i Allians för
              Sverige se ett utökat antal fristående skolor även inom vuxenutbildningen.
            </seg>
            <seg n="e75119f1">
              Herr ålderspresident! I slutet av mandatperioden är det naturligt
              att sammanfatta den sittande regeringens arbete på det här området.
              Det är fort gjort. Det har pratats mycket men inte blivit så mycket.
              Det lär, har jag hört, finnas en särskild minister för vuxnas
              lärande men inte har det märkts.
            </seg>
            <seg n="b6ed1ba1">
              Snarare är det nog så att i sökandet efter en röd tråd i vuxenutbildningspolitiken
              hamnar sökarljuset mest på en stelbenthet, inte minst när det
              gäller nya svenskar. Låt mig ge två exempel det finns många, men
              låt mig ge två.
            </seg>
            <seg n="81027d09">
              Vid ett besök jag gjorde för något år sedan på svenska för invandrare
              mötte jag en man som kom fram till mig. Han kom väldigt nära mig.
              Han var mycket stor. När han kommit riktigt nära mig spände han
              ögonen i mig, slog ut sina händer de var ganska stora de också
              och sade: Varför får inte jag arbeta? Jag kan arbeta!
            </seg>
            <seg n="53c1898b">
              Den här mannen kunde inte läsa och skriva. Det behövde han naturligtvis
              lära sig. Men han längtade också efter att få användning för de
              kunskaper han hade, sina yrkeskunskaper, i arbetslivet. Hans behov
              och inre möjligheter blev inte tillgodosedda i den verksamhet
              där han befann sig.
            </seg>
            <seg n="8b8fb971">
              Jag ska ge ett annat exempel. En ny svensk med åtta års akademisk
              utbildning kommer till vårt land. Hon går till arbetsförmedlingen
              för invandrare för det har hon hört att man ska göra och säger:
              Hej, jag vill ha ett jobb. Arbetsförmedlaren tittar på henne och
              säger: Gå till svenska för invandrare. Kom tillbaka om tre fyra
              år.
            </seg>
            <seg n="d7a3f02e">
              Den här personen såg ändå till, tack vare ett nätverk hon hade,
              att skaffa sig ett jobb. Hon lärde sig svenska på ett par tre
              månader och blev snabbt en integrerad del i vårt samhälle. Sedan
              läste hon naturligtvis in svenskkunskaperna vid sidan av och skaffade
              sig betyg på dem.
            </seg>
            <seg n="a021e996">
              De här två exemplen är bara två människor men inte bara, för
              det är två exempel som visar hur stelbent och enhetligt politiken
              i dag slår mot individer som har olika förutsättningar och olika
              möjligheter men som har samma dröm, nämligen om att få lära sig
              svenska, få de kunskaper man behöver och komma in i det svenska
              samhället.
            </seg>
            <seg n="0e4379f1">
              I utskottets betänkande i dag har samtliga partier utom Socialdemokraterna
              ställt sig bakom ett förslag som lite grann gör systemet mer flexibelt.
              Det handlar om att ge folkhögskolor rätt att undervisa i svenska
              för invandrare. Nejet till detta förslag kan knappast förklaras
              med sakliga skäl. Orsaken må stå att hitta i något annat. Är det
              bara politisk envishet som hindrar det sjunde partiet att vara
              med på den vagnen?
            </seg>
            <seg n="adae69ed">
              Kristdemokraterna har som framgår av betänkandet tillsammans
              med Moderaterna, Folkpartiet och Centern inom ramen för Allians
              för Sverige avgett en gemensam motion på propositionen och därmed
              gemensamma reservationer. Vi vill erbjuda en vuxenutbildning som
              ska vara högkvalitativ och flexibel. Våra gemensamma synpunkter
              finns sammanfattade i reservationerna och berör rätten att delta
              i gymnasial vuxenutbildning och särvux, personligt anpassad svenskundervisning
              för nya svenskar, svenskundervisning och samhällsinformation för
              invandrade akademiker och vuxenutbildning på entreprenad.
            </seg>
            <seg n="40e62390">
              För oss kristdemokrater är det centralt att vuxenutbildningen
              är flexibel och modern och ger människor möjlighet att förverkliga
              sina inre drömmar så att ingen hålls tillbaka och ingen lämnas
              efter.
            </seg>
          </u>
          <note n="813f57d6">
            Avslutningsvis, herr ålderspresident, vill jag yrka bifall till
            utskottets förslag och avslag på Socialdemokraternas reservation
            4 under punkt 5. I övrigt står jag bakom Kristdemokraternas samtliga
            reservationer i betänkandet men yrkar, för att kammaren ska vinna
            tid, bifall enkom till reservation 1.
          </note>
          <note n="eb6449b1" type="speaker">
            Anf. 71 BIRGITTA SELLÉN (c):
          </note>
          <u who="Q5958869" xml:id="i-101e8715932d2da7-0" n="ded60e37" prev="i-1bdddf8efe9321e6-0">
            <seg n="1e19e9d0">
              Herr ålderspresident! De flesta arbetsgivarna kräver i dag att
              den anställda ska ha en gymnasieutbildning. Därför behöver det
              göras insatser för att stärka vuxenutbildningen, och i det livslånga
              lärandet bör det vara självklart att det införs en rätt för vuxna
              att läsa gymnasiekurser i den kommunala vuxenutbildningen. Det
              gäller kurser som ger behörighet till universitet och högskolor,
              sådana som man tidigare inte läst och därför saknar betyg i. Det
              kan vara kurser med mindre omfattning än 100 poäng, eftersom man
              genom validering kan ha fått utbildning och erfarenhet bedömda
              så att man inte behöver läsa en 100-poängskurs. Det gäller att
              möta den enskilda individens olika behov och anpassa studierna
              efter vars och ens behov. Den flexibiliteten ökar motivationen
              för den studerande.
            </seg>
            <seg n="08d3ec1c">
              Det känns lite tjatigt att stå här och debattera frågan igen,
              för det gjorde vi också den 16 mars, alltså för drygt två månader
              sedan. Men eftersom majoritetspartierna ännu inte insett det viktiga
              i detta tjatar vi i alliansen oförtrutet vidare. Det är ju droppen
              som till sist urholkar stenen, så vi kommer nog att klara av att
              droppa vidare.
            </seg>
            <seg n="1049178d">
              Det förvånar mig ändå lite att Socialdemokraterna inte vill ge
              alla vuxna denna möjlighet, för de brukar ju alltid säga: Alla
              ska med. Gäller inte det de vuxnas lärande, eftersom regeringen
              avser att meddela föreskrifter om att vissa kurser inte ska betygsättas?
              Alternativt avser man att låta en myndighet meddela sådana föreskrifter,
              ifall regeringen inte själv kommer att göra det.
            </seg>
            <seg n="9044c542">
              Herr ålderspresident! Jag yrkar bifall till reservation 1 och
              går vidare genom att lite grann tala om individualiseringen av
              svenskundervisningen för invandrare. Det är en annan favorit i
              repris från debatten i mars.
            </seg>
            <seg n="09035169">
              När jag besökt skolor som undervisar invandrare i svenska har
              jag mötts av kritik för att de inte får kombinera svenskundervisning
              med praktik. Jag förstår dem mycket väl. Det är lättare att lära
              sig nya ord om man måste lära sig dem för att klara av ett arbete.
              Jag är säker på att alla som lyssnar till denna debatt håller
              med om det. Vi i Allians för Sverige anser därför att det är vår
              skyldighet att erbjuda invandrare en varvning av praktik och undervisning.
              Alla mår bra av det.
            </seg>
            <seg n="0a7ee8d1">
              I februari i fjol besökte jag ett komvux där man undervisade
              i sfi. Det fanns en stor blandning av personer i kursen. En av
              deltagarna sade: Jag är utbildad elingenjör och har bett att få
              åka till Småland och jobba med alla de ledningar som blåst ned,
              men jag får nej bara för att jag just nu läser min sfi-kurs. Tänk
              er hans håglöshet! Han ville göra rätt för sig i sitt nya land.
              Han visste att han samtidigt skulle kunna lära sig de svenska
              orden för det som ingick i hans ordinarie arbete. Men vi i Sverige
              säger nej. Vi vet att invandrarna på det sättet lär sig svenska
              snabbare. Dessutom får de in en fot på arbetsmarknaden, vilket
              gör det lättare för dem att få ett fast jobb. Därigenom slår vi
              två flugor i en smäll. Varför kan vi inte genomföra det?
            </seg>
            <seg n="0f843e85">
              När det gäller undervisningen av svenska för invandrare, sfi,
              menar vi att folkhögskolornas pedagogik är utmärkt för detta ändamål.
              Den passar för många invandare, och därför anser vi att sfi ska
              få bedrivas i folkhögskoleregi. Det känns skönt att vi nu har
              en majoritet för detta i utskottet. I sammanfattningen till betänkandet
              sägs att utskottet föreslår också att riksdagen bifaller ett motionsyrkande
              angående möjligheten för folkhögskolor att bedriva svenskundervisningen
              för invandrare. Det känns så rätt och så bra! Det är en seger
              för oss som kämpat för denna rättighet.
            </seg>
            <seg n="d35ef1a5">
              Socialdemokraterna har i dagens betänkande en reservation vad
              gäller denna fråga. De skriver där att alliansens motionsyrkanden
              kan anses tillgodosedda eftersom regeringen i folkbildningspropositionen
              sagt att man avser att belysa frågan om olika förändringar i gällande
              regelverk när det gäller sfi. Socialdemokraterna hade en reservation
              i betänkandet också när vi debatterade frågan den 16 mars, men
              då ansåg de att yrkandena skulle avslås.
            </seg>
            <seg n="b2cc6467">
              Varför denna skillnad i reservationerna? Jo, den 16 mars hade
              propositionen om folkbildning ännu inte lagts fram den som jag
              här visar upp för kammaren och regeringen hade alltså inte aviserat
              att de skulle se över regelverket. Det skrevs nämligen in i folkbildningspropositionen
              efter majoritetsbeslutet den 16 mars om att sfi ska få bedrivas
              i folkhögskoleregi. Propositionen kom fem sex dagar senare, och
              då hade man hunnit skriva in det. Med andra ord är det inte ett
              frivilligt beslut från regeringens sida att sfi ska få bedrivas
              i folkhögskolornas regi. Det sker tack vare allianspartierna och
              Miljöpartiet.
            </seg>
            <seg n="64bf7b37">
              Vi har drivit frågan länge, och detta är ett exempel på att droppen
              kan urholka stenen.
            </seg>
            <seg n="9f6947ab">
              Återupptagna förhandlingar
            </seg>
          </u>
          <note n="aefae539">
            Jag står bakom alla våra reservationer, herr ålderspresident,
            men yrkar bifall bara till nr 1 och 2.
          </note>
          <note n="6e7d448d">
            Ajournering
          </note>
          <note n="07b76712">
            Kammaren beslutade kl. 14.52 på förslag av ålderspresidenten
            att ajournera förhandlingarna till kl. 15.00 då votering skulle
            äga rum.
          </note>
          <note n="d179b837">
            Förhandlingarna återupptogs kl. 15.00.
          </note>
          <note n="6cee7f5d">
            12 § Beslut om ärenden som slutdebatterats vid dagens sammanträde
          </note>
          <note n="a0e02a97">
            Punkt 1
          </note>
          <note n="cd9aca97">
            Punkt 35
          </note>
          <note n="a5fedc9b">
            Övriga punkter
          </note>
          <note n="a0e02a97">
            Punkt 1
          </note>
          <note n="b391cff9">
            Punkt 2
          </note>
          <note n="dcd51e68">
            Punkt 3
          </note>
          <note n="da2a3f11">
            Punkt 4
          </note>
          <note n="a5fedc9b">
            Övriga punkter
          </note>
          <note n="6c014961">
            13 § (forts. från 11 §) Vissa frågor om vuxnas lärande, m.m.
            (forts. UbU22)
          </note>
          <note type="speaker" n="d3311cc4">
            Anf. 72 AMEER SACHET (s):
          </note>
          <note n="fbb2d57b">
            Herr talman! Jag vill börja med att yrka dels bifall till förslaget
            i betänkande UbU22, dels bifall till reservation 4. Jag yrkar
            avslag på övriga reservationer.
          </note>
          <u who="Q4742133" xml:id="i-505f5edf02f5ea2d-0" n="cf197439">
            <seg n="c943e849">
              Vi socialdemokrater har en stark vilja att ge alla människor
              möjligheter till ett livslångt lärande. Vi omsätter det i praktisk
              handling genom att ha en vuxenutbildning där man kan få en andra
              chans i livet. Vuxenutbildningen har genom åren fått en fokusering
              på att tillhandahålla utbildning för dem som tidigare fått en
              kort utbildning. Detta syns tydligt i den samlade politiken för
              vuxnas lärande.
            </seg>
            <seg n="9e00c0f2">
              Kunskapslyftet var en kraftig satsning för att se till att många
              fick möjlighet att studera i vuxen ålder. Men fortfarande saknar
              många människor i vårt land en rejäl utbildningspolitisk grund
              att stå på i sitt yrkesliv. Därför är det viktigt med fortsatta
              satsningar på vuxenutbildningen.
            </seg>
            <seg n="3d55615d">
              Utvecklingen inom vuxenutbildningsområdet ställer krav på en
              lagstiftning som kan möta de krav som medborgarna ställer och
              som tar sin utgångspunkt i individens behov av stöd för sitt lärande.
            </seg>
            <seg n="6770511c">
              Utskottet ställer sig bakom regeringens bedömningar att kommuner
              och landsting ska vara skyldiga att till en påbyggnadsutbildning
              ta emot en behörig sökande från en annan kommun. Vi ställer oss
              också bakom förslaget att en sökandes hemkommun ska lämna stöd
              till inackordering till ungdomar som behöver detta till följd
              av deltagande i en sådan påbyggnadsutbildning.
            </seg>
            <seg n="4c752965">
              Vi vill alltså fortsätta att satsa på ett riktat ekonomiskt stöd
              till kommunerna för att ge fler vuxna möjlighet till studier i
              ett livslångt lärande i en vuxenutbildning som är likvärdig gymnasieskolan.
            </seg>
            <seg n="f92af340">
              Herr talman! När det gäller yrkandet i motion Ub11 om behovet
              av att kunna ha kurser med mindre omfattning än 100 poäng menar
              utskottet att det bör vara möjligt för en elev att läsa en del
              av en kurs som omfattar 100 poäng om eleven till exempel genom
              validering av kunskaper kan visa att han eller hon redan har kunskaper
              som motsvarar en annan del av kursen.
            </seg>
            <seg n="a49c8270">
              Sedan lång tid tillbaka kännetecknas vuxenutbildningen av att
              man i den enskilda kursen tar till vara deltagarnas redan förvärvade
              kunskaper inom ämnet i fråga. Denna möjlighet kommer att finnas
              kvar, och utskottet anser därför att yrkandet är tillgodosett.
            </seg>
            <seg n="ecf8c27a">
              För oss socialdemokrater är det viktigt att alla behandlas lika
              och därmed att vuxna med utvecklingsstörning ska ha rätt att delta
              i en utbildning inom särvux som så långt det är möjligt liknar
              den som övriga har rätt till när det gäller grundläggande vuxenutbildning.
            </seg>
            <seg n="d776512e">
              Vuxenutbildning för utvecklingsstörda syftar till att erbjuda
              vuxna med utvecklingsstörning kunskaper och färdigheter motsvarande
              den obligatoriska särskolan och gymnasiesärskolan.
            </seg>
            <seg n="d48ae94e">
              Vuxenutbildningen för utvecklingsstörda ska bestå av grundläggande
              och gymnasial särvux, rätt att delta i grundläggande särvux, skyldighet
              för kommunerna att anordna särvux samt undervisning på annat språk
              än svenska inom särvux.
            </seg>
            <seg n="03564d39">
              Herr talman! Jag ska därefter övergå till att tala om sfi, svenska
              för invandrare, som är en del i detta betänkande.
            </seg>
            <seg n="991deacb">
              Individens språkinlärning är det centrala i sfi. Kunskaperna
              ska möjliggöra och underlätta en snabb etablering i Sverige. Även
              om tyngdpunkten ligger på språkutbildningen bör individen, parallellt
              med språkstudierna inom sfi, få tillgång till annan utbildning.
            </seg>
            <seg n="6b9661ea">
              Kommunen ska i samarbete med länsarbetsnämnden verka för att
              eleven ges möjlighet att öva det svenska språket i arbetslivet
              och att sfi ska kunna kombineras med andra aktiviteter. Det kan
              gälla till exempel arbetslivsorientering, validering, praktik
              eller annan utbildning.
            </seg>
            <seg n="7c572086">
              Sfi ska kunna bedrivas samtidigt som personen får ersättning
              från sjukförsäkringen, liksom sfi också ska kunna kombineras med
              förvärvsarbete.
            </seg>
            <seg n="067203bc">
              Kommunen bör ansvara för att sfi organiseras så att undervisningen
              kan ske parallellt med att man ger grundläggande samhällsinformation.
              Vuxna invandrare som inte kan läsa eller skriva ska få möjlighet
              att lära sig det på sitt modersmål eller annat språk.
            </seg>
            <seg n="890d4928">
              I betänkandet föreslår vi att kommunens ansvar för att erbjuda
              likvärdig utbildning synliggörs på så sätt att 15 timmar ska vara
              en minimigräns för genomsnittligt antal undervisningstimmar per
              vecka under en fyraveckorsperiod.
            </seg>
            <seg n="8266f71a">
              Betydelsen av att man i utbildningen tar hänsyn till enskilda
              deltagares intressen, förutsättningar och planerade kommande verksamheter
              i Sverige behöver lyftas fram, så att målen för utbildningen kan
              nås inom rimlig tid.
            </seg>
            <seg n="390cdd95">
              Vi vill understryka att det är viktigt med samverkan mellan kommun
              och högskola och att ett ökat samarbete givetvis ökar möjligheterna
              för invandrade akademiker med högskoleutbildning att få en anpassad
              undervisning i svenska. Kommuner kan även välja att upphandla
              kurser i svenska från högskolan.
            </seg>
            <seg n="bae9cb34">
              Svenska för invandrare regleras i skollagen. Sfi styrs vidare
              av en nationellt fastställd kursplan, och eleverna kan erhålla
              betyg efter avslutad kurs.
            </seg>
            <seg n="db7cdac0">
              Herr talman! När det gäller svenskundervisning för invandrare
              i folkhögskola anser vi socialdemokrater att det finns en rad
              förhållanden som gör det mindre lämpligt att ge folkhögskolorna
              rätt att anordna sfi. Dels ökar det otydligheten i och med det
              dubbla huvudmannaskap som uppstår till följd av ett sådant beslut,
              dels riskerar ett sådant beslut att begränsa folkhögskolornas
              roll som obundna aktörer. Folkhögskolans verksamhet bygger ju
              på det fria och frivilliga, och en dylik begränsning kan på sikt
              hota syftet med folkbildningen. Vi anser därför, liksom i vår
              reservation i betänkandet UbU8, att den möjlighet som redan finns
              för en kommun att uppdra åt andra, till exempel folkhögskolor,
              att anordna sfi är tillräcklig.
            </seg>
            <seg n="50757b20">
              Utskottet ställer sig bakom regeringens förslag till förtydligande
              av reglerna för lärares myndighetsutövning vad gäller vuxenutbildning
              på entreprenad och tillståndsgivning avseende betygsrätt.
            </seg>
            <seg n="5e950e86">
              I syfte att vinna erfarenheter anser regeringen att ett försök
              med statlig tillståndsgivning avseende så kallad betygsrätt bör
              genomföras.
            </seg>
            <seg n="8321b5da">
              Utskottet avstyrkte yrkanden om fristående skolor inom vuxenutbildningen
              senast i betänkande UbU13. Utskottet anförde att en ordning som
              innebär att fristående utbildningsanordnare skulle ges rätt att
              av Skolverket få bidrag från elevernas hemkommuner skulle innebära
              att kommunerna fråntogs inflytande över verksamhetens omfattning
              och inriktning. Utskottet har samma uppfattning nu.
            </seg>
          </u>
          <note n="7a19777d">
            På denna punkt yrkar jag därför avslag på utskottsmajoritetens
            förslag i betänkandet och bifall till reservation 4.
          </note>
          <note n="19700ec5">
            De nya bestämmelserna i skollagen föreslås träda i kraft den
            1 juli 2006, med undantag för vissa bestämmelser avseende vuxenutbildning
            för utvecklingsstörda som ska träda i kraft den 1 januari 2007.
          </note>
          <note type="speaker" n="595697ed">
            Anf. 73 MARGARETA PÅLSSON (m) replik:
          </note>
          <u who="Q4973713" xml:id="i-c452f5a1e6097024-1" n="50dc9395">
            <seg n="f4c61828">
              Herr talman! Jag skulle vilja ställa en fråga till Ameer Sachet.
              Han säger i sitt anförande: Vi socialdemokrater är för ett livslångt
              lärande där alla ska behandlas lika.
            </seg>
            <seg n="74c1c6dc">
              Varför förvägrar ni då vuxna med utvecklingsstörning en lagstadgad
              rätt att gå på gymnasiet?
            </seg>
          </u>
          <note type="speaker" n="b9f2a4b4">
            Anf. 74 AMEER SACHET (s) replik:
          </note>
          <u who="Q4742133" xml:id="i-70356c10c2ed03c1-9" n="cf197439">
            <seg n="ee1207cd">
              Herr talman! Vi socialdemokrater har alltid försökt att se helheten.
              Vi satsar på hela bredden. Det är därför som vi sedan många år
              tillbaka har satsat på Kunskapslyftet och på vuxnas lärande. Vi
              försöker reformera och förnya lagstiftningen när det gäller vuxenutbildningen
              så att den ska vara anpassad till alla grupper som finns i samhället
              och behöver den möjligheten och hjälpen.
            </seg>
            <seg n="eb1105b5">
              Det är därför som det ska vara lagstadgat att vuxna med utvecklingsstörning
              ska ha rätt att gå grundläggande vuxenutbildning särvux.
            </seg>
            <seg n="0a0b201e">
              Vi särskiljer grundvux och gymnasial utbildning. Det är två olika
              skolformer. På den punkten ger vi den hjälp som många grupper
              behöver.
            </seg>
          </u>
          <note type="speaker" n="d19f4cdf">
            Anf. 75 MARGARETA PÅLSSON (m) replik:
          </note>
          <u who="Q4973713" xml:id="i-c452f5a1e6097024-2" n="50dc9395">
            <seg n="4ea31a2a">
              Herr talman! Jag tyckte inte att det var ett speciellt bra svar.
              Jag ber om ursäkt för risken att vara oförskämd, men jag undrar
              varför ni säger nej till förslaget att dessa människor ska få
              en lagstadgad rätt. Då talar du om helheten och Kunskapslyftet.
              En människa som vill gå på gymnasial särvux i dag har ju inte
              speciellt stor nytta av att det fanns andra människor som gick
              på komvux för fem år sedan i Kunskapslyftets regi.
            </seg>
            <seg n="7bc28d3f">
              Jag talar om den människa som i dag riskerar att bli förtidspensionerad
              och för tid och evighet bli avförd därför att han eller hon inte
              har en lagstadgad rätt att få en gymnasieutbildning.
            </seg>
          </u>
          <note type="speaker" n="27eebff5">
            Anf. 76 AMEER SACHET (s) replik:
          </note>
          <u who="Q4742133" xml:id="i-70356c10c2ed03c1-10" n="cf197439">
            <seg n="2557cb61">
              Herr talman! Det som vi har gjort och kommer att göra framöver
              handlar om att satsa på hela bredden. Det finns inte några stängda
              dörrar vare sig för mig, eller för dig eller för några andra i
              det här landet. Det finns en stor potential för alla grupper att
              ta sig in och utbilda sig och gå vidare, även för människor som
              har någon form av utvecklingsstörning.
            </seg>
            <seg n="481c390f">
              Det är det som vi har försökt göra tidigare och har satsat väldigt
              mycket och stort på. Vi har satsat på Kunskapslyftet för att ge
              människor som behöver vidareutbildning, möjlighet att komplettera
              sina utbildningar, att gå vidare och så småningom få någon form
              av gymnasial utbildning, att kunna gå vidare och gå någon form
              av yrkesutbildning, kvalificerad yrkesutbildning eller varför
              inte gå vidare och läsa på högskolan. Vi ger en chans och en andra
              chans till alla människor. Det finns inte några stängda dörrar
              för någon i det här landet om vi ska fortsätta att ha den politik
              som vi för nu i dag.
            </seg>
          </u>
          <note type="speaker" n="06d1ad9c">
            Anf. 77 ANA MARIA NARTI (fp) replik:
          </note>
          <u who="Q4750415" xml:id="i-e90ab9074f77bc2a-1" n="b2979c44">
            <seg n="21aecfed">
              Herr talman! I en av Integrationsverkets rapporter står det mycket
              klart och tydligt att akademiker från andra länder mycket ofta
              fastnar under fem till elva terminer i kurser på låg nivå. Detta
              händer inom vuxenutbildningen. Jag vill veta varför. Hur förklarar
              Socialdemokraterna denna uppenbara skada som vållas de här människorna
              som skulle behöva kurser på mycket högre nivå mycket snabbare,
              inte fem till elva terminer på en låg nivå?
            </seg>
          </u>
          <note type="speaker" n="b6e8a9e2">
            Anf. 78 AMEER SACHET (s) replik:
          </note>
          <u who="Q4742133" xml:id="i-70356c10c2ed03c1-11" n="cf197439">
            <seg n="61647faa">
              Herr talman! Det ser olika ut i olika delar av landet. Jag har
              hört talas om den fråga som du har ställt nu, och du har ställt
              den frågan två eller tre gånger tidigare. Det ser olika ut i olika
              delar av landet. Det har skett en väldigt stor reformering när
              det gäller att se på de erfarenheter och kunskaper som människor
              har med sig, bland annat folk som har examina från sina hemländer
              från högskola eller universitet. Det finns olika sätt. En del
              läser sfi. Man kan ha ett bra samarbete med olika folkhögskolor
              i landet. På det sättet har väldigt många fått en gedigen och
              bra utbildning på kort tid, och de har gått vidare och fått sin
              utbildning jämförbar med den som vi har i Sverige. Väldigt många
              av dem har jobb i dag.
            </seg>
          </u>
          <note type="speaker" n="03add435">
            Anf. 79 ANA MARIA NARTI (fp) replik:
          </note>
          <u who="Q4750415" xml:id="i-e90ab9074f77bc2a-2" n="b2979c44">
            <seg n="ad07d850">
              Herr talman! Om man ska hålla sig till Integrationsverkets rapporter
              ska man komma ihåg att antalet akademiker från andra länder som
              antingen är arbetslösa eller felsysselsatta de berömda taxichaufförerna
              och biljettförsäljarna i tunnelbanan är mycket stort. Jag vill
              då fråga min arbetskamrat från Socialdemokraterna om han inte
              tror att kommunens monopol på vuxenutbildningen i väldigt många
              fall är ett hinder, näst intill oöverstigligt. Alla kommuner kan
              inte erbjuda utbildning till de här människorna. I Helsingforss
              stad till exempel finns på länsstyrelsen en mycket bra modell
              för att hjälpa de här människorna. Modellen gör att man kan sträcka
              sig över hela Storstockholm och hjälpa människor från alla kommuner
              i omgivningen. Men om små kommuner har total makt över denna utbildning
              händer ingenting. De har inte kraft till det här.
            </seg>
          </u>
          <note type="speaker" n="9210eb89">
            Anf. 80 AMEER SACHET (s) replik:
          </note>
          <u who="Q4742133" xml:id="i-70356c10c2ed03c1-12" n="cf197439">
            <seg n="1fa02af7">
              Herr talman! Även små kommuner har möjlighet att samarbeta med
              andra kommuner och att ta kontakt med den närmaste högskola som
              finns i länet. Så det finns inget hinder i den meningen att den
              gällande lagstiftningen kan hindra någon kommun att samarbeta
              med andra aktörer så att de personer som behöver den hjälpen får
              det. Väldigt många akademiker som kommer från andra länder får
              den hjälpen. Jag skulle tro att du har någon form av gammal bild
              som du upprepar hela tiden. Saker och ting ändras. Det går framåt.
              Fler och fler får jobb också.
            </seg>
          </u>
          <note type="speaker" n="4bd12af0">
            Anf. 81 TORSTEN LINDSTRÖM (kd) replik:
          </note>
          <u who="Q5958869" xml:id="i-9740357661f9d2d0-1" n="ded60e37">
            <seg n="da1cdd7a">
              Herr talman! Jag måste tillstå att jag blev lite ledsen när jag
              hörde Ameer Sachets svar på varför Socialdemokraterna så envetet
              motsätter sig utvecklingsstördas möjlighet att få tillgång till
              gymnasial särvux. Jag var tvungen att notera det han sade. Han
              sade: Vi ser helheten. Vi ser bredden.
            </seg>
            <seg n="2062bb4c">
              Tänk, herr talman, om Socialdemokraterna såg människan i stället,
              den enskilda människan, den enskilda personen! Tänk om hjärtat
              fick vara med så att alla utvecklingsstörda fick rätt till utbildning!
              Alla ska med. Så enkelt borde det vara, även om det inte är det
              i Socialdemokraternas Sverige. Jag blir lite ledsen när Ameer
              Sachet gömmer sig bakom att tala om två olika skolformer som något
              slags argument för att vara emot allas rätt till utbildning.
            </seg>
            <seg n="ff01b0a1">
              Herr talman! Vuxenutbildning är ingenting som regeringen har
              brytt sig särskilt mycket om. Den proposition som i dag hanteras
              här är en i raden av ganska lösaktiga regeringsutspel utan det
              helhetsgrepp om vuxnas lärande som hade behövts. I propositionen
              saknas till exempel det aviserade förslaget om en vuxenutbildningslag,
              ett slags helhetsgrepp. Min fråga till Ameer Sachet är: Varför
              är det så att ni socialdemokrater inte bara motsätter er människors
              rätt till utbildning utan också underlåter att komma med det helhetsgrepp
              som skulle behövas för att ge Sverige de bästa möjliga förutsättningarna
              i det globala kunskapssamhälle som vi är en del av?
            </seg>
          </u>
          <note type="speaker" n="45e249b6">
            Anf. 82 AMEER SACHET (s) replik:
          </note>
          <u who="Q4742133" xml:id="i-70356c10c2ed03c1-13" n="cf197439">
            <seg n="e40c981f">
              Herr talman! Jag blir förvånad och bekymrad samtidigt när jag
              lyssnar på Torsten om att vi inte låter människor få någon form
              av utbildning i det här landet. Om det finns någon regering som
              har satsat stort på alla möjliga utbildningar är det den socialdemokratiska
              regeringen. Det finns en bredd. De senaste tio åren när man har
              genomfört Kunskapslyftet har skulle jag tro mer än en miljon människor
              fått en bra utbildning på olika nivåer. Om vi inte skulle ha genomfört
              Kunskapslyftet skulle vi ha haft en betydligt besvärligare situation
              i landet. Hur skulle vi ha kunnat bemöta arbetsmarknaden och företagen
              för att ge dem en kvalificerad arbetskraft? Genom att folk har
              en bra yrkesutbildning, en kvalificerad yrkesutbildning och att
              fler läser på högskole- och universitetsnivå kan man se behoven
              i landet och matcha den arbetskraft som finns mot de lediga jobben.
              Det är det som vi gör. Alla indikationer och prognoser visar att
              vi har en bra och hög utbildningsnivå generellt i hela landet.
              Det gäller alla grupper. Det är det som vi har gjort och försöker
              göra. Så jag förstår inte Torstens påstående att vi inte satsar
              på utbildning i landet.
            </seg>
          </u>
          <note type="speaker" n="dda42816">
            Anf. 83 TORSTEN LINDSTRÖM (kd) replik:
          </note>
          <u who="Q5958869" xml:id="i-9740357661f9d2d0-2" n="ded60e37">
            <seg n="b359bc72">
              Herr talman! Stolt och nöjd hörde vi Ameer Sachet. Han talade
              om stora satsningar. Vi kan väl möjligen ha en diskussion när
              det handlar om stort och vad det är för någonting. Likväl, herr
              talman, är det faktiskt så att i dagens samhälle, det samhälle
              som Ameer Sachet är så nöjd med efter tolv år med en socialdemokratisk
              regering, stängs människor ute. Människor lämnas utanför, de lämnas
              efter, människor som har en utvecklingsstörning och som borde
              ha den rätt till vuxenutbildning som de faktiskt inte har i dag.
              Vi kristdemokrater har pläderat länge för den rätten. Vi har med
              oss våra vänner i Allians för Sverige. Ni socialdemokrater motsätter
              er detta. Det är ett tydligt besked inför kommande år, inför kommande
              mandatperiod. Ni socialdemokrater är tydligen stolta och nöjda.
              Vi kristdemokrater har tillsammans med våra vänner i alliansen
              högre ambitioner än så. Vi vill någonting mer än att vara stolta
              och nöjda över det förflutna.
            </seg>
            <seg n="29c8d7f3">
              Sedan fick jag inget svar, herr talman, när det gällde helhetsgreppet
              om vuxenutbildningen. Det har talats mycket om att det ska komma
              en lag, att det ska tas något slags helhetsgrepp, och det har
              utretts väldigt mycket. Jag fick inget svar på frågan varför i
              all världen den här frågan har kommit bort i den socialdemokratiska
              långbänken, varför inte bara enskilda människor utan också hela
              vårt land, Vuxenutbildnings-Sverige, lämnas efter i den socialdemokratiska
              politiken utan struktur, utan lagstiftning, utan förutsättningar
              för framtiden, som skulle ge vårt land och vårt folk de bästa
              förutsättningarna att klara sig i det globala kunskapssamhället.
              Det svaret har Ameer Sachet undvikit att lämna. Det svaret är
              han fortfarande skyldig kammaren.
            </seg>
          </u>
          <note type="speaker" n="a2a89c79">
            Anf. 84 AMEER SACHET (s) replik:
          </note>
          <u who="Q4742133" xml:id="i-80a22e60ad2c6ccd-1" n="cf197439" next="i-505f5edf02f5ea2d-1">
            <seg n="7ca6dcad">
              Herr talman! Ser man på gällande lagstiftning finns det inga
              stängda dörrar. De som vill läsa på gymnasienivå kan göra det,
              efter de förutsättningar som varje individ har. Vi har hitintills
              inte sett att några som har sökt gymnasieutbildning har blivit
              utestängda. Jag ser inte att det finns några stora frågetecken
              här.
            </seg>
            <seg n="51f69aaa">
              Du sade att vi inte satsar på vuxenutbildning. Det är väldigt
              konstigt. Om det är någonting som vi har gjort de senaste åren
              är det att försöka ge dem som har kort utbildning bakom sig förutsättningar
              och möjligheter att gå vidare, att skaffa sig någon form av gymnasiekompetens
              och även ha chans till en yrkesutbildning eller kvalificerad yrkesutbildning.
              De personerna blir fler och fler, och väldigt många av dem är
              redan verksamma och har jobb i dag. Det är inte så att hela Sveriges
              befolkning står utanför, eller den del som du nu beskriver. Det
              kan inte vara sant.
            </seg>
            <seg n="a8255223">
              Mot våra satsningar står en högerallians, som är tomhänt och
              saknar ett gemensamt förslag om vuxenutbildningen. Ni kunde inte
              ens prestera någonting gemensamt.
            </seg>
          </u>
          <note n="1985b3e5" type="speaker">
            Anf. 85 BIRGITTA SELLÉN (c) replik:
          </note>
          <u who="Q4742133" xml:id="i-505f5edf02f5ea2d-1" n="cf197439" prev="i-80a22e60ad2c6ccd-1">
            <seg n="0228de6c">
              Herr talman! Om Ameer Sachet har missat att alliansen har en
              gemensam fyrpartimotion när det gäller vuxenutbildning kan jag
              informera om det just nu.
            </seg>
            <seg n="5c599e66">
              Min fråga gäller sfi i folkhögskolorna. Ameer sade att det ökar
              otydligheten och kan hota syftet med folkbildningen, som är fri
              och frivillig. Det går inte riktigt in hos mig vad Ameer menar
              där.
            </seg>
            <seg n="aac5ec25">
              I regeringens förslag i folkbildningspropositionen, som jag har
              framför mig, står det så här: Statens stöd till folkbildningen
              skall bidra till att dess organisationer medverkar till att människor
              med olika bakgrund möts, får ökad förståelse för varandra och
              utbyter erfarenheter sinsemellan så att utanförskap, segregering,
              konflikter och diskriminering motverkas. Det står under rubriken
              Det mångkulturella samhällets utmaningar.
            </seg>
            <seg n="09fae786">
              Vad är det då som kan leda till att det blir otydlighet och som
              kan hota syftet med folkbildningen om man har sfi i folkhögskolornas
              regi?
            </seg>
          </u>
          <note type="speaker" n="6a275aac">
            Anf. 86 AMEER SACHET (s) replik:
          </note>
          <u who="Q4742133" xml:id="i-80a22e60ad2c6ccd-2" n="cf197439" next="i-505f5edf02f5ea2d-2">
            <seg n="4723e598">
              Herr talman! När det gäller folkhögskolor ser vi att det blir
              en otydlighet med två olika huvudmän som har ansvaret. Sedan måste
              man ta i beaktande att folkhögskolorna har en fri form, som gör
              att deras sätt att arbeta med elever ser helt annorlunda ut än
              när sfi-undervisningen drivs i annan regi. Det är en annan skolform.
              Om ett antal folkhögskolor framöver ansöker om att få bedriva
              sfi-utbildning måste de rätta sig efter den skolformen. Det blir
              alltså en krock mellan en skolform med frivillighet och en skolform
              som är bunden av vissa paragrafer.
            </seg>
          </u>
          <note n="aa90320b" type="speaker">
            Anf. 87 BIRGITTA SELLÉN (c) replik:
          </note>
          <u who="Q4742133" xml:id="i-505f5edf02f5ea2d-2" n="cf197439" prev="i-80a22e60ad2c6ccd-2">
            <seg n="5c073fbc">
              Herr talman! Jag förstår ändå inte riktigt. Just det att det
              är en friare form gör att det passar väldigt många människor,
              till exempel skoltrötta elever. Vi vet att det passar väldigt
              bra för invandrare, med den pedagogik som finns i folkhögskolornas
              regi. Vi i alliansen är övertygade om att det är en oerhört bra
              lösning att man låter sfi:n fungera och drivas i folkhögskolornas
              regi. Vi är glada och tacksamma för att vi har fått majoritet
              för det.
            </seg>
            <seg n="3ef0f7a8">
              Jag ställde en annan fråga inledningsvis, och det gällde de olika
              kurserna. Socialdemokraterna och regeringen säger att man avser
              att meddela föreskrifter om att vissa kurser inte ska betygsättas.
              Förklara varför!
            </seg>
          </u>
          <note type="speaker" n="30a00074">
            Anf. 88 AMEER SACHET (s) replik:
          </note>
          <u who="Q4742133" xml:id="i-70356c10c2ed03c1-14" n="cf197439">
            <seg n="e1a03719">
              Herr talman! När det gäller folkhögskolorna finns det i dag inga
              hinder, och en del folkhögskolor har uppdrag från olika kommuner
              att bedriva sfi-undervisning. Den möjligheten finns alltså. Det
              som eventuellt kommer att ske framöver om man får olika huvudmän
              är att otydligheten blir uppenbar. Det kommer att bli svårt att
              hantera den situationen. Det finns inte något hinder mot att kommuner
              ger uppdrag till olika folkhögskolor att bedriva svenskundervisning
              för vissa grupper, bland annat invandrare. Jag tror att den metoden
              är tillräcklig, att man ser till att den möjligheten finns även
              för folkhögskolorna.
            </seg>
          </u>
          <note type="speaker" n="e76b6597">
            Anf. 89 BRITT-MARIE DANESTIG (v):
          </note>
          <u who="Q4944157" xml:id="i-56ecdf5bb0e365c2-0" n="4c0d9883">
            <seg n="5d302f5e">
              Herr talman! Som sista talare i den sista av utbildningsutskottets
              debatter under det här riksdagsåret, och de sista skälvande veckorna
              av den här mandatperioden, ska jag fatta mig kort.
            </seg>
            <seg n="5ebfebf1">
              Det är också sista gången som jag står i den här talarstolen,
              och därför vill jag passa på att tacka mina kamrater i utbildningsutskottet
              för åren tillsammans. Det har varit roliga och spännande debatter,
              och det har varit oerhört värdefullt att få lyssna till er. Jag
              vill också passa på att tacka vår fantastiska personal på utbildningsutskottets
              kansli för allt stöd och all uppmuntran som vi ledamöter har fått
              under de här åren.
            </seg>
            <seg n="d10b6e44">
              Det är väldigt roligt för mig att den här debatten handlar just
              om vuxenutbildning. För mig som tidigare utbildare av vuxenlärare
              är det skönt att få avsluta med det.
            </seg>
            <seg n="d2b28628">
              Jag kan också säga att jag som tidigare folkhögskollärare är
              väldigt glad att konstatera att vi har nått ett steg på vägen
              genom att folkhögskolorna nu kommer att få möjligheter att anordna
              sfi-utbildning för vuxna invandrade.
            </seg>
            <seg n="1a596378">
              Folkhögskolorna har en väldigt god erfarenhet av detta. Det har
              sagts flera gånger att folkbildningsarbetets metodik passar väldigt
              bra för många vuxna människor. Man har erfarenhet av att möta
              invandrade på olika sätt. Man har många invandrade i sina längre
              kurser.
            </seg>
            <seg n="b0133909">
              Eftersom det här tydligen har ställt till det för regeringen
              man vet inte riktigt hur man ska lösa det skulle jag vilja ge
              ett litet tips till regeringen.
            </seg>
            <seg n="4fb8ac77">
              Om man tittar på Skolverkets statistik för 20032004 var det 9
              340 324 elevtimmar på sfi. Om man räknar om det motsvarar det
              ungefär en halv miljon deltagarveckor på folkhögskola. Eftersom
              folkhögskolorna i andra sammanhang svarar för ungefär 10 % av
              behörighetsgivande vuxenutbildning kan man tala om fritt och frivilligt.
            </seg>
            <seg n="3c2706a4">
              Med ungefär motsvarande mått skulle det för folkhögskolornas
              del kunna röra sig om 1 0002 000 årsstudieplatser för sfi-undervisningen.
              Det är precis lika enkelt som när det gällde Kunskapslyftet. Man
              avsätter medel för de här 1 0002 000 platserna och ger Folkbildningsrådet
              i uppdrag att utföra detta. Alla de 148 folkhögskolorna kommer
              naturligtvis inte att vara intresserade av det, utan det är givetvis
              i de kommuner där det finns ett stort behov av den här typen av
              undervisning som man kommer att ansöka om detta precis som görs
              i andra sammanhang.
            </seg>
            <seg n="a4fa5591">
              Socialdemokraterna säger att det här går att göra genom att kommunerna
              kan lägga ut detta på entreprenad. Ja, visst kan de göra det.
              Men de gör inte det det är ju det som är problemet. Trots att
              vi vet att många folkhögskolor når så goda resultat är det bara
              ett tiotal av de 148 skolorna som har fått ett sådant här uppdrag.
            </seg>
            <seg n="a4067e2c">
              Däremot samarbetar man i andra avseenden också där gäller det
              gruppen invandrade. Man har samarbetsprojekt när det gäller traumaskadade
              flyktingar och när det gäller nyanlända, alltså dem som inte har
              påbörjat sin sfi-undervisning. Det gäller då kurser som förebereder
              för sfi och kurser som tar vid efter sfi. Sfi har man hitintills
              inte fått förtroendet att bedriva fullt ut, men det får man nu.
              Det är jag jätteglad över.
            </seg>
            <seg n="1de732f3">
              Någon här sade att språk och kommunikation är avgörande, inte
              bara för hur man kan finna sig till rätta i ett nytt samhälle
              utan också för den personliga växten och för den egna känslan
              av trygghet och, skulle jag vilja säga, tillhörighet i ett samhälle.
              Språk och kommunikation är alltså av avgörande betydelse.
            </seg>
            <seg n="120e9f1c">
              Nu finns det en del förslag till åtgärder som jag hoppas kommer
              att förbättra sfi-undervisningen. Personligen tror jag att det
              kanske viktigaste vi måste göra är att satsa mycket på kompetensutveckling
              av lärarna. Det är alltid lärarna som har största betydelsen i
              alla undervisningssituationer.
            </seg>
            <seg n="7922e720">
              Jag tänker inte gå igenom mer här, för jag tycker att vi är väldigt
              överens om vuxenutbildningens betydelse. I alliansens reservationer
              vill man ha mer av individualisering. Det vill också vi som står
              bakom den här propositionen. På flera ställen säger vi att det
              är oerhört viktigt att se varje individ.
            </seg>
            <seg n="e11c8775">
              Svenska för akademiker är ett problem. Det fungerar inte tillfredsställande
              mycket, tror jag, därför att kommunerna inte väljer högskolor
              och universitet som entreprenörer för svenskundervisning. Jag
              tror att det många gånger är en ekonomisk fråga. Overheadkostnaderna
              brukar motsvara ca 50 %. Det betyder att det kostar ganska mycket
              att lägga ut den här typen av utbildning på universitet och högskolor.
              Det samtalet tror jag måste fortsatt föras under nästa mandatperiod
              därför att det här är ett mycket viktigt område.
            </seg>
            <seg n="87b73bc4">
              Sedan har vi lite olika uppfattning om den utvidgade rättighetslagstiftningen
              när det gäller vuxna och vuxna utvecklingsstörda. Jag kan sympatisera
              med vad som här sägs, men samtidigt finns det egentligen ingen
              genomlysning av vilka konsekvenser ett sådant förslag skulle få
              och inte heller av kostnaden. Visserligen säger alliansen i sin
              reservation att de kommer att finansiera det här genom att begränsa
              möjligheterna för de ungdomar som av någon anledning kanske har
              misslyckats i skolan och behöver höja sina betyg. Jag tänker då
              på det som Torsten Lindström sade om att se på individerna. Ja,
              det skulle jag vilja att Kristdemokraterna och övriga partier
              i alliansen gör.
            </seg>
            <seg n="8242e7a9">
              Jag har under min tid som lärare på en folkhögskola mött så många
              elever för vilka detta har varit oerhört betydelsefullt. Under
              viktiga år i skolan kan man hamna i svårigheter som man kanske
              inte själv är orsaken till. Det kan vara tråkiga hemförhållanden
              och mycket annat som händer unga människor och som kräver väldigt
              mycket energi och därmed gör att de misslyckas i skolan. De får
              en väldigt låg självkänsla och tror sig inte vara kapabla att
              tillägna sig kunskap.
            </seg>
            <seg n="1d2b5850">
              Under vuxenutbildningen vänder det. Man får det här förtroendet
              och ser nya möjligheter, bland annat möjligheter att läsa vidare
              på universitet och högskola och förverkliga en dröm som man har.
            </seg>
            <seg n="06b9ead6">
              Till väldigt många av mina elever på Valla folkhögskola i Linköping
              vill jag säga: Tack allihop för allt ni lärde mig! Hur många har
              jag inte sett bli utomordentliga lärare, fantastiskt duktiga socialarbetare,
              duktiga läkare, reklammakare, fotografer you name it . För alla
              har det på något sätt vänt. De har så att säga fått nämnda dröm
              och också genom det svenska utbildningssystemet givits möjlighet
              att ta sig fram dit man önskade. Också jag är en av dem som faktiskt
              det är jag väldigt glad över fått uppleva att växa upp i ett sådant
              samhälle.
            </seg>
            <seg n="d2251742">
              Med detta, herr talman, vill jag avsluta mitt anförande. Jag
              önskar talmannen och bisittare och även mina utskottskamrater
              en riktigt glad och skön sommar.
            </seg>
          </u>
          <note n="4fa1643f">
            Överläggningen var härmed avslutad.
          </note>
          <note n="0552b9ec">
            14 § Vissa konkurrenspolitiska frågor
          </note>
          <note n="282d18f6">
            Föredrogs
          </note>
          <note type="speaker" n="a2bd1cf0">
            Anf. 90 KRISTER HAMMARBERGH (m):
          </note>
          <u who="Q5786666" xml:id="i-0ce0c7bde7d86fa9-0" n="0d511def">
            <seg n="0fbf2c08">
              Herr talman! Näringsutskottets betänkande Vissa konkurrenspolitiska
              frågor handlar just om konkurrens, ett ord som av en del ibland
              kan uppfattas som någonting negativt, som någonting som innebär
              att någon slås ut. När det gäller de frågor som behandlas i det
              här betänkandet kan ingenting vara mer fel. Här är konkurrens
              någonting som är positivt. Det handlar om dem som vill sälja varor
              eller tjänster, erbjuda en konsument varor eller tjänster.
            </seg>
            <seg n="6742de6e">
              Konkurrens innebär tillträde till en marknad, en möjlighet att
              få erbjuda en konsument service, tjänster och produkter. Konsumenten
              är den som väljer vem som gör det på bästa sätt.
            </seg>
            <seg n="59200733">
              I hela utskottsbetänkandet märks att alla är positiva till konkurrens.
              Men vad som skiljer mellan alliansen och majoriteten är att alliansen
              vill göra saker för att göra den konkurrens som vi alla tycker
              är positiv ännu bättre, just för att gynna konsumenterna.
            </seg>
            <seg n="5f165710">
              Konkurrens i det här avseendet förbättrar vår välfärd.
            </seg>
            <seg n="e4b7cc67">
              Det innebär att kvaliteten blir högre därför att konsumenten
              har rätten att välja den som ger en högre kvalitet.
            </seg>
            <seg n="e34dcfa5">
              Det innebär bättre leveranssäkerhet därför att man kan begära
              att saker kommer i tid; annars går man till någon annan leverantör
              eller tjänsteproducent. Och det innebär att man kan få ett vettigt
              uppträdande från den man handlar av och att man inte blir negligerad.
            </seg>
            <seg n="152b95c9">
              Inte minst stärker konkurrensen i Sverige jobben. Vi har i dag
              en process med en ökad globalisering och en konkurrens mellan
              länderna och mellan ländernas företag. Då är det viktigt för ett
              land som Sverige att ha en väldigt stark inhemsk industri som
              kan konkurrera. För att kunna konkurrera måste man också ha en
              stark egen marknad med en stark konkurrens.
            </seg>
            <seg n="3756f46d">
              Motsatsen är att någon har privilegier, monopol. Det gynnar inte
              konsumenten. Det gynnar inte uppträdandet gentemot konsumenten.
              Det gynnar inte detta med att leverera i tid.
            </seg>
            <seg n="c1356955">
              Där har vi en viktig roll. Staten har en roll. Det är vår skyldighet
              att se till att konkurrensen fungerar, att staten sätter upp rimliga
              regler. Men ansvaret går längre än så därför att staten, kommunerna
              och landstingen bedriver en mängd olika verksamheter som i sig
              spelar ute på marknaden.
            </seg>
            <seg n="7352a446">
              Det är viktigt, som sagts också i många andra betänkanden, att
              den offentliga aktören, den som har rätten att sätta upp reglerna
              och styra, inte får göra det på ett sådant sätt att det missgynnar
              de andra som finns ute på marknaden. Då förlorar konsumenterna.
            </seg>
            <seg n="5fc9290a">
              Sverige har ett högt prisläge. Vårt Konkurrensverk har i många
              olika rapporter tillsammans med många andra som lagt fram rapporter
              också kunnat visa att det finns en hel del områden där det måste
              förbättras i Sverige. Många gånger handlar det om de områden där
              hushållen, inte företagen, är köpare till exempel inom detaljhandeln
              och tjänsteproduktionen och då inte minst offentlig tjänsteproduktion.
              Här måste saker bli bättre.
            </seg>
            <seg n="be6dff03">
              Det är ingen liten del heller som staten och kommunerna egentligen
              omsätter. Staten och kommunerna säljer varor för en bit över 170
              miljarder kronor per år. Det är en ofattbart hög summa. Av statliga
              myndigheter, de som ska sätta reglerna, är 95 % ute och agerar
              på en marknad utanför statsförvaltningen. Hur uppfattar de privata
              företagen det? Man har gjort intervjuundersökningar som visar
              att inom vissa utvalda branscher är det en tredjedel av företagen
              som tycker att de möter konkurrens från de offentliga aktörerna
              i väldigt stor omfattning. Av dem är det fyra av tio som anser
              att det är ett problem. Två tredjedelar av dem anser att konkurrensen
              inte sker på lika villkor. Här är det vår skyldighet att ingripa
              och agera.
            </seg>
            <seg n="9a1bd84b">
              Ett sätt att göra det, det som vi föreslår i våra reservationer
              och motioner, är att stärka Konkurrensverkets roll. Vi vill göra
              det på tre olika sätt. Dels vill alla allianspartier ge ökade
              resurser, dels vill vi ge Konkurrensverket en mer framträdande
              roll. Vi tycker att det är viktigt att man, när man granskar regeringsförslagen,
              inte bara tittar ur småföretagarperspektiv det är i och för någonting
              vi skulle kunna göra mer utan också ur konkurrensperspektiv. Där
              brister det många gånger.
            </seg>
            <seg n="39a72a5c">
              Vi tycker att det är viktigt att de regleringar som finns kvar
              i den privata sektorn avvecklas så att det inte uppstår en bristande
              konkurrens.
            </seg>
            <seg n="e81efdf0">
              Vi tycker att det är viktigt att gå vidare än så. Vi har haft,
              och det har varit positivt, en omreglering av många marknader.
              Det har skett på områden som el, tele, kommunikationer av olika
              slag, energiområdet. Det är viktigt att se vad som händer. Som
              inte minst Regelutredningen har påpekat finns det fortfarande
              en hel del brister. Vi stöder i stor utsträckning Regelutredningens
              förslag. Jag vill påpeka att det var LO:s förre chefsekonom som
              ledde utredningen. Vi tycker att regeringen skulle kunna agera
              lite snabbare.
            </seg>
            <seg n="2d878522">
              Vi vill faktiskt också underlätta när det gäller de offentliga
              monopol vi har kvar. Vi är alla överens om att frihandel mellan
              länder är bra därför att det gynnar människor. Men när vi kommer
              till frihandel inom vårt eget land är det bromsar. Det är mycket
              märkligt och konstigt.
            </seg>
            <seg n="c745ff8d">
              Visst vore det bra för konsumenten om exempelvis vårdmonopolen
              och andra tjänstemonopol i större utsträckning öppnades för privata
              aktörer. Det leder, precis som när man säljer varor, till att
              vi får en bättre välfärd. På det sättet kan vi få bättre kvalitet
              en bättre leveranssäkerhet, skulle ett företag säga. Egentligen
              handlar det som kortare köer om man ska ha vård. Man kan få ett
              bättre uppträdande i de fall man inte är kund utan patient. Det
              är viktigt. Visst är det konstigt att så fort en privat vårdcentral
              har dykt upp i ett område upplever konsumenten genast att även
              landstingets vård har blivit mer professionell och mycket bättre,
              och patienter har fått ett mycket bättre mottagande. Det visar
              på konkurrensens betydelse.
            </seg>
            <seg n="89ba09f5">
              I min hemkommun finns det en privat vårdgivare. Det har inneburit
              avknoppningar av verksamheten, det har inneburit nya jobb och
              det har inneburit nya affärsidéer. Det har inneburit bildande
              av nya företag. De jobben och de företagen hade aldrig kommit
              till om landstinget hade fått fortsätta att stoppa och bromsa
              den vårdgivare jag pratar om.
            </seg>
            <seg n="95f3c027">
              Handel är ett område som näringsutskottet tar upp i stor utsträckning.
              Även här ser vi konsekvensen av ett alldeles för stort regelverk.
              Det är plan- och bygglagen. Grossisterna har i dag en stark möjlighet
              att bygga ihop detaljistledet med grossistledet, och det innebär
              höga priser. Vi har sett en förbättring därför att vi har fått
              in utländska kedjor i vårt land. Men det går alldeles för långsamt.
              En stor anledning till det är att kommunerna har en möjlighet
              att stoppa nya aktörer. Det leder till högre priser. Här behöver
              vi se förbättringar.
            </seg>
            <seg n="bf89d941">
              Riksdagen har tidigare lämnat ett uppdrag till regeringen. Det
              har inte fullföljts. Jag tycker att vi ska ta en möjlighet att
              diskutera detta under replikskiften.
            </seg>
          </u>
          <note n="129491c0">
            Jag yrkar bifall till reservation 1.
          </note>
          <note type="speaker" n="75ec131d">
            Anf. 91 NYAMKO SABUNI (fp):
          </note>
          <u who="Q241851" xml:id="i-0034a328ed6c9c82-0" n="c4bc6718" next="i-440dc6d045f8de25-0">
            <seg n="6d94091b">
              Herr talman! Så var vi här igen, fjärde gången under denna mandatperiod,
              för att diskutera konkurrenspolitiken. Det är inte mycket som
              har hänt. Det lilla som har hänt har vi inte regeringen att tacka
              för i alla fall, utan det har vi i så fall EU att tacka för.
            </seg>
            <seg n="38839232">
              Vi från alliansen kan konstatera att vi behöver öppna den offentliga
              sektorn för privata alternativ, framför allt inom vården och omsorgen.
              Vi kan också konstatera att vi behöver regelverk för konkurrens
              på lika villkor mellan offentlig och privat sektor.
            </seg>
            <seg n="fccff861">
              Sverige är ett av de mest kartelliserade länderna i Europa, kunde
              jag läsa i senaste numret av Fokus. Den som uttalar sig där är
              Sven Norberg, en svensk som tidigare ansvarat för konkurrensfrågor
              på kommissionen. Varför blundar regeringen för sanningen? I denna
              tidning kan man läsa att lagen skyddar livsmedelsjättarna från
              konkurrens. Matpriserna ligger fortfarande 5 % för högt.
            </seg>
            <seg n="646e69b4">
              Sanningen är att de fyra svenska storbankerna står för 80 % av
              marknaden och stänger därmed ute konkurrenterna. Sanningen är
              att asfaltkartellen, som Konkurrensverket avslöjade för ett tag
              sedan, bara är toppen på isberget. Sanningen är att tre energijättar
              har köpt en tredjedel av Sveriges fjärrvärmemonopol och chockhöjt
              priserna. Allt detta kostar konsumenterna 65 miljarder kronor
              per år. Varför blundar regeringen för denna sanning?
            </seg>
            <seg n="f5aaec4e">
              Den som inte kände till detta kan läsa detta i tidningen Fokus.
            </seg>
            <seg n="09fc7f48">
              Krister Hammarbergh har gått igenom väldigt bra vad betänkandet
              handlar om, och jag tänkte uppehålla mig en stund vid karteller.
              Det är nämligen så att Folkpartiet är det parti i Sveriges riksdag
              som inser att det inte räcker med att bekämpa karteller med hjälp
              av böter som företaget får betala. Det som händer är att när företagsledningar
              sätter sig ned och kalkylerar kommer de fram till att om de går
              ihop kommer de att tjäna si och så mycket. Men råkar de åka fast,
              kostar det ungefär si och så mycket. Alltså har de ändå tjänat
              på det. Med de bonussystem som är så populära går det att räkna
              ut att om företaget tjänar på dessa karteller tjänar den enskilde
              också personligen på det. Det är jättebra. Ingen ställs till svars
              för sina handlingar.
            </seg>
            <seg n="631da246">
              Vi menar att karteller är stöld. Den som snor från någon ska
              vanligtvis åka i fängelse. Den ska stå för sina handlingar. Sverige
              behöver kriminalisera karteller. Enskilda människor måste ställas
              till svars.
            </seg>
            <seg n="2aa8d9bf">
              Det är lätt att räkna ut detta. Det är allmänmänskligt. Vem är
              det som vill sitta i fängelset i stället för att fira jul med
              sin familj till exempel, om man skulle göra den kalkylen?
            </seg>
            <seg n="59e99a6e">
              Som en direktör sade: Så länge det handlar om pengar finns ju
              företaget där och kan betala dessa pengar. Men den dagen det börjar
              handla om min personliga frihet kan inte företaget göra så mycket
              åt det.
            </seg>
            <seg n="2134038c">
              Det är precis så människor kommer att resonera. Vill vi förebygga,
              vill vi avskräcka från att karteller bildas, då måste vi se till
              att enskilda människor ställs till svars.
            </seg>
            <seg n="971c52ac">
              Vi har att lära av många andra länder som har kriminaliserat
              karteller. USA är ett jättebra exempel på det. Man kan se att
              multinationella företag som ingår kartellbildningar gör det i
              länder där man antingen inte kriminaliserat karteller eller där
              straffen är väldigt låga. Men man undviker att ingå karteller
              i USA därför att man vet att straffen är väldigt hårda för enskilda
              personer. Även om USA många gånger skulle vara den största marknaden
              för dessa företag, väljer man i alla fall att hålla sig utanför
              den marknaden när det gäller just den här typen av stöld.
            </seg>
            <seg n="9f2b58d8">
              Varför kan vi inte göra det här inom EU? Det är ju så unikt i
              världen att vi i en union med 25 länder har gemensamma konkurrenslagar.
              Låt oss lära av Frankrike, Norge, Irland och Storbritannien. Låt
              oss göra en gemensam sak också av karteller när det gäller konkurrenslagar.
              Tänk om 25 länder i Europa minst 25 länder blir det tillsammans
              kunde komma överens om att kriminalisera karteller. Då skulle
              dessa företagsledningar inte ha mycket kvar att spela med. På
              det sättet skulle vi komma åt en stor del av de pengar som konsumenterna
              i dag får stå för, för i karteller där företagen betalar böter
              är det ju egentligen inte företagen som gör det, utan i slutändan
              är det alltid den enskilda konsumenten som gör det. De lägger
              det ju bara på tjänste- eller varupriset, och det tror jag att
              vem som helst kan räkna ut.
            </seg>
            <seg n="61251578">
              Se till nu att svenskarna får tillbaka sina pengar, och låt oss
              kriminalisera karteller!
            </seg>
          </u>
          <note n="b031f7c6">
            Jag yrkar bifall till reservation 4.
          </note>
          <note n="6e7d448d">
            Ajournering
          </note>
          <note n="e42bee3c">
            Kammaren beslutade kl. 16.00 på förslag av förste vice talmannen
            att ajournera förhandlingarna till kl. 18.00.
          </note>
          <u who="Q241851" xml:id="i-440dc6d045f8de25-0" n="c4bc6718" prev="i-0034a328ed6c9c82-0">
            <seg n="9f6947ab">
              Återupptagna förhandlingar
            </seg>
            <seg n="4511addd">
              Fru talman! Jag börjar med att yrka bifall till reservation 3.
              Det finns en handlingsförlamning i vänsterblocket när det gäller
              frågor om förbättrad konkurrens och åtgärder mot kartellbildning
              som oroar oss kristdemokrater och även hela alliansen.
            </seg>
            <seg n="a19482d2">
              En granskning som tidningen Fokus presenterade i sitt senaste
              nummer visar att kartellbildningar och bristande konkurrens kostar
              de svenska konsumenterna mellan 65 och 130 miljarder kronor varje
              år i förhållande till jämförbara länder inom EU. Till exempel
              betalar vi, var och en varje år, 772 kr för mycket för den mat
              vi köper i affären. Bankerna tar ut 3 308 kr för mycket i avgifter
              och räntor. Byggkostnaderna är 2 206 kr högre än de borde vara
              per person och år alltså enligt den här tidningen.
            </seg>
            <seg n="f667bade">
              Konkurrensverket har konstaterat att genomsnittligt betalar svenska
              barnfamiljer 30 000 kr mer om året för sina nödvändiga hushållskostnader
              än barnfamiljer i jämförbara EU-länder. Barnfamiljerna skulle
              bli de stora vinnarna på förbättrad konkurrens. Inte helt oväntat
              är det Socialdemokraternas politiska klåfingrighet som bland annat
              sätter käppar i hjulen för konkurrensen. I Konkurrensverkets rapport
              berättas bland annat om hur stängningen av Barsebäck försämrat
              konkurrensen på elmarknaden. Rapporten berättar om svårigheter
              för småföretag att delta i offentliga upphandlingar och om de
              problem som den nya stopplagen skapar inom hälso- och sjukvården.
              Det behövs en politisk kursändring för att förbättra konkurrensen
              och sänka priserna i Sverige.
            </seg>
            <seg n="35311eaa">
              Det finns också konkurrensproblem inom den privata sektorn. Till
              exempel behöver det bli lättare för den enskilda konsumenten att
              överblicka olika erbjudanden från banker och försäkringsbolag
              samtidigt som steget att byta bank måste göras mindre. Om inget
              oförutsett inträffar när kammaren senare röstar om detta betänkande
              kommer vänsterblocket att rösta nej till alla de förslag som bland
              annat Konkurrensverket lagt fram för att göra det billigare att
              leva och bo i Sverige och för att höja kvaliteten på de varor
              och tjänster vi erbjuds som medborgare och konsumenter. Det är
              ett stort ansvar som majoriteten tar när den säger nej till besparingar
              på 2 500 kr per månad för en barnfamilj 30 000 kr per år, som
              jag sade. Det är många, framför allt LO-familjer, som hindras
              från att åka på semester på grund av vänsterblockets styvnackade
              motstånd mot alla åtgärder som kan vidtas för att öka konkurrensen
              och sänka priserna i Sverige.
            </seg>
            <seg n="c9b2fa65">
              Det finns alltför många brister i konkurrensen i dag i vårt land.
              Trots att det gjorts många studier som visar att de privatdrivna
              sjukhusen haft övervägande positiva effekter på vården, och att
              de inte skapat några gräddfiler, väljer vänsterblocket, av enbart
              dogmatiska skäl, att sätta stopp för den entreprenörsanda som
              uppskattats av både personal och patienter. Samtidigt visar Konkurrensverkets
              granskning av konkurrensen i Sverige att det snarare är bristen
              på privata alternativ som är ett problem för den svenska vården.
            </seg>
            <seg n="d91e9a54">
              De två vårdcentraler i min hemkommun Timrå som det röda landstinget
              i Västernorrland tvingats lägga ut på entreprenad tvingats efter
              en flerårig katastrofal utveckling till ett fullständigt kaos,
              skulle aldrig den röda majoriteten av timråbor vilja lämna tillbaka
              driften av till landstinget igen. Man har fått nog av det. Nu
              ser man vad man kan få ut av skattepengarna med en entusiastisk
              entreprenör och en numera lika entusiastisk personal. Vi jobbar
              mycket mer nu men det är dubbelt så roligt, sade en distriktssköterska
              till mig när jag intervjuade henne om nyordningen på våra vårdcentraler.
              Det behövs alternativ och möjligheter för olika typer av företag
              att organisera och bedriva verksamhet med hälso- och sjukvård,
              konstaterar Konkurrensverket i sin senaste rapport. Men landstinget
              ska kontrollera, självklart! Sverige är det enda land i hela OECD
              som har monopol på apoteksverksamheten. Detta monopol kostar också
              våra medborgare stora pengar.
            </seg>
            <seg n="419a4ff4">
              Plan- och bygglagen nämndes tidigare här. Tyska Lidl ville etablera
              sig i Åre. De hittade den perfekta tomten: 6 600 kvadratmeter
              nära järnvägsstationen. De bjöd 6,6 miljoner kronor, men Åre kommun
              tackade nej. Kommunen hade ett nära samarbete med Konsum och hade
              gett dem löfte om att få köpa tomten för 1 kr. Sedan fallet tagits
              upp i länsrätten tvingades Konsum höja budet men fick ändå tomten
              för 2 miljoner kronor jämfört med Lidls 6,6 miljoner. Vad plan-
              och bygglagen kostade åreborna i uteblivna prissänkningar på mat
              förtäljer inte historien.
            </seg>
            <seg n="16646f3b">
              Asfaltskartellen är Konkurrensverkets största fall hittills i
              byggbranschen men anses bara vara toppen av ett isberg, som nämndes
              av en talare tidigare. Elva företag har stämts i härvan, och Konkurrensverket
              kräver 1,6 miljarder kronor i konkurrensskadeavgift. Sedan kartellen
              avslöjades har priserna sjunkit med 15 %, men asfalten är fortfarande
              dubbelt så dyr som på kontinenten. Regeringens egen byggsamordnare
              gör bedömningen att priserna inom byggbranschen ligger 30 % för
              högt. Branschen sägs skapa en god grogrund för karteller. Det
              finns få aktörer och gott om regelkrångel.
            </seg>
            <seg n="c20b8003">
              Vi kristdemokrater föreslår i detta betänkande bland annat startlag
              i stället för stopplag inom vården, att kriminalisera kartellsamverkan,
              avveckling av snedvridande företagsstöd och ökad transparens kring
              kommunala företag. De stora offentliga monopol som för närvarande
              svarar för tjänsteproduktionen inom sjukvård, skola, åldringsvård
              etcetera bör stegvis avregleras så att en privat tjänsteproduktion
              inom dessa områden kan utvecklas.
            </seg>
            <seg n="830cc636">
              Det är också viktigt att kommunal eller annan offentlig verksamhet
              inte konkurrerar ut jobb eller hindrar tillväxt i privat verksamhet.
              Vi anser att de bestämmelser i olika lagar som förhindrar uppkomsten
              av konkurrerande alternativ till det rådande monopolet i det allmännas
              regi bör ses över. Detta skulle skapa möjligheter för en mängd
              småföretagare att utveckla och expandera egna verksamheter inom
              tjänstesektorn i form av kooperativ eller egna företag.
            </seg>
            <seg n="a73fd7d0">
              Inte minst för de kvinnor som nu till stor del svarar för den
              offentliga välfärdsproduktionen vore det positivt att övergå från
              att vara anställd till att bli egen företagare. Om fler aktörer
              tillåts komma in på områden som nu är stängda för privata alternativ
              kommer det att leda till ökad konkurrens, vilket innebär en effektivare
              användning av skattemedel. Enligt vår uppfattning skulle det dessutom
              leda till en förstärkt småskalig företagsamhet, närhet i omsorgen,
              ökad valfrihet och en förbättrad välfärd för medborgarna. Privata
              företag måste förtjäna sina kunder, annars får de ta ned skylten,
              till skillnad från offentliga verksamheter som ibland drivs med
              stora underskott i både kvalitet och ekonomi, vilket då får betalas
              av medborgarna via högre skatter och låg kvalitet.
            </seg>
            <seg n="b7e189f7">
              Fru talman! Det finns, som jag sa i min inledning, en handlingsförlamning
              i vänsterblocket när det gäller frågor om förbättrad konkurrens
              och åtgärder mot kartellbildning som oroar oss kristdemokrater
              och alliansen.
            </seg>
            <seg n="e360c0ad">
              Fru talman! För övrigt anser jag, med tanke på de brister jag
              påtalat inom regeringspolitiken i detta ämnesområde och de andra
              brister som finns, att regeringen bör bytas ut den 17 september.
            </seg>
          </u>
          <note n="c6076d46">
            Förhandlingarna återupptogs kl. 18.00.
          </note>
          <note n="f5de8e97">
            14 § (forts.) Vissa konkurrenspolitiska frågor (forts. NU16)
          </note>
          <note n="9f3d65be" type="speaker">
            Anf. 92 LARS LINDÉN (kd):
          </note>
          <note type="speaker" n="6c7dc60d">
            Anf. 93 HÅKAN LARSSON (c):
          </note>
          <u who="Q5937692" xml:id="i-9409061c85a0c094-0" n="a87269b3">
            <seg n="e6636219">
              Fru talman! Jag vill börja med att yrka bifall till reservation
              5. Jag står självfallet även bakom övriga reservationer där Centerpartiet
              finns med.
            </seg>
            <seg n="fffc5fc5">
              En väl fungerande konkurrens är av stor betydelse för att samhällsekonomin
              ska fungera väl. Olika typer av karteller och oligopol kostar
              samhället, och därmed medborgarna, mycket stora summor. Det är
              därför det är så viktigt med en fungerande konkurrenspolitik.
            </seg>
            <seg n="95e0d84f">
              Som Lars Lindén sade i det tidigare anförandet hade tidskriften
              Fokus i sitt senaste nummer en serie artiklar om karteller inom
              olika branscher. Det var inom dagligvaruhandeln, bankerna, byggbranschen
              och energibranschen. Enligt artikelförfattarna kan man beräkna
              att konsumenterna betalar mellan 65 och 130 miljarder kronor mer
              än vad de kanske borde göra. Summan kan säkert diskuteras, men
              att det krävs en väl fungerande konkurrenspolitik understryks
              av det här, liksom vikten av att bekämpa karteller och oligopol
              och att pressa ned överpriserna.
            </seg>
            <seg n="01153da2">
              Nyligen fick utskottet en utmärkt rapport som vi beställt från
              Riksdagens utredningstjänst om konkurrensen inom dagligvaruhandeln.
              Den tänkte jag ta upp lite grann i det här anförandet.
            </seg>
            <seg n="da2fecc2">
              Uppdelningen av marknaden mellan de tre stora detaljhandelsblocken
              Ica, KF och Axfood gör det svårt för nya aktörer att ta sig in
              och få del av marknaden. Det har inte minst Vihandlarna fått erfara
              under senare tid sedan de valde att lämna Axfood och i stället
              använda Bergendal som sin grossist. Genom att de i många fall
              har andrahandskontrakt på de lokaler som de finns i och Axfood
              har förstahandskontraktet har de hamnat i något som liknar en
              utpressningssituation. Om de inte köper sina produkter från Axfood
              åker de ut ur sina affärslokaler.
            </seg>
            <seg n="03802a10">
              Det är ett exempel på att vi måste få regler som gör det lättare
              för fria handlare och uppstickare av olika slag på det här området
              att etablera sig så att vi får en reell konkurrens. Man bör analysera
              hur det ska ske.
            </seg>
            <seg n="13908ead">
              Man kan fråga sig om det är rimligt att en enskild handlare ska
              kunna sägas upp av hyresvärden om han eller hon inte köper sina
              varor av hyresvärden. Det är inte rimligt. Ett starkare besittningsskydd
              för andrahandshyresgäster av kommersiella lokaler kan vara en
              väg att gå, vilket framgår av rapporten från utredningstjänsten.
            </seg>
            <seg n="fd88563e">
              Det borde vara viktigt att vi genom ett tillkännagivande anmodar
              regeringen att vidta åtgärder så att vi får en bättre konkurrens
              på det här området. Annars är risken stor att maktkoncentrationen
              till de tre stora grossisterna förstärks ytterligare. Då blir
              det ännu svårare att få en bra konkurrens som gör att priserna
              hamnar på rätt nivå.
            </seg>
          </u>
          <note type="speaker" n="c1804c8b">
            Anf. 94 ANNE LUDVIGSSON (s):
          </note>
          <u who="Q3495183" xml:id="i-034ae089f99a8f9a-0" n="0898394f">
            <seg n="2b4c5a48">
              Fru talman! I dagens betänkande redogörs för de senaste årens
              riksdagsbehandling av beslut inom konkurrenspolitiken. Här redogörs
              också för de åtgärder som regeringen har vidtagit. Regeringen
              har faktiskt vidtagit åtgärder. Det redogörs också för pågående
              arbete i Regeringskansliet och för det ganska omfattande utredningsarbete
              som också pågår.
            </seg>
            <seg n="15825b1c">
              Det här är ett välskrivet faktabaserat och väl läsvärt betänkande.
              Det innehåller också 25 motionsyrkanden.
            </seg>
            <seg n="dfc8131c">
              Det är en något ensidig och förenklad bild som målas upp av mina
              borgerliga kamrater i utskottet. Vi socialdemokrater delar inte
              den bilden. Det hänger naturligtvis ihop med att vi har en annan
              ideologisk grund.
            </seg>
            <seg n="c55069c7">
              Sedan 1990-talets början har konkurrensen på den svenska marknaden
              förbättrats. Det har skett tack vare teknisk utveckling, en ökad
              och liberaliserad världshandel, regelreformering och konkurrens
              inom tidigare monopolmarknader och naturligtvis också det svenska
              medlemskapet i EU. Medvetenheten om konkurrensens betydelse för
              konsumenternas välfärd och den ekonomiska tillväxten har också
              ökat under senare år.
            </seg>
            <seg n="79204b64">
              Vi är ganska överens om att konkurrensen är en stark drivkraft
              för utveckling av nya produkter och för ett innovativt företagsklimat.
              Sverige är ett litet land med begränsade resurser, men detta till
              trots är Sveriges internationella konkurrenskraft stark. Svensk
              industri och svenska företag har hävdat sig väl i konkurrensen
              på världsmarknaden.
            </seg>
            <seg n="2d8201df">
              Den svenska marknaden är nu en del av EU:s inre marknad och EU:s
              konkurrensregler ska gälla även i Sverige. Därför har det under
              de senaste åren gjorts en rad förändringar för att anpassa och
              modernisera konkurrenslagen och anpassa den till de EU-förordningar
              som finns på området och för att effektivisera konkurrensarbetet.
              Det har gjort det möjligt att förstärka övervakningen av allvarligare
              konkurrensbegränsningar, som till exempel karteller.
            </seg>
            <seg n="200c0831">
              Eftersom det finns motioner om detta vill jag säga att när offentliga
              aktörer agerar på konkurrensmarknader ska det inte ske på ett
              otillbörligt sätt så att det hämmar privat företagande. Statliga
              stöd får inte snedvrida konkurrensen. EU:s regler på området ska
              beaktas av alla parter i Sverige och övriga EU.
            </seg>
            <seg n="118b73ee">
              Jag tror däremot att det är fullt möjligt för offentliga aktörer
              att genom sitt upphandlingsförfarande bidra till till exempel
              innovation och förnyelse och på olika sätt främja konkurrensen.
            </seg>
            <seg n="32f398f6">
              Nutek och Vinnova har fått regeringens uppdrag att titta på detta.
              Det ska bli spännande att se den redovisning som ska komma redan
              den 1 oktober.
            </seg>
            <seg n="c61983e7">
              Fru talman! Konsumentperspektivet är en viktig del inom konkurrenspolitiken,
              vilket vi socialdemokrater vill poängtera. Konsumenternas makt
              behöver stärkas. Vi behöver starka konsumenter, men alla konsumenter
              är inte starka. Där har vi som politiker ett ansvar.
            </seg>
            <seg n="beb90998">
              Som ett exempel på detta kan man nämna det beslut som vi fattade
              förra våren om utökade skadeståndsmöjligheter och förlängd preskriptionstid.
            </seg>
            <seg n="b24e884e">
              Jag tycker att det är glädjande att alltfler blir medvetna om
              att konkurrens till nytta för konsumenterna måste ses i ett större
              sammanhang. Det handlar inte bara om prisnivån. Det rör frågor
              som kvalitet, säkerhet och tillgänglighet. Det handlar om konsumenternas
              ställning på avreglerade marknader och konsekvenser för medborgarna
              vid den ökande konkurrensen inom dagligvaruhandeln.
            </seg>
            <seg n="71f01037">
              Detta tas upp i flera s-motioner och i en v-motion.
            </seg>
            <seg n="a23186b7">
              För övrigt är de flesta motionerna likalydande med de motioner
              som utskottet har behandlat tidigare under mandatperioden. Även
              i det här betänkandet framkommer en tydlig skiljelinje mellan
              majoritetens syn på konkurrens, alltså s, v och mp, och de övriga
              partiernas. Det framgår också av de fem borgerliga reservationerna.
            </seg>
            <seg n="d732571d">
              Fru talman! Frågor rörande om- och avregleringar som tas upp
              i flera s-motioner har varit föremål för ett omfattande utredningsarbete.
              En rad förslag som framkom i Regelutredningens betänkande efter
              ett brett remissförfarande bereds nu inom Regeringskansliet. Vissa
              förslag har redan hanterats, vilket redovisas i betänkandet.
            </seg>
            <seg n="83e36d5d">
              Utskottet delar motionärernas uppfattning att det är viktigt
              att dra lärdom av de erfarenheter som gjorts och att man har en
              helhetssyn så att alla aspekter och effekter av en om- och avreglering
              beaktas i det kommande arbetet, speciellt från ett konsument-
              och medborgarperspektiv.
            </seg>
            <seg n="2bde4f2b">
              Frågan om konkurrens på lika villkor mellan offentlig och privat
              sektor har utskottet haft på sitt bord under flera år och också
              gett regeringen i uppdrag att agera på eftersom vi ser att det
              finns problem.
            </seg>
            <seg n="3c598de7">
              Frågan är viktig, men den inrymmer också stora avvägningar mellan
              intresset av effektiv konkurrens och andra samhälleliga intressen
              till nytta för medborgare och kommuninvånare. Vissa aktiviteter
              inom den kommunala verksamheten har till exempel olika sociala
              funktioner. De måste kunna fortsätta att finnas.
            </seg>
            <seg n="e3c36f95">
              Vi socialdemokrater inser att frågan rymmer många olika aspekter
              och infallsvinklar. Utskottsmajoriteten delar därför regeringens
              bedömning att den här frågan bör bli föremål för en utredning
              som kan behandla frågan om konkurrens på lika villkor mellan offentlig
              och privat sektor i ett bredare perspektiv. Det viktiga i sammanhanget
              är att kommunerna följer kommunallagen; där kan vi alla hjälpas
              åt.
            </seg>
            <seg n="82ea8728">
              Jag vill också ta upp konkurrensen inom dagligvaruhandeln. Den
              här frågan har varit föremål för en utredning av riksdagens utredningstjänst.
              Vi har i utskottet också lyssnat till både Konkurrensverket och
              Konsumentverket i den här frågan.
            </seg>
            <seg n="e44a7f3e">
              Den svenska dagligvaruhandeln karakteriseras av hög koncentrationsgrad
              i samtliga förädlingsled. Handelsblocken hålls samman genom direkt
              ägande, samarbetsavtal, köptrohetsklausuler, hyresavtal med mera.
              Vi kan också se en ökande andel av egna märkesvaror.
            </seg>
            <seg n="80af8a53">
              Sammantaget ser jag detta som oroande för konkurrensen, för kvalitet,
              säkerhet och mångfald ur ett konsumentperspektiv.
            </seg>
            <seg n="07a47c7d">
              Håkan Larsson har redogjort för situationen för Vihandlarna.
            </seg>
            <seg n="26549e87">
              Vi socialdemokrater anser att man inte bara kan fokusera på prisnivå
              och prisutveckling när det gäller dagligvaruhandeln.
            </seg>
            <seg n="1a4339ea">
              I ett konsumentperspektiv är också service, kvalitet, säkerhets-
              och miljöaspekter viktiga, och regeringen bör noga följa utvecklingen
              inom dagligvaruhandeln både vad gäller konkurrens och tillgänglighet.
              För att man ska se helheten är det viktigt med ökad myndighetssamverkan
              mellan Konsumentverket, Boverket och Konkurrensverket just för
              att få till stånd konkurrens till nytta för konsumenterna.
            </seg>
            <seg n="70e06118">
              Otvivelaktigt är att konkurrenspolitiken kan utvecklas och att
              det finns mer att göra. Vilka förslag finns då i borgarnas reservationer
              som kan gynna konsumenterna? Ja, läser man dem så finner man att
              det handlar om ökad avreglering, om privatisering av statliga
              och kommunala företag och om att bryta upp statliga monopol som
              sjukvård, skola och åldringsvård. Innebär det också att man vill
              konkurrensutsätta utbildning och forskning? Ser man detta som
              vilka varor som helst som kan köpas och säljas, och finns det
              någon tanke på konkurrens till nytta för konsumenterna i de borgerliga
              alternativen?
            </seg>
          </u>
          <note n="2bd309a2">
            Avslutningsvis vill jag yrka bifall till utskottets förslag och
            avslag på samtliga reservationer.
          </note>
          <note type="speaker" n="1f1d051c">
            Anf. 95 KRISTER HAMMARBERGH (m) replik:
          </note>
          <u who="Q5786666" xml:id="i-0ce0c7bde7d86fa9-1" n="0d511def">
            <seg n="769cb59d">
              Fru talman! Det där låter vackert, som en lovsång till konkurrensen.
              Så kommer vi till frågan: Vad gör man då? Vi har ju alla talat
              väl om konkurrensen i dag.
            </seg>
            <seg n="373a4ff8">
              Låt mig påminna om det beslut som riksdagen tog våren 2005. Då
              gavs ett tillkännagivande till regeringen att man skulle återkomma
              med förslag om hur man ska komma till rätta med de problem som
              finns mellan offentlig och privat sektor. Ett enigt utskott har
              konstaterat att dessa problem finns.
            </seg>
            <seg n="4384b472">
              Regeringen har fått två uppdrag som skulle slutföras under den
              här mandatperioden. Den är slut om ett par veckor. Ingenting har
              hänt. I samband med vårpropositionen har man meddelat att det
              kommer att tillsättas en utredning. Det har alltså gått ett helt
              år, och utredaren och utredningen är inte ens tillsatt. Det har
              utannonserats ett datum då utredningen ska vara färdig. Det är
              långt inne i nästa mandatperiod. När utskottet gjorde färdigt
              sitt betänkande hade utredaren fortfarande inte tillsatts. Jag
              vet inte om det har skett de senaste veckorna, om det ens finns
              något namn klart.
            </seg>
            <seg n="8dc5dcd8">
              Du, som representerar majoritetspartiet och regeringspartiet,
              måste uppfatta detta som besvärande. Anser du att detta är ett
              vettigt tillvägagångssätt för regeringen att man uppenbart struntar
              i riksdagens beslut?
            </seg>
          </u>
          <note type="speaker" n="eafef613">
            Anf. 96 ANNE LUDVIGSSON (s) replik:
          </note>
          <u who="Q3495183" xml:id="i-034ae089f99a8f9a-1" n="0898394f">
            <seg n="0a9e7456">
              Fru talman! Naturligtvis har regeringen inte struntat i detta.
              Men som jag sade i mitt anförande är detta mer komplicerat än
              det kan tyckas. Framför allt är det mer komplicerat än den bild
              som Krister Hammarbergh målar upp.
            </seg>
            <seg n="f6aae7b4">
              Vi ser att det finns frågor, särskilt när det gäller den sociala
              delen som kommunerna har hand om. Därför är det bra att man har
              varit noggrann när man nu beslutar att tillsätta en utredning
              som tar ett bredare perspektiv. Det handlar om andra samhälleliga
              intressen som är av vikt för konsumenterna. Det jag inser när
              jag hör Krister Hammarbergh prata är att helheten för konsumenterna
              och medborgarna är ett perspektiv som inte alls finns med i era
              diskussioner.
            </seg>
            <seg n="c18727ba">
              Det finns kommittédirektiv för utredningen. Det är klart att
              jag är angelägen om att det utses en utredare så snart som möjligt
              och att beslut tas om att utredningsarbetet ska börja. Vi vet
              att det ska redovisas den 31 maj 2007. Det ser jag verkligen fram
              emot, för jag delar uppfattningen att det finns problem, även
              om det hela inte på långt när är så enkelt som Krister Hammarbergh
              och Moderaterna vill göra gällande.
            </seg>
          </u>
          <note type="speaker" n="fa6c6df0">
            Anf. 97 KRISTER HAMMARBERGH (m) replik:
          </note>
          <u who="Q5786666" xml:id="i-0ce0c7bde7d86fa9-2" n="0d511def">
            <seg n="e2eeb78a">
              Fru talman! Anne Ludvigsson, skyll inte på oss när den socialdemokratiska
              regeringen inte gör sitt jobb! Det finns ett skäl till att vi
              vill ha konkurrens, och det är för att det ska gynna konsumenterna.
              Försök inte ge sken av något annat. Vi vet att det gynnar konsumenterna
              när företagen får agera på en fri marknad. Det är för konsumenternas
              skull.
            </seg>
            <seg n="11bcf364">
              Jag tycker inte att du svarar på min fråga. Låt mig svara på
              den: Regeringens sätt att hantera riksdagens beslut är rent upprörande!
              Det vittnar om maktens arrogans. Det är inte noggrannhet när man
              låter bli att tillsätta en utredning under mandatperioden, utan
              det är ett sätt att visa arrogans.
            </seg>
            <seg n="701e07c2">
              Jag hade kunnat förstå om man ville ha ett bredare perspektiv
              och hade meddelat riksdagen det och hade kunnat tala om när det
              ska vara färdigt. Men nu har det dröjt ända fram till vårpropositionen
              innan man meddelar riksdagen att man tänker tillsätta en utredning.
              Mig veterligen har den fortfarande inte fått börja arbeta. Säg
              inte att detta är att vara noggrann. Det är ett sätt att visa
              underlåtenhet gentemot riksdagen, och det tycker jag att du som
              riksdagsledamot borde kunna kritisera dina partikamrater i regeringen
              för, för det är också en bristande respekt mot dig. Även du stod
              bakom ett enigt betänkande där vi beställde dessa utredningar.
            </seg>
          </u>
          <note type="speaker" n="0d022000">
            Anf. 98 ANNE LUDVIGSSON (s) replik:
          </note>
          <u who="Q3495183" xml:id="i-034ae089f99a8f9a-2" n="0898394f">
            <seg n="30e7f32b">
              Fru talman! Självklart ska regeringen uppfylla de uppdrag man
              får av riksdagen. Det kan vi vara eniga om. Sedan kan vi ha delade
              meningar om tidsaspekten. Det här är ett mycket svårt och komplicerat
              område, och jag tycker att det också är viktigt att de berörda
              parterna, kommun- och landstingsförbunden, är någotsånär med på
              hur vi hanterar den här frågan. Annars blir det ju till ingen
              nytta. Nu är en utredning på gång, förhoppningsvis så snabbt som
              möjligt.
            </seg>
            <seg n="7b5188f1">
              Jag skulle vilja fråga: Vad vill ni göra mer när det gäller konkurrensen?
              Är det bara detta med ökad avreglering, privatisering av statliga
              och kommunala företag och att man bryter upp statliga monopol?
              Blir det frid och fröjd på konkurrensområdet då, eller ser ni
              också att det finns ett konsument- och medborgarperspektiv i den
              här frågan?
            </seg>
          </u>
          <note type="speaker" n="2026b756">
            Anf. 99 NYAMKO SABUNI (fp) replik:
          </note>
          <u who="Q241851" xml:id="i-153a416f498db563-0" n="c4bc6718">
            <seg n="aca3a623">
              Fru talman! Eftersom föregående talare inte fick möjlighet att
              svara vill jag passa på att säga: Ja, Anne Ludvigsson, det blir
              lite bättre om det också inom vården och omsorgen finns en konkurrens,
              för det är bra för konsumenterna om de kan få välja. Som vi hörde
              från talarstolen tidigare blir också det offentliga bättre i de
              kommuner och landsting där det uppkommer vårdcentraler på privat
              basis. Absolut, det blir bättre för konsumenterna.
            </seg>
            <seg n="0ccafac8">
              Jag vill ta upp en annan fråga. Flera av oss har hänvisat till
              artikeln i tidningen Fokus. Jag vill veta vad Anne Ludvigsson
              säger om det faktum att av elva företag som Konkurrensverket har
              granskat för kartellbildning är nio statligt ägda. Vad anser du
              att staten i allmänhet och regeringen i synnerhet har för ansvar,
              och vad ska man göra för att komma till rätta med det här?
            </seg>
          </u>
          <note type="speaker" n="b2e40942">
            Anf. 100 ANNE LUDVIGSSON (s) replik:
          </note>
          <u who="Q3495183" xml:id="i-034ae089f99a8f9a-3" n="0898394f">
            <seg n="ed093162">
              Fru talman! Jag kan konstatera att det finns en ideologisk skillnad
              mellan oss när det gäller konkurrens, speciellt när man ser till
              konsument- och medborgarperspektivet. Där är det tydligt att det
              finns en stor skillnad mellan oss. Jag respekterar det, men jag
              kan också se att det som finns i era reservationer har ett annat
              syfte än att bara stärka konkurrensen. Det skulle vara intressant
              att få höra mer om det.
            </seg>
            <seg n="a98b1fde">
              Kartellsamarbete är förbjudet och ska naturligtvis åtgärdas vilka
              företag som än sysslar med det. Där har Konkurrensverket en stor
              uppgift och gör ett bra jobb. Man kan säkert göra ännu mer, men
              såvitt jag vet har man gjort flera ordentliga nedslag som gäller
              just kartellsamarbete. Där har vi också hela EU:s regelverk till
              stöd för vårt arbete.
            </seg>
          </u>
          <note type="speaker" n="a9a59999">
            Anf. 101 NYAMKO SABUNI (fp) replik:
          </note>
          <u who="Q241851" xml:id="i-153a416f498db563-1" n="c4bc6718">
            <seg n="899e044f">
              Fru talman! Ja, Konkurrensverket har verkligen gjort ett bra
              jobb. Det är därför jag ställer min fråga. Av elva karteller är
              statens företag inblandade i nio. Ser du något problem med detta,
              och hur ska ni komma till rätta med det?
            </seg>
            <seg n="99c87d66">
              Du vill ju gärna att staten ska äga alla dessa företag. Nu visar
              det sig att de inte beter sig som de ska bete sig. Det verkar
              saknas etik och moral i dessa företag. Vad anser du att regeringen
              har för ansvar när statliga företag är inblandade i nio av elva
              karteller?
            </seg>
          </u>
          <note type="speaker" n="e7586b28">
            Anf. 102 ANNE LUDVIGSSON (s) replik:
          </note>
          <u who="Q3495183" xml:id="i-034ae089f99a8f9a-4" n="0898394f">
            <seg n="f571237d">
              Fru talman! De statliga bolagen har egna styrelser som har att
              ta ansvar för hur man sköter sina bolag. Karteller och kartellsamarbete
              är inte acceptabelt hos någon. Om det är så som du säger har Konkurrensverket
              att ta hand om det, stämma de bolagen och ställa dem inför rätta
              om detta kartellsamarbete verkligen kan påvisas.
            </seg>
            <seg n="461a2764">
              Är det så att Folkpartiet tycker att vård, omsorg och utbildning
              är vilka varor som helst? Finns det något konsument- och medborgarperspektiv
              i konkurrensfrågorna för er del, eller är den fria marknaden alltid
              till nytta för konsumenterna?
            </seg>
          </u>
          <note n="def92795" type="speaker">
            Anf. 103 LARS LINDÉN (kd) replik:
          </note>
          <u who="Q5955199" xml:id="i-ab70ed90e1b625ec-0" n="0fb1bb64">
            <seg n="41717f80">
              Fru talman! När du skyller på styrelserna i de statliga bolagen
              borde du tänka på att det ärgarna som ska måste till att flytta
              den styrelse som inte klarar etiken i affärslivet.
            </seg>
            <seg n="14cb7f8e">
              Konkurrensen är bra, sade du i ditt tal. Det skapar produktutveckling
              och framgångsrika exportföretag. Det kan vi hålla med om. Men
              varför ska inte de mekanismerna få fungera i den offentliga sektorn?
              Tror du inte att det får samma effekter där?
            </seg>
            <seg n="0d4439c7">
              När det blir privata vårdgivare skapar det konkurrens. Det skapar
              också en möjlighet för personalen att byta arbetsgivare och höja
              sina löner på ett annat sätt. Du borde som kvinnoförbundsordförande,
              eller var det är, tycka det är bra att kvinnorna får bättre lön.
            </seg>
            <seg n="b77cc224">
              Det visade sig på en gång i lilla Timrå när vårdcentralen lades
              ut på entreprenad. Då fick de bättre personalvård, mer utbildning
              och de tyckte att det var ett himmelrike jämfört med tidigare.
            </seg>
            <seg n="176c9c8d">
              De var tvungna att sköta sig för att få behålla entreprenaden.
              Det är det fina. De måste förtjäna sina kunder eller sina patienter,
              annars får de inte fler entreprenader. Det borde väl vara någonting
              positivt i en så viktig verksamhet som vårdverksamhet.
            </seg>
            <seg n="32db532c">
              Även när det gäller äldrevård, hemtjänst och annat borde mycket
              mer läggas ut. Varför ska det vara så att först när offentliga
              sektorn fullständigt havererar och inte klarar av en verksamhet
              ska entreprenaderna in? Det borde vara lätt att räkna ut att det
              kan vara till nytta långt tidigare?
            </seg>
          </u>
          <note type="speaker" n="1db3cd8d">
            Anf. 104 ANNE LUDVIGSSON (s) replik:
          </note>
          <u who="Q3495183" xml:id="i-034ae089f99a8f9a-5" n="0898394f">
            <seg n="71d181e9">
              Fru talman! Lars Lindén slutar aldrig att förvåna. Det kanske
              ska till lite hövlighet också.
            </seg>
            <seg n="306d6996">
              Privata vårdgivare är ett alldeles utmärkt komplement till det
              vi har. Det finns inga hinder för att inte de ska få verka. Jag
              kommer från en kommun och ett landsting där vi har mycket privata
              vårdgivare. Jag tror att vi är den tredje största kommunen i landet
              som har det.
            </seg>
            <seg n="f7444f68">
              Varför ska vi stå här och besluta om det i riksdagen? Det är
              upp till kommuner och landsting. Jag ser inte att det finns något
              hinder för privata vårdgivare. Tvärtom vet vi att de är bra som
              ett komplement.
            </seg>
            <seg n="d267d1cf">
              När det gäller mitt uppdrag som vice ordförande i Socialdemokratiska
              kvinnoförbundet och hur jag ser på lönerna inom offentlig sektor
              och för kvinnor finns det inget som säger att lönerna höjs därför
              att man privatiserar offentlig sektor. Vi har kvinnor inom handeln.
              Det är helt privat, och där är inte lönerna höga. Det är helt
              andra saker som måste till för att kvinnors löner ska höjas.
            </seg>
            <seg n="896f4c19">
              En del kan till exempel vara att vi får fler kvinnor i privata
              styrelser att vi ser att det finns vd:ar och ordförande i privata
              företag som är kvinnor som en bra förebild. Men jag vill att kvinnor
              ska vara inom alla branscher och driva företag, inte bara inom
              det som vi nu ser är offentlig vård och omsorg.
            </seg>
            <seg n="864828b2">
              De ska in på typiska manliga områden, eftersom där är lönerna
              högre. Det ska vi hjälpas åt med, eller hur?
            </seg>
          </u>
          <note n="3d9b0536" type="speaker">
            Anf. 105 LARS LINDÉN (kd) replik:
          </note>
          <u who="Q5955199" xml:id="i-ab70ed90e1b625ec-1" n="0fb1bb64">
            <seg n="30f945ae">
              Fru talman! Jag har haft många kvinnor anställda i mitt verkstadsföretag.
              Men det är ändå så att de flesta kvinnor är utbildade inom vårdyrken
              och annat. Då borde de även inom de områdena kunna få bättre lön.
            </seg>
            <seg n="44a90ddd">
              Helt klart påverkar det om det blir fler arbetsgivare så att
              lönerna höjs. Duktig personal försöker man i vissa lägen värva.
              Då gäller det att erbjuda dem bättre arbetsförhållanden, och där
              ingår även lönen.
            </seg>
            <seg n="989b2416">
              Det är inte så konstigt om det påverkar lönerna uppåt, även om
              jag skulle önska att kanske påverkade ännu mer. Många gör ett
              jättebra jobb. Det gäller speciellt på entreprenader, där man
              verkligen ska förtjäna sina kunder.
            </seg>
            <seg n="40062425">
              Där ser man hur produktiviteten ökar om man jobbar mer. Jag citerade
              en distriktssköterska. Det är mycket roligare när man känner att
              man är nära sin chef, jobbar parallellt med chefen och kan påverka
              verksamheten på ett annat sätt.
            </seg>
            <seg n="fd46fc41">
              Att ni skulle vara positiva till att lägga ut på entreprenad
              är att ta i. Ni har infört stopplagar när det gäller sjukhus.
              Är det positivt för entreprenader? Det är tydligen annat när det
              handlar om mycket pengar. Då är ni så duktiga att det är bäst
              att monopolet får köra det.
            </seg>
            <seg n="53cbce32">
              De sjukhus som har lagts ut på entreprenad har också lyckats
              bättre än många offentliga. Mycket talar för att vi måste vara
              modigare här och lägga ut och visa att det går att förbättra verksamheten
              när det blir konkurrens. Det tror du på i andra lägen, men tydligen
              inte inom vårdsektorn.
            </seg>
            <seg n="22e81997">
              Konkurrensverket sade att kostnaderna i genomsnitt för en barnfamilj
              är ungefär 30 000 kr när det gäller hushållskostnad. Detta ska
              ställas mot kostnaderna i jämförbara länder i EU. Det är inte
              ett bra betyg för regeringen att vi har fått ett sådant högt kostnadsläge.
              Även om det har förbättrats är det fortfarande högt, eller tror
              du att Konkurrensverket är oförmöget att mäta det?
            </seg>
          </u>
          <note type="speaker" n="cfbdb25d">
            Anf. 106 ANNE LUDVIGSSON (s) replik:
          </note>
          <u who="Q3495183" xml:id="i-034ae089f99a8f9a-6" n="0898394f">
            <seg n="d9b2ef80">
              Fru talman! Jag vill ha bättre lön till kvinnor i kvinnodominerade
              yrken, men jag vill också ha fler män som jobbar så att det inte
              blir så kvinnodominerade arbetsmarknader.
            </seg>
            <seg n="2c50b832">
              Du svänger dig med lite stora ord emellanåt, Lars Lindén. Vi
              tar inte i när vi säger att vi har privata vårdgivare. Det är
              bara att titta på Östergötland och Linköpings kommun, och det
              finns fler kommuner. Det kan vi slå ur hågen.
            </seg>
            <seg n="c754d942">
              Nog finns det människor inom offentlig sektor som jobbar och
              trivs väldigt bra på sitt jobb och gör ett effektivt arbete. Det
              är lite märkligt det Lars Lindén säger om att man skulle bli mycket
              effektivare när man är privat.
            </seg>
            <seg n="5efcc90a">
              När det gäller kostnadsläget i Sverige ligger vi något sämre
              till. Men vi har närmat oss EU-nivån. Det finns säkert flera skäl
              till det. Ett är att Sverige är ett väldigt stort land och glest
              befolkat. Det gör att det är långa transporter. Det är svårt att
              tillgodose service. Det kostar om man ska tillgodose servicen
              ute på landsbygden och i glesbygd.
            </seg>
            <seg n="d04c82af">
              Det är vårt uppdrag och vårt ansvar att se till att man har möjlighet
              att köpa sina dagligvaror var man än bor i Sverige. Det finns
              oroande tendenser just utifrån prispressen. Köpcentrum etableras
              utanför centrum. Man måste ha bil eller på olika sätt ta sig till
              köpcentrumet.
            </seg>
            <seg n="a486ebdd">
              Det drabbar dem som inte har bil och äldre som kanske bor kvar
              i centrum och i glesbygd. Det känner jag att vi har ett stort
              ansvar för. Där delar Konsumentverket vår syn. Det visade sig
              också när vi träffades i utskottet.
            </seg>
          </u>
          <note type="speaker" n="15971d90">
            Anf. 107 LENNART BEIJER (v):
          </note>
          <u who="Q5568994" xml:id="i-bff22880432e6579-0" n="2aad7ae6">
            <seg n="180378b0">
              Fru talman! Jag tänker koncentrera mig på dagligvaruhandeln.
              Vi verkar vara tämligen överens om att konkurrens är viktigt.
              Vi kanske till och med skulle kunna vara överens om att sund konkurrens
              är avgörande viktigt.
            </seg>
            <seg n="d6b457e6">
              Med sund konkurrens kanske vi menar lite olika saker. Jag för
              min del anser att sådana saker som kvalitetsfrågor, miljöaspekter
              och att arbetsrätt fungerar är sådana viktiga fundamentala delar
              av en sund konkurrens.
            </seg>
            <seg n="07574f8e">
              Vi har problem utöver konkurrensen, som vi vet att den inte fungerar.
              Vi har ett halvmonopolsförhållande i landet på dagligvaruhandeln.
            </seg>
            <seg n="e5a1f479">
              Det finns också andra saker som är konsekvenser av detta. Ett
              problem är naturligtvis landsbygdsbutikerna, som läggs ned undan
              för undan. Vi vet om att servicen försämras på de ställena och
              att man måste åka någon annanstans för att handla. Butiker på
              små orter blir utslagna av den konkurrens som då finns mellan
              nyöppnade stora varuhus, och invånarna måste som sagt åka en bra
              bit för att handla. Inte ens i större städer är det lätt att driva
              butiker därför att man inte klarar konkurrensen med de stora varuhusen
              utanför. Det är klart att det är massor med människor som har
              svårt att nyttja dem på det riktiga sättet.
            </seg>
            <seg n="9e66cc0e">
              Vi tycker det har vi tyckt allihop såvitt jag förstår att det
              behövs lite mer konkurrens och att lågprishandel bör komma in.
              Men vi konstaterar samtidigt med hjälp av fackets undersökningar
              och egna undersökningar att här tubbar man lite grann på kvaliteten.
              Vi ser inte de totala miljökonsekvenserna. De fackliga reglerna
              är, som vi vet, tydligt mycket mindre viktiga i dessa butiker
              än vad de är i Konsumbutiken. Det är klar att konkurrenssituationen
              blir svår.
            </seg>
            <seg n="d6c566be">
              De borgerliga förslagen om att ordna till och öka konkurrensen
              räcker knappast till. Ökade insatser från Konkurrensverket javisst,
              det är bra, men räcker det? Ändringar i plan- och bygglagen räcker
              knappast. Licensiering av butiker för reglerade produkter ja,
              hur skulle det hjälpa de små butikerna som har en svår konkurrenssituation?
            </seg>
            <seg n="f8010cda">
              Jag tycker att man ofta nonchalerar kvalitet, miljö och löner.
              Det gäller inte bara de borgerliga partierna utan kanske oss allihop.
              Samtidigt som vi här i riksdagen fattar beslut om hårda djurhållningskrav
              och hårda miljöregler i lantbruk så är vi väl alla rätt så inkonsekventa
              och går ändå och köper varor från länder som inte har de här hårda
              reglerna. Man förstår ibland svenska bönder som inte klarar att
              konkurrera på de här villkoren.
            </seg>
            <seg n="985d63ce">
              Är detta rätt? Ska vi fortsätta så? Eller vad sägs om historien
              om fiskpinnen, som fiskas i Östersjön, rensas i Spanien, fileas
              i Kina och delas och paketeras i Holland varefter vi återfår den
              lilla fiskpinnen tillbaka till vårt svenska bord? Trots den långa
              resan är fiskpinnen billigare än den färska fisk som skärgårdsfiskaren
              kan erbjuda sina kunder. Var är det hållbara miljötänkandet? Var
              är den sunda konkurrensen?
            </seg>
            <seg n="853d5e60">
              Fru talman! Priset på varor är naturligtvis viktigt, men det
              är också viktigt att kvalitet, miljökrav och arbetsrättsregler
              är lika för dem som konkurrerar på en gemensam marknad. En sund
              konkurrens förutsätter att producenter som lever enligt landets
              djur- och miljölagstiftning inte missgynnas.
            </seg>
            <seg n="af7bcd12">
              Och hur ska man klara av landsbygdsbutikerna med nuvarande konkurrensregler?
              Finns det någon chans att en sådan butik kan klara konkurrensen?
              Jag tror att det måste till lite speciella åtgärder. Man måste
              helt enkelt bestämma sig för att vi vill ha de här butikerna kvar
              av olika anledningar. Vi måste låta både kommun och stat se till
              att den servicen kan upprätthållas. Det är klart då kanske det
              inte hjälper med de förslag som Vänsterpartiet har haft om lokala
              grossister. Men det ligger ändå någonting i att gynna dem som
              har landsbygdsbutiker och dem som finns i den näringen så att
              de kan ha en inriktning som skulle få våra landsbygdsbutiker att
              lyfta på ett ganska avsevärt sätt.
            </seg>
          </u>
          <note n="184476e8">
            Med detta, fru talman, yrkar jag bifall till utskottets förslag
            i betänkandet.
          </note>
          <note type="speaker" n="2a9502cf">
            Anf. 108 INGEGERD SAARINEN (mp):
          </note>
          <u who="Q4976383" xml:id="i-42a71d0c778f62c5-0" n="6e2ae85d">
            <seg n="e4cd628a">
              Fru talman! En effektiv konkurrens är en viktig förutsättning
              för en väl fungerande samhällsekonomi. Den bidrar till ett nödvändigt
              omvandlingstryck och till ett innovativt företagsklimat.
            </seg>
            <seg n="2261fe26">
              Konkurrens är viktigt. Det är viktigt för konsumenterna på många
              olika sätt. Ett av skälen är att konkurrens är så viktigt för
              de små företagen. De små företagen blir offer om konkurrensen
              är dålig. De får svårt att etablera sig, de får svårt att fungera
              och de får svårt att slå sig fram. Vi tycker alla här att det
              är viktigt att små företag kommer fram på marknaden, att de får
              växa och att näringslivet förnyas. Med en dålig konkurrens blir
              allt det där svårare. Det är också ofta de små företagen som står
              för nytänkande och för nya idéer.
            </seg>
            <seg n="47f07f13">
              Det vi säger här om att konsumenterna behöver konkurrensen är
              alltså helt riktigt. Det beror på hela strukturen för att vi ska
              få nya företag och att det ska hända saker som behövs i samhället.
            </seg>
            <seg n="1bde6e36">
              Ett av de stora problemen för konkurrensen är kartellerna, som
              är alldeles för många. Jag gick med de borgerliga partierna i
              ett tidigare skede när vi krävde att kartellerna skulle kriminaliseras.
              Vi krävde en utredning i den frågan för att få reda på hur man
              skulle kunna åstadkomma det. Det är lätt att hålla med Nyamko
              Sabuni i hennes brandtal om varför kartellerna borde kriminaliseras.
              Det förefaller vara ett effektivare sätt att bekämpa karteller.
            </seg>
            <seg n="8fa5b853">
              Den utredning som vi begärde har nu kommit fram och remissinstanserna
              har tittat på den. Remissinstanserna har varit negativa och inte
              trott på idén. Därför tycker jag att det är rimligt att man låter
              kommittén titta på detta vidare och komma med förslag. Det är
              tydligen inte så enkelt som vi trodde, utan det finns ganska stora
              komplikationer med det hela. Det skulle till exempel försvåra
              den del som vi har varit överens om de flesta av oss. Det handlar
              om att vi ska göra det fördelaktigt för dem som avslöjar karteller
              att göra detta. Den delen kanske kompliceras av en kriminalisering.
              Jag tycker att det är rimligt att man får titta vidare på det
              här eftersom remissinstanserna är så tveksamma.
            </seg>
            <seg n="8a06620d">
              Vi är alla ledsna över att det är så dålig konkurrens inom dagligvarubranschen
              och att koncentrationen är så hög. Koncentrationen i den branschen
              hotar de små butikerna rent generellt och den hotar också landsbygdens
              butiker, vilket också är allvarligt. Detta beror bland annat på
              integreringen av butiks- och grossistleden men också på andra
              saker. Det är viktigt att komma till rätta med det här.
            </seg>
            <seg n="80f94aeb">
              När det gäller konkurrensen offentligtprivat har det visat sig
              att 95 % av de statliga myndigheterna säljer utanför statsförvaltningen.
              Det innebär också en konkurrens, kanske på ett dåligt sätt, med
              företag. Ett sätt att komma åt det här har varit om- och avregleringar,
              som vi har gjort en hel del av. Det som är viktigt när man gör
              om- och avregleringar är att regelverken är bra så att konkurrensen
              fungerar bra efter det att de är gjorda. Det har visat sig att
              det inte alltid är så. Det är alltså oerhört viktigt hur man om-
              och avreglerar. Regelutredningen har tittat på det här och kommit
              med närmare 40 förslag till åtgärder på olika plan. Jag tar gärna
              exemplet med elmarknaden, som jag tycker har avreglerats på ett
              olämpligt sätt. Det har gjort att konsumenterna betalar dyrt för
              sin el utan att det egentligen är så stor miljöstyrning med det
              hela. Det är viktigt att åtgärda det, och det är viktigt att se
              att trots att en marknad är om- eller avreglerad behöver det inte
              betyda att konkurrensproblemen är borta. Det beror helt på hur
              det görs.
            </seg>
            <seg n="638f7e9c">
              Den andra stora frågan när det gäller konkurrensen mellan offentligt
              och privat är när det offentliga konkurrerar med företagen. Konkurrensverket
              har tittat på konfliktytorna mellan offentliga och privata aktörer
              och funnit att de är mycket stora. I en intervjuundersökning som
              Konkurrensverket gjorde bland privata företag i vissa utvalda
              branscher visar det sig att 34 % av dem anser att de möter konkurrens
              från offentliga aktörer i stor eller mycket stor omfattning. Av
              dem tyckte 40 % att konkurrensen var ett problem för företagen.
              67 % ansåg att konkurrensen inte sker på lika villkor. Jag tycker
              att detta är väldigt alarmerande siffror. Vi vill ju alla att
              det här ska fungera på ett sjyst sätt.
            </seg>
            <seg n="e95f5f93">
              Våren 2005 gjorde vi i utskottet ett tillkännagivande när det
              gällde frågan om konkurrens på lika villkor mellan offentlig och
              privat sektor. Vi inkluderade också att ett domstolsförfarande
              borde övervägas när det inte fungerar och när de inte tar rättelse.
              Nu har det, som det har påpekats här, dröjt ett år utan att det
              har hänt så väldigt mycket. Det som har blivit klart under det
              här året är att även det här området är väldigt komplicerat. Det
              är mycket som händer, och det handlar om att saker och ting inte
              är färdigbehandlade i EU. Det finns andra svårigheter också. Man
              kan väl ha förståelse för att det inte är så lätt att komma i
              gång och göra saker på det här området, trots att man ju kan tycka
              att det har dragits i långbänk väldigt länge under väldigt många
              år. Men det har kommit till nya problem under den senaste tiden.
              De här EU-problemen är inte lösta än. Så det finns ju förklaringar.
            </seg>
            <seg n="75fe5104">
              Det som jag tycker är väldigt viktigt nu är att den här utredningen
              blir klar när det är sagt, den 31 maj 2007, och det här blir den
              sista utredningen. Sedan måste det komma till åtgärder.
            </seg>
          </u>
          <note n="4fa1643f">
            Överläggningen var härmed avslutad.
          </note>
          <note n="c9c952b4">
            15 § Statens stöd till regional projektverksamhet
          </note>
          <note n="282d18f6">
            Föredrogs
          </note>
          <note type="speaker" n="8afc5e23">
            Anf. 109 ULLA LÖFGREN (m):
          </note>
          <u who="Q4989135" xml:id="i-96b174ae10c6f2e1-0" n="76888f2d">
            <seg n="098f85ad">
              Fru talman! Riksrevisionen har granskat den regionala projektverksamhet
              som bedrivs inom den regionala utvecklingspolitiken. Resultatet
              redovisades i december 2005 i rapporten Fokus på hållbar tillväxt
              . Den har också överlämnats som en redogörelse till riksdagen.
              Det är den skrivelsen som vi nu behandlar i det här betänkandet.
            </seg>
            <seg n="7de63bdd">
              Det mest uppseendeväckande med betänkandet, tycker åtminstone
              jag, liksom med alla andra betänkanden som bygger på skrivelser
              från Riksrevisionen, är riksdagsmajoritetens totala brist på respekt
              för revisorernas synpunkter. Men det är kanske självklart att
              majoriteten, socialdemokrater, vänsterpartister och miljöpartister,
              ställer upp som en man och försvarar den socialdemokratiska regeringen,
              oavsett om man håller med kritiken eller inte och oavsett hur
              skarp kritiken är. Jag tycker att man därmed bidrar till att urholka
              riksdagens betydelse.
            </seg>
            <seg n="1248f61e">
              Fru talman! Vi i alliansen har tagit fasta på revisionens kritik.
              Den sammanfaller för övrigt på många punkter med vad vi tidigare
              har framfört. Vi vidhåller att för att varaktigt förbättra situationen
              i de svenska regionerna krävs i första hand tillväxtfrämjande
              åtgärder och generellt förbättrade villkor för företag och företagare.
              Vi skulle också, i likhet med revisionen, vilja se att näringslivet
              får ett ökat inflytande och delaktighet i projektverksamheten.
            </seg>
            <seg n="4792bf95">
              Majoriteten tror att ett nytt projekthanteringssystem kommer
              att göra de statliga medlen mer träffsäkra. Det återstår givetvis
              att se, men vår uppfattning är att det inte räcker med en ny beslutsorganisation.
              Det krävs en tydligare inriktning mot tillväxt i statens stöd
              till regional projektverksamhet, som jag tidigare har sagt. För
              att åstadkomma det måste företags och företagares villkor förbättras
              och deras inflytande i verksamheten öka.
            </seg>
            <seg n="ceb080a6">
              Med detta yrkar jag bifall till reservationen. Jag tänker inte
              vara mer långrandig än så.
            </seg>
          </u>
          <note type="speaker" n="832845f0">
            Anf. 110 YVONNE ÅNGSTRÖM (fp):
          </note>
          <u who="Q4991064" xml:id="i-c1c483bbc211c92c-0" n="792b7d15">
            <seg n="8efc4d2f">
              Fru talman! Jag ska också fatta mig kort. Riksrevisionens styrelse
              har framfört en ganska hård kritik när det gäller hanteringen
              av statens stöd till regional projektverksamhet. Riksrevisionen
              anser bland annat att ungefär en tredjedel av de projekt som har
              studerats har låg fokusering på målet att uppnå ekonomisk tillväxt,
              att alltför många projekt saknar involvering av näringslivet och
              att medel ibland ges till projekt som kan bedömas som ordinarie
              arbetsuppgifter för myndigheter och kommuner.
            </seg>
            <seg n="defd525c">
              Vidare visar granskningen att miljö- och jämställdhetsaspekter
              sällan prövas aktivt när beslut om stöd fattas. Det är också en
              relevant synpunkt att beslutsprocessen inte är transparent. Det
              är svårt att se vilka prioriteringar som ligger bakom besluten.
              Varje ansökning prövas för sig allteftersom de kommer in. Det
              är enligt min mening ett mycket allvarligt fel i hanteringen.
              Det enda rimliga vore att ha ett givet slutdatum för ansökningar
              och att sedan behandla samtliga ansökningar på en gång, vilket
              skulle innebära en mer rättvis och träffsäker fördelning av pengar.
            </seg>
            <seg n="f53caa9d">
              Vidare sker sällan utvärdering av projekten. Det innebär att
              varken regeringen eller stödgivarna har tillräcklig kunskap om
              stödens effekter. Det kan inte anses rimligt att stöd ges utan
              att effekterna följs upp.
            </seg>
            <seg n="169ea1d3">
              I utskottets betänkande redogörs för förbättringar i hanteringen.
              Exempelvis har regeringen påbörjat ett samarbete med Nutek för
              att förbättra uppföljningen av stöden. Nutek har fått i uppdrag
              att ta fram ett nytt system som heter Nyps för hantering av projekt-
              och stödärenden. Det sägs i betänkandet att den planerade samordningen
              av den regionala utvecklingspolitiken och sammanhållningspolitiken
              enligt uppgift kommer att resultera i ett övergripande program
              för regional konkurrenskraft och sysselsättning. Vi kan också
              läsa: Utvecklingen av Nyps går enligt information från Nutek vidare.
            </seg>
            <seg n="785f095b">
              Det låter ju bra. Utskottsmajoriteten anför i sin skrivning att
              utskottet förutsätter att dessa olika åtgärder dels kommer att
              bidra till att de statliga medlen för regional projektverksamhet
              kan bli mer träffsäkra, dels kommer att underlätta utvärderingar
              och minska felaktig finansiering av ordinarie verksamhet eller
              rundgång av pengar.
            </seg>
            <seg n="81908d23">
              Vi i allianspartierna tycker inte att utskottsmajoritetens skrivning
              är tillräckligt stark, utan vi vidhåller vår reservation. Vi för
              fram fem olika åtgärder i linje med förslagen från Riksrevisionens
              styrelse. Men för tids vinnande avstår jag från att läsa upp dessa
              punkter som var och en kan läsa själv och yrkar bara bifall till
              reservationen.
            </seg>
          </u>
          <note n="4e9e03d9" type="speaker">
            Anf. 111 LARS LINDÉN (kd):
          </note>
          <u who="Q5955199" xml:id="i-ab70ed90e1b625ec-2" n="0fb1bb64">
            <seg n="18c7e416">
              Fru talman! Jag börjar också med att yrka bifall till reservationen.
              Jag tänker inte heller lägga ned så mycket talartid på detta betänkande.
            </seg>
            <seg n="419fa5c1">
              Här har vi ytterligare ett ärende där Riksrevisionen kommit med
              mycket kraftig kritik angående regeringens stöd till regional
              projektverksamhet. Man anser att en stor del av det statliga stödet
              till regional projektverksamhet inte används effektivt. Det bidrar
              inte till det mål som riksdagen och regeringen har ställt upp.
              Många projekt saknar anknytning till näringslivet, och privata
              aktörer är sällan involverade i stödprojekten och så vidare.
            </seg>
            <seg n="33505875">
              Detta är inte första gången Riksrevisionen underkänner regeringens
              regionalpolitik. Stora summor pengar sprids över gles- och landsbygd
              varje år med dålig träffsäkerhet och livslängd. Detta dåliga handlag
              och slöseri med skattemedel, som pågått i många år, måste få ett
              stopp enligt oss kristdemokrater. Skulle en bolagsstyrelse få
              liknande kritik för sitt arbete så skulle de för länge sedan ha
              bytts ut, och vd:n skulle ha fått sparken.
            </seg>
            <seg n="171e8b9e">
              Så går det tydligen inte till i politikens värld. Man lägger
              bara kritiken till handlingarna och säger att man är tacksam för
              kritiken och att man minsann redan har tänkt åtgärda det här.
              Dumma revisorer komma här och kritisera! Ungefär så låter det.
            </seg>
            <seg n="e8e05a0c">
              De motioner från oss kristdemokrater och från Folkpartiet som
              kräver beslut om att åtgärder omedelbart vidtas avslås av majoriteten.
            </seg>
            <seg n="43c73ab5">
              Fru talman! För övrigt anser jag att bolagsstämman för AB Sverige,
              svenska folket, den 17 september ska avsätta styrelsen och vd:n
              för detta bolag, för deras oskickliga sätt att arbeta.
            </seg>
          </u>
          <note type="speaker" n="c1960812">
            Anf. 112 HÅKAN LARSSON (c):
          </note>
          <u who="Q5937692" xml:id="i-9409061c85a0c094-1" n="a87269b3">
            <seg n="8837ad5d">
              Fru talman! Det blir lite enformigt, det här, för jag vill också
              börja med att yrka bifall till reservationen.
            </seg>
            <seg n="b0553efe">
              Alla verkar vara överens om att det är bra att Riksrevisionen
              har granskat hur statens stöd till den regionala projektverksamheten
              fungerar. Då är det ju tråkigt att när det kommer till de konkreta
              förslagen som revisorerna lägger fram så är inte längre majoriteten
              lika intresserad. Då tycker man att man har gjort tillräckligt.
            </seg>
            <seg n="cb476cbe">
              Jag och Centerpartiet menar att det krävs en offensiv politik
              för regional utveckling i det här landet, en politik som ger alla
              delar av vårt land, även de glesare delarna, likvärdiga konkurrensförutsättningar
              och möjligheter till utveckling. Det gäller att ge befintliga
              företag möjlighet att växa och nya att etablera sig. I norra Sveriges
              inland behöver vi en politik för inflyttning för att reparera
              den sneda åldersstruktur som ett halvsekel av avfolkning har lett
              till. Då kan det krävas generella insatser. Det kan krävas sänkta
              arbetsgivaravgifter, återföring av vattenkraftsmedel och sådana
              konkreta åtgärder.
            </seg>
            <seg n="749f4c9f">
              Den här debatten handlar om projekt. De har blivit allt vanligare
              efter EU-inträdet. Om det är en bra utveckling eller inte kan
              diskuteras ibland. Det talas ju lite föraktfullt om att vi har
              drabbats av ett projektraseri. Men nu har vi det här systemet,
              och då gäller det att göra det så effektivt och så bra som möjligt.
              Ofta kan större projekt vara bra, men jag tror inte att det generellt
              går att säga att mindre projekt är dåliga. Det beror på varje
              enskilt projekt om det är bra eller dåligt.
            </seg>
            <seg n="ed679e9f">
              Ska vi få en uppslutning bakom den här politiken från den breda
              allmänheten krävs det att resurserna från medborgarnas skattemedel
              används effektivt. Det är på den punkten det uppenbarligen finns
              en del att göra.
            </seg>
            <seg n="0672db67">
              Riksrevisionen bedömer, som sades här tidigare, i sin rapport
              att en tredjedel av de regionala projekten inte på tillräckligt
              bra sätt är inriktade på att uppnå en hållbar tillväxt. Granskningen
              visar också att det är sällan som miljö- och jämställdhetsaspekter
              tas in i bedömningen vid beslutstillfällena. Det är också en allvarlig
              kritik.
            </seg>
            <seg n="85b1c460">
              Mot den bakgrunden tycker jag att det borde finnas anledning
              för alla i den här kammaren att ta förslagen från Riksrevisionen
              på allvar. Visst är vi överens om att projekten behöver en tydligare
              inriktning mot hållbar tillväxt, att miljö- och jämställdhetsfrågor
              ska prövas i varje fall, att vi behöver en ökad transparens, att
              näringslivets deltagande bör öka, att utvärderingar bör göras
              och att regelefterlevnaden bör kontrolleras bättre. Är vi överens
              om det så förstår inte jag varför vi inte kunde enas om ett gemensamt
              ställningstagande från utskottet. En bra regional utvecklingspolitik
              är viktig, och då bör man ta revisorernas synpunkter på allvar
              för att göra det så bra som möjligt.
            </seg>
          </u>
          <note type="speaker" n="e2459a9e">
            Anf. 113 SYLVIA LINDGREN (s):
          </note>
          <u who="Q4962783" xml:id="i-6689ce5d78873f46-0" n="028a3b0b" next="i-a31559317006e6dc-0">
            <seg n="56cf9b0c">
              Fru talman! Då bryter jag den här enigheten genom att yrka bifall
              till förslaget i utskottets betänkande i sin helhet och avslag
              på den bifogade reservationen. Det gör jag för att vi också naturligtvis
              har en stor respekt för Riksrevisionen, men det är också så att
              väldigt mycket av de förslag som kommit fram gäller sådant som
              åtgärdas eller ligger i pipelinen för att åtgärdas. Har man påbörjat
              detta arbete, som är ett långsiktigt arbete och inte sker på bara
              en punkt, så är det också naturligt att avslå den här reservationen.
              Alla de delar som tas upp i Riksrevisionens rapport ska naturligtvis
              ses över. Vi ser ju att det arbetet har påbörjats, och därmed
              torde reservationen redan vara tillgodosedd.
            </seg>
            <seg n="e44b83cf">
              Det finns dock en synpunkt som är värd att notera, och det är
              att det står i betänkandet att regeringen under våren 2006, troligtvis
              i början av maj, kommer att fatta beslut om en nationell strategi
              för regional utveckling med en närmare koppling mellan den regionala
              utvecklingspolitiken och EU:s sammanhållningspolitik. Detta regeringsbeslut
              är ännu inte fattat men kommer att fattas ganska snart. I alla
              fall före midsommar måste det arbetet vara klart. Det hänger sedan
              samman med EU-kommissionen som ska godkänna det och att programarbetet
              kommer i gång. Då måste direktiven fram för att man sedan ska
              komma in på den regionala delen. Här finns det naturligtvis vissa
              knäckfrågor som kan vara jobbiga i sammanhanget men som man naturligtvis
              måste klara av. Det handlar om regionalfonden och socialfonden,
              och även om organisationen.
            </seg>
            <seg n="7dd902b6">
              Det måste till en samordning för att man ska klara av de frågor
              som Riksrevisionen också pekar på. Det gäller inte minst näringslivets
              inverkan. Då tänker jag på det breda partnerskapet i det sammanhanget.
              Breda partnerskap inkluderar ju självfallet näringslivet i dessa
              ack så viktiga frågor.
            </seg>
            <seg n="6bc3ba19">
              Med det, fru talman, yrkar jag bifall till förslaget i betänkandet
              och avslag på reservationen och förlänger inte debatten ytterligare.
            </seg>
          </u>
          <note n="c32fa286" type="speaker">
            Anf. 114 GUNILLA WAHLÉN (v):
          </note>
          <u who="Q4962783" xml:id="i-a31559317006e6dc-0" n="028a3b0b" prev="i-6689ce5d78873f46-0">
            <seg n="8e315acc">
              Fru talman! Det statliga stödet till regional projektverksamhet
              är av naturliga skäl mycket komplext. Det ska finnas i hela landet,
              och det ska fördelas efter en rad kriterier. Hanteringen av stödet
              är dessutom splittrad på en mängd olika aktörer. Mot den bakgrunden
              är Riksrevisionen den mycket kompetenta och professionella Riksrevisionen,
              Lars Lindén och dess granskning ytterst värdefull och välkommen.
            </seg>
            <seg n="5c7c4b4e">
              Det har kommit många viktiga synpunkter, men det jag särskilt
              vill lyfta fram, något jag tycker är viktigt att man tar på allvar
              och där jag tycker att man måste göra stora förbättringar, det
              är utvärdering och uppföljning av de olika stöden. Detta måste
              systematiseras och förbättras, och det är helt nödvändigt att
              det måste säkerställas. Nutek har fått ett tydligt uppdrag att
              ansvara för detta med hjälp av det nya systemet Nyps ingen har
              förklarat vad förkortningen står för, men det heter så som dels
              kommer att underlätta hela hanteringen av olika stöd, dels kommer
              att ge en mer överskådlig bild av de regionala stöden. Det är
              viktigt att det finns en gemensam nationell samordning som ökar
              transparensen och beslutsfattandet och leder till en mer öppen
              redovisning.
            </seg>
            <seg n="76f34ef2">
              Självklart ska olika typer av stöd riktas till de områden och
              de verksamheter som de är avsedda att stödja. De ska ha ett tydligt
              fokus på hållbar tillväxt och på att miljö- och jämställdhetsmålen
              prövas i varje ärende. Ett speciellt problem är näringslivets
              svårigheter att kunna vara med och vara delaktiga i olika projekt.
              Tyvärr har mindre företag och små projekt alltför stora svårigheter
              att bli delaktiga i den här delen av den regionala utvecklingen.
            </seg>
            <seg n="8308725f">
              För att komma till rätta med det behövs kompletterande eller
              nya strukturer och former. Det här är mycket viktigt att beakta
              i den nya strategin för nationell utveckling, som Sylvia Lindgren
              just redogjorde för är på gång och ska sjösättas. Den nationella
              utvecklingsplanen, som ska gälla under nästa programperiod för
              EU:s strukturfonder, måste ta de här delarna i beaktande för att
              man på ett mycket bättre sätt ska ha både transparens, genomskinlighet,
              och utvärderingsstationer där man kan utvärdera och se att stöden
              går dit de är avsedda att gå.
            </seg>
            <seg n="6ebce14f">
              En fungerande regionalpolitik är viktig för alla regioner och
              hela landet, men alla politikområden har ett ansvar för detta.
              Miljömål, jämställdhetsmål, utbildningsmål och sysselsättningsmål
              måste uppfyllas inom alla politikområden i hela landet för att
              Sverige ska bibehålla sin välfärd och sin konkurrenskraft.
            </seg>
          </u>
          <note n="4c7b33c2">
            Med det, fru talman, yrkar jag bifall till utskottets förslag
            i dess helhet.
          </note>
          <note type="speaker" n="19eaa590">
            Anf. 115 INGEGERD SAARINEN (mp):
          </note>
          <u who="Q4976383" xml:id="i-f6092fbc4497dc7c-0" n="6e2ae85d" next="i-b0efea8ca6a64398-0">
            <seg n="9baceb24">
              Fru talman! Riksrevisionen har genomlyst den regionala projektverksamheten.
              Man har kommit med mycket kritik. Regeringen har tagit till sig
              kritiken och stöper om hela verksamheten.
            </seg>
            <seg n="c2bea9df">
              Jag tycker att det är ganska bra. Jag förstår inte riktigt vilka
              problemen är. Regeringen har tagit till sig kritiken, såvitt jag
              förstår, stöper om verksamheten och avser att ta till sig den
              kritik som har kommit fram.
            </seg>
          </u>
          <note n="4fa1643f">
            Överläggningen var härmed avslutad.
          </note>
          <note n="bf556143">
            16 § Arbetstagarinflytande i europakooperativ
          </note>
          <note n="282d18f6">
            Föredrogs
          </note>
          <note n="1d619e86">
            Tredje vice talmannen konstaterade att ingen talare var anmäld.
          </note>
          <note n="b9e75fe6">
            17 § En ny lag om behandling av personuppgifter vid Inspektionen
            för arbetslöshetsförsäkringen, m.m.
          </note>
          <note n="282d18f6">
            Föredrogs
          </note>
          <note n="1d619e86">
            Tredje vice talmannen konstaterade att ingen talare var anmäld.
          </note>
          <note n="c20671e0">
            18 § Bordläggning
          </note>
          <note n="830fca93">
            Anmäldes och bordlades
          </note>
          <note n="74d49e03">
            19 § Anmälan om inkomna skrivelser
          </note>
          <note n="ab8437e9">
            Tredje vice talmannen anmälde att i anslutning till justitieutskottets
            betänkanden JuU26 och JuU30 hade skrivelser inkommit från dels
            Göran Hägglund m.fl. (kd), dels Mikael Johansson m.fl. (mp).
          </note>
          <note n="5895ab62">
            I skrivelserna yrkades med åberopande av 2 kap 12 § tredje stycket
            regeringsformen att de i betänkandena framlagda lagförslagen skulle
            vila i minst tolv månader.
          </note>
          <note n="ed8f2083">
            De inkomna skrivelserna hade följande lydelse:
          </note>
          <note n="90886722">
            Yrkande att lagförslag skall vila enligt 2 kap 12 § tredje stycket
            regeringsformen
          </note>
          <note n="db155f2c">
            Justitieutskottet har den 18 maj 2006 justerat betänkandet 2005/06:JuU26.
          </note>
          <u who="Q4976383" xml:id="i-b0efea8ca6a64398-0" n="6e2ae85d" prev="i-f6092fbc4497dc7c-0">
            <seg n="eb4cb816">
              I betänkandet tillstyrker utskottet regeringens proposition 2005/06:178
              Hemlig rumsavlyssning. Förslagen innebär ett mycket långtgående
              ingrepp i enskildas personliga integritet. I propositionen finns
              inte heller förslag om effektiva rättsmedel för de avlyssnade.
            </seg>
            <seg n="d73113b0">
              I betänkandet tillstyrker utskottet regeringens proposition 2005/06:177
              Åtgärder för att förhindra vissa särskilt allvarliga brott. Förslagen
              innebär ett mycket långtgående ingrepp i enskildas personliga
              integritet. Enligt vår mening är varken behovet eller effektiviteten
              av förslagen belagda. I propositionen finns inte heller förslag
              om effektiva rättsmedel för de utsatta. Att tillåta användning
              av hemliga tvångsmedel utan konkret brottsmisstanke innebär ett
              paradigmskifte i Sverige.
            </seg>
            <seg n="ea29d279">
              Justitieutskottet har den 18 maj 2006 justerat betänkandet 2005/06:JuU30.
              I betänkandet tillstyrker utskottet regeringens proposition 2005/06:177
              Åtgärder för att förhindra vissa särskilt allvarliga brott. Förslagen
              innebär ett mycket långtgående ingrepp i enskildas personliga
              integritet. Enligt vår mening är varken behovet eller effektiviteten
              av förslagen belagda. I propositionen finns inte heller förslag
              om effektiva rättsmedel för de utsatta. Att tillåta användning
              av hemliga tvångsmedel utan konkret brottsmisstanke innebär ett
              paradigmskifte i Sverige.
            </seg>
          </u>
          <note n="1b8659d0">
            I och med det ovan anförda anser vi att förslagen bryter mot
            2 kap 12 § andra stycket regeringsformen och artiklarna 8 och
            13 i Europeiska konventionen om de mänskliga rättigheterna. Förslagen
            inkräktar dessutom på tryck- och yttrandefriheten på ett olämpligt
            sätt.
          </note>
          <note n="899e75aa">
            Med stöd av 2 kap 12 § regeringsformen yrkar vi att lagförslaget
            skall vila i minst tolv månader.
          </note>
          <note n="e09831b7">
            Göran Hägglund
          </note>
          <note n="c0846a19">
            Maria Larsson
          </note>
          <note n="62835cfb">
            Stefan Attefall
          </note>
          <note n="704b5f72">
            Ingvar Svensson
          </note>
          <note n="36220ff7">
            Yvonne Andersson
          </note>
          <note n="42c15680">
            Peter Althin
          </note>
          <note n="204547a4">
            Mats Odell
          </note>
          <note n="d8322ffc">
            Olle Sandahl
          </note>
          <note n="a64feda0">
            Helena Höij
          </note>
          <note n="fc683a50">
            Inger Davidson
          </note>
          <note n="90886722">
            Yrkande att lagförslag skall vila enligt 2 kap 12 § tredje stycket
            regeringsformen
          </note>
          <note n="e4fb6c89">
            Justitieutskottet har den 18 maj 2006 justerat betänkandet 2005/06:JuU26.
            I betänkandet tillstyrker utskottet regeringens proposition 2005/06:178
            Hemlig rumsavlyssning. Förslagen innebär ett mycket långtgående
            ingrepp i enskildas personliga integritet. Enligt vår mening är
            varken behovet av hemlig rumsavlyssning eller effektiviteten i
            tvångsmedlet belagda. I propositionen finns inte heller förslag
            om effektiva rättsmedel för de avlyssnade.
          </note>
          <note n="35dd5d35">
            I och med det ovan anförda anser vi att förslagen bryter mot
            2 kap 12 § andra stycket regeringsformen och artiklarna 8 och
            13 i Europiska konventionen om de mänskliga rättigheterna. Förslagen
            inkräktar dessutom på tryck- och yttrandefriheten på ett olämpligt
            sätt.
          </note>
          <note n="899e75aa">
            Med stöd av 2 kap 12 § regeringsformen yrkar vi att lagförslaget
            skall vila i minst tolv månader.
          </note>
          <note n="fa6327ef">
            Leif Björnlod
          </note>
          <note n="47675578">
            Helena Hillar Rosenqvist
          </note>
          <note n="99c66380">
            Barbro Feltzing
          </note>
          <note n="b595a860">
            Mona Jönsson
          </note>
          <note n="707a4be2">
            Ingegerd Saarinen
          </note>
          <note n="32bd7741">
            Gustav Fridolin
          </note>
          <note n="af681e4a">
            Mikael Johansson
          </note>
          <note n="35d19603">
            Ulf Holm
          </note>
          <note n="8e9ae118">
            Jan Lindholm
          </note>
          <note n="b06595cd">
            Lars Ångström
          </note>
          <note n="90886722">
            Yrkande att lagförslag skall vila enligt 2 kap 12 § tredje stycket
            regeringsformen
          </note>
          <note n="47b265c1">
            Justitieutskottet har den 18 maj 2006 justerat betänkandet 2005/06:JuU30.
          </note>
          <note n="9778ce90">
            I och med det ovan anförda anser vi att förslagen bryter mot
            2 kap 12 § andra stycket regeringsformen och artiklarna 8 och
            13 i Europeiska konventionen om de mänskliga rättigheterna. Analys
            av förslagens inverkan på tryck- och yttrandefriheten saknas.
          </note>
          <note n="899e75aa">
            Med stöd av 2 kap 12 § regeringsformen yrkar vi att lagförslaget
            skall vila i minst tolv månader.
          </note>
          <note n="e09831b7">
            Göran Hägglund
          </note>
          <note n="c0846a19">
            Maria Larsson
          </note>
          <note n="62835cfb">
            Stefan Attefall
          </note>
          <note n="704b5f72">
            Ingvar Svensson
          </note>
          <note n="36220ff7">
            Yvonne Andersson
          </note>
          <note n="42c15680">
            Peter Althin
          </note>
          <note n="204547a4">
            Mats Odell
          </note>
          <note n="d8322ffc">
            Olle Sandahl
          </note>
          <note n="a64feda0">
            Helena Höij
          </note>
          <note n="fc683a50">
            Inger Davidson
          </note>
          <note n="90886722">
            Yrkande att lagförslag skall vila enligt 2 kap 12 § tredje stycket
            regeringsformen
          </note>
          <note n="9778ce90">
            I och med det ovan anförda anser vi att förslagen bryter mot
            2 kap 12 § andra stycket regeringsformen och artiklarna 8 och
            13 i Europeiska konventionen om de mänskliga rättigheterna. Analys
            av förslagens inverkan på tryck- och yttrandefriheten saknas.
          </note>
          <note n="899e75aa">
            Med stöd av 2 kap 12 § regeringsformen yrkar vi att lagförslaget
            skall vila i minst tolv månader.
          </note>
          <note n="fa6327ef">
            Leif Björnlod
          </note>
          <note n="47675578">
            Helena Hillar Rosenqvist
          </note>
          <note n="99c66380">
            Barbro Feltzing
          </note>
          <note n="b595a860">
            Mona Jönsson
          </note>
          <note n="707a4be2">
            Ingegerd Saarinen
          </note>
          <note n="32bd7741">
            Gustav Fridolin
          </note>
          <note n="af681e4a">
            Mikael Johansson
          </note>
          <note n="35d19603">
            Ulf Holm
          </note>
          <note n="8e9ae118">
            Jan Lindholm
          </note>
          <note n="b06595cd">
            Lars Ångström
          </note>
          <note n="8f42ae61">
            20 § Anmälan om frågor för skriftliga svar
          </note>
          <note n="60eab9b3">
            Anmäldes att följande frågor för skriftliga svar framställts
          </note>
          <note n="b91d32c7">
            den 30 maj
          </note>
          <note n="2fd64ddf">
            Anna Grönlund Krantz
          </note>
          <note n="be2140ce">
            Birgitta Ohlsson
          </note>
          <note n="6370d3ca">
            Martin Andreasson
          </note>
          <note n="9c0481ad">
            Roger Tiefensee
          </note>
          <note n="245f1048">
            Jan Ertsborn
          </note>
          <note n="2b35f6c3">
            Frågorna redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note n="8e986f96">
            21 § Anmälan om skriftliga svar på frågor
          </note>
          <note n="6c10d324">
            Anmäldes att skriftliga svar på följande frågor inkommit
          </note>
          <note n="b91d32c7">
            den 30 maj
          </note>
          <note n="b3eb4ee8">
            Annika Qarlsson
          </note>
          <note n="b3eb4ee8">
            Annika Qarlsson
          </note>
          <note n="33d91945">
            Anders Bengtsson
          </note>
          <note n="87b8cf0a">
            Svaren redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note n="acb16b5f">
            22 § Kammaren åtskildes kl. 19.12.
          </note>
          <note n="3a337ed4">
            Förhandlingarna leddes
          </note>
          <note n="95c6ba20">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
