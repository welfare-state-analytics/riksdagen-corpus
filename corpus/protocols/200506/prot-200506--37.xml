<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--37</head>
          <docDate when="2005-11-24">2005-11-24</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2005/06:37
          </note>
          <note>
            Torsdagen den 24 november
          </note>
          <note>
            Kl. 12:00 - 20:18
          </note>
          <note>
            1 § Debatt om aktuella frågor i EU-samarbetet inför 2006
          </note>
          <note type="speaker">
            Anf. 1 Vice statsminister BOSSE RINGHOLM (s):
          </note>
          <u xml:id="i-8934e09413667897-0" next="i-8934e09413667897-28" who="Q321595">
            <seg>
              Herr talman! Det är nu mer än tio år sedan Sverige blev medlem
              i Europeiska unionen. Under de åren har självfallet Europeiska
              unionen förändrats på väldigt många områden. Sverige har haft
              möjlighet att också utöva ett inflytande på den europeiska unionens
              utveckling.
            </seg>
          </u>
          <u xml:id="i-8934e09413667897-1" prev="i-8934e09413667897-0" who="Q321595">
            <seg>
              Det som kännetecknar de tio senaste årens Europeiska union är
              framför allt att frågor om arbetslöshet, jobb och sysselsättning
              har kommit helt i centrum. Varje toppmöte har haft som ett av
              sina huvudämnen kampen mot arbetslösheten. Det var något som Sverige
              från allra första början föresatte sig att sätta på dagordning
              i EU och också lyckats med tillsammans med andra medlemsstater.
            </seg>
          </u>
          <u xml:id="i-8934e09413667897-2" prev="i-8934e09413667897-0" who="Q321595">
            <seg>
              Under dessa år har också Europeiska unionen utvidgats. De 15
              har blivit 25. När vi kom med blev EU lite större. Några år senare
              blev EU ännu större. Vi ser åren framöver att EU ytterligare kommer
              att kunna växa i omfattning och därmed representera en allt större
              del av Europa.
            </seg>
          </u>
          <u xml:id="i-8934e09413667897-3" prev="i-8934e09413667897-0" who="Q321595">
            <seg>
              Under dessa tio år har Sverige arbetat tillsammans med andra
              att föra in miljöfrågorna i centrum. Miljöfrågorna finns i Lissabonprocessen
              och i den så kallade hållbarhetsstrategin som EU fattade beslut
              om under det svenska ordförandeskapet.
            </seg>
          </u>
          <u xml:id="i-8934e09413667897-4" prev="i-8934e09413667897-0" who="Q321595">
            <seg>
              Under dessa år har jämställdhetsfrågorna och frågor om öppenhet
              kommit alltmer i centrum i Europeiska unionen.
            </seg>
          </u>
          <u xml:id="i-8934e09413667897-5" prev="i-8934e09413667897-0" who="Q321595">
            <seg>
              Jag vill inte hävda att Sverige ensamt har bidragit till detta.
              Men vi har tillsammans med andra varit pådrivande och tagit många
              initiativ för att just lyfta fram frågor om jobb och kamp mot
              arbetslöshet och frågor om utvidgning, miljö, jämställdhet, demokrati
              och öppenhet.
            </seg>
          </u>
          <u xml:id="i-8934e09413667897-6" prev="i-8934e09413667897-0" who="Q321595">
            <seg>
              Europapolitiken handlar och vi diskuterar den i dag med utgångspunkt
              från det dokument som kommissionen har tagit fram för 2006 års
              arbete i sista hand om våra politiska värderingar. På samma sätt
              som vi i den här kammaren har skilda politiska värderingar från
              olika partier har man i Europaparlamentet, i kommissionen, i ministerrådet,
              i Europeiska rådet och i alla andra sammanhang när vi diskuterar
              Europapolitiken skilda politiska värderingar.
            </seg>
          </u>
          <u xml:id="i-8934e09413667897-7" prev="i-8934e09413667897-0" who="Q321595">
            <seg>
              Det finns också ett kitt som håller samman Europapolitiken. Det
              är ett kitt som över partigränserna gör att vi ser EU som ett
              bra instrument för att skapa fred och säkerhet i Europa. Vi ser
              EU som ett bra instrument för att skapa tillväxt, ekonomisk utveckling
              och social sammanhållning i Europa, ett Europa som är mer hållbart
              utifrån ett miljöperspektiv för framtiden och ett Europa som har
              ett större socialt värde än det gamla Europa.
            </seg>
          </u>
          <u xml:id="i-8934e09413667897-8" prev="i-8934e09413667897-0" who="Q321595">
            <seg>
              Det är också intressant att se under de drygt tio år som Sverige
              har varit medlem hur den svenska modellen, eller den nordiska
              välfärdsmodellen, alltmer har kommit att bli ett föredöme i många
              EU-sammanhang. Den modell som vi har utvecklat i Sverige och i
              många andra nordiska länder handlar om att vi ska ha en välfärd
              för alla och inte bara för några. Vi ska ha ett välfärdssamhälle
              som också bidrar till att jämna ut skillnader människor emellan.
            </seg>
          </u>
          <u xml:id="i-8934e09413667897-9" prev="i-8934e09413667897-0" who="Q321595">
            <seg>
              Vi ska ha ett välfärdsamhälle som bygger på att vi kollektivt,
              gemensamt via vårt skattesystem, finansierar välfärdssamhället.
              Det är också ett samhälle som har visat sig väldigt framgångsrikt
              under de tio senaste åren. De nordiska länderna har i nästan alla
              jämförelser som har gjorts visat sig ligga i täten. Oavsett om
              man har gjort ekonomiska, sociala, miljömässiga eller andra jämförelser
              har de nordiska länderna haft väldigt stora framgångar och tätpositioner.
            </seg>
          </u>
          <u xml:id="i-8934e09413667897-10" prev="i-8934e09413667897-0" who="Q321595">
            <seg>
              Det gör att vi har skäl att ställa frågan: Vad kan vi lära av
              andra länder i EU? Men vi har också skäl att ställa den omvända
              frågan: Vad kan vi bidra med till EU? Vi påverkas av det som händer
              i andra länder och EU. Men vi kan också påverka EU. De gångna
              åren visar att vi har alla möjligheter att utifrån vårt svenska
              perspektiv påverka Europeiska unionen. Det gäller inte minst den
              svenska välfärdsmodellen som alltfler tittar på med respekt i
              olika EU-sammanhang.
            </seg>
          </u>
          <u xml:id="i-8934e09413667897-11" prev="i-8934e09413667897-0" who="Q321595">
            <seg>
              Det som har karakteriserat mycket av den ekonomiska debatten
              i EU har handlat om hur vi kan snabba på tillväxten, det som ibland
              kallas för Lissabonprocessen. Det är kanske lite obegripligt för
              många. Det har sin grund i att statscheferna och regeringscheferna
              för drygt fem år sedan i mars 2000 i Lissabon när Portugal hade
              hand om ordförandeskapet i EU fattade beslut om att försöka snabba
              på den ekonomiska utvecklingen i Europa.
            </seg>
          </u>
          <u xml:id="i-8934e09413667897-12" prev="i-8934e09413667897-0" who="Q321595">
            <seg>
              Det gör man inte därför att det är ett självändamål utan därför
              att den ekonomiska utvecklingen är ett verktyg för att öka välfärden
              för Europas befolkning. Där har Sverige hela tiden varit oerhört
              pådrivande för att vi ska kunna använda den ekonomiska utvecklingen,
              välfärdsutvecklingen och miljöutvecklingen som en gemensam agenda
              för att kunna skapa bättre förhållanden för medborgare i de olika
              europeiska länderna.
            </seg>
          </u>
          <u xml:id="i-8934e09413667897-13" prev="i-8934e09413667897-0" who="Q321595">
            <seg>
              Vi tycker att det är bra att man i nästa års arbetsplan nu fullföljer
              det steg som togs i våras av stats- och regeringscheferna på Europeiska
              rådet. Varje lands parlament och även den svenska riksdagen ska
              kunna hantera ett nationellt sysselsättnings- eller handlingsprogram
              som handlar just om Lissabonprocessen.
            </seg>
          </u>
          <u xml:id="i-8934e09413667897-14" prev="i-8934e09413667897-0" who="Q321595">
            <seg>
              Regeringen har som kammaren väl känner till lämnat ett nationellt
              handlingsprogram för ungefär en månad sedan till riksdagen. Så
              har också gjorts i alla andra EU-länder. Nu ska kommissionen sammanställa
              och värdera detta. Sedan ska det diskuteras under det kommande
              året i olika EU-sammanhang.
            </seg>
          </u>
          <u xml:id="i-8934e09413667897-15" prev="i-8934e09413667897-0" who="Q321595">
            <seg>
              Det tror jag är ett bättre sätt att se till att det vi kommer
              överens om politiskt i olika sammanhang förmår vi också genomföra.
              Det får inte bara bli målsättningar utan ska också bli en faktisk
              förändring av verkligheten. Det tror jag att de nationella handlingsplanerna
              kan bidra till.
            </seg>
          </u>
          <u xml:id="i-8934e09413667897-16" prev="i-8934e09413667897-0" who="Q321595">
            <seg>
              Det är därför bra att riksdagen på det här sättet ger oss möjlighet
              att diskutera Europapolitiken. Det ger oss möjlighet att fundera
              på hur de nationella handlingsplanerna kan genomföras på ett mer
              effektivt sätt i varje land än tidigare.
            </seg>
          </u>
          <u xml:id="i-8934e09413667897-17" prev="i-8934e09413667897-0" who="Q321595">
            <seg>
              Det finns mycket positivt som har hänt under de dryga tio åren
              under Sveriges medlemskap i Europeiska unionen. Men det finns
              naturligtvis också bakslag. Det finns också det som har bromsat
              och det som inte har varit lika spännande ur utvecklingssynpunkt.
            </seg>
          </u>
          <u xml:id="i-8934e09413667897-18" prev="i-8934e09413667897-0" who="Q321595">
            <seg>
              Jag tänker på de folkomröstningar som hölls i våras och som ledde
              till att man både i Frankrike och i Holland sade: Stopp, vi vill
              inte gå vidare med fördraget. Det hade mycket omsorgsfullt arbetats
              fram i olika sammanhang och skulle i sista hand ratificeras av
              varje land.
            </seg>
          </u>
          <u xml:id="i-8934e09413667897-19" prev="i-8934e09413667897-0" who="Q321595">
            <seg>
              Det var ett bakslag för dem som vill ha ett EU där vi kan använda
              ett mellanstatligt samarbete som huvudregel. Vi kan på vissa områden
              bestämma oss för: Här vill vi bekämpa internationell brottslighet,
              internationell narkotikabrottslighet eller vad det kan vara för
              någonting, genom att göra gemensamma insatser och fatta gemensamma
              beslut, och låta Europeiska unionen få spela en stor roll i de
              sammanhangen.
            </seg>
          </u>
          <u xml:id="i-8934e09413667897-20" prev="i-8934e09413667897-0" who="Q321595">
            <seg>
              Framför allt skulle det nya fördraget ge de nya medlemsstaterna
              större möjligheter att påverka EU. Det var definitivt ett bakslag
              för vårt arbete att folkomröstningsresultaten i Frankrike och
              Holland stoppade upp den processen.
            </seg>
          </u>
          <u xml:id="i-8934e09413667897-21" prev="i-8934e09413667897-0" who="Q321595">
            <seg>
              Det europeiska råd som samlades i somras kom till slutsatsen
              att vi nu en tid får ägna oss åt reflexion om hur ska ta nästkommande
              steg. Inte minst måste Frankrike och Holland vara beredda att
              visa korten om hur de ska agera för framtiden.
            </seg>
          </u>
          <u xml:id="i-8934e09413667897-22" prev="i-8934e09413667897-0" who="Q321595">
            <seg>
              Tyvärr måste man vara realistisk och inse att det kanske kommer
              att dröja ett bra tag. Det går inte i morgon, och kanske inte
              ens i övermorgon. Det kommer att dröja en tid innan både Frankrike
              och Holland kan starta på nytt efter sina bakslag i folkomröstningarna.
            </seg>
          </u>
          <u xml:id="i-8934e09413667897-23" prev="i-8934e09413667897-0" who="Q321595">
            <seg>
              Vi har anledning att inte sitta still här hemma i Sverige och
              i andra medlemsländer. Vi har anledning att själva fundera: Vad
              kan vi göra för att förbättra vårt arbete?
            </seg>
          </u>
          <u xml:id="i-8934e09413667897-24" prev="i-8934e09413667897-0" who="Q321595">
            <seg>
              Jag hoppas att vi via EU 2004-kommittén, som inom kort kommer
              att få ett nytt namn, i de politiska partiernas hägn också kan
              vara med i debatten om hur vi kan gå vidare efter folkomröstningen
              i våras.
            </seg>
          </u>
          <u xml:id="i-8934e09413667897-25" prev="i-8934e09413667897-0" who="Q321595">
            <seg>
              Får jag till sist säga att det naturligtvis är oerhört viktigt
              att vi under nästa år också får en fortsatt diskussion om hur
              vi ska modernisera EU:s budget. Där har vi haft mycket starka
              krav från svensk sida.
            </seg>
          </u>
          <u xml:id="i-8934e09413667897-26" prev="i-8934e09413667897-0" who="Q321595">
            <seg>
              Vi ser också fram mot en fortsatt diskussion om tjänstedirektivet,
              som är utomordentligt viktigt. När det gäller tjänstedirektivet
              tycker vi naturligtvis att den som arbetar i ett land ska ha samma
              villkor som alla övriga som arbetar i det landet. Det är inte
              så att man ska använda sig av lönedumpning eller på annat sätt
              försämra de sociala villkoren som ett slags konkurrensmedel.
            </seg>
          </u>
          <u xml:id="i-8934e09413667897-27" prev="i-8934e09413667897-0" who="Q321595">
            <seg>
              Den svenska regeringen är mycket angelägen om ett tjänstedirektiv
              som skapar klara och bra regler för en ökad handel med tjänster
              över gränserna. Det är viktigt för svenska företag som konkurrerar
              på utländska marknader. Men det får inte ske till priset av just
              lönesänkning eller negativa sociala konsekvenser. Vi är mycket
              tydliga på den punkten.
            </seg>
          </u>
          <u xml:id="i-8934e09413667897-28" prev="i-8934e09413667897-0" who="Q321595">
            <seg>
              Här går en skiljelinje mellan oss och några av de borgerliga
              partierna. De borgerliga vill använda EU-medlemskapet till att
              tvinga på Sverige sådant som aldrig skulle få stöd av svenska
              väljare. Regeringen tänker värna den svenska arbetsrätten, vårt
              välfärdssamhälle, våra miljöregler och våra sociala hänsyn. Vi
              vill inte ha ett samhälle som har mindre av sociala trygghetssystem,
              mindre jämställdhet och lägre miljöambitioner. Här går en stark
              skiljelinje mellan socialdemokratins Europa och några av de borgerliga
              partiernas lägre ambitionsnivåer.
            </seg>
          </u>
          <note type="speaker">
            Anf. 2 LARS LINDBLAD (m):
          </note>
          <u xml:id="i-8934e09413667897-29" next="i-8934e09413667897-45" who="Q5954253">
            <seg>
              Herr talman! Jag skulle vilja inleda med att hälsa Europaministern
              välkommen till Europadebatten, och inte bara till denna debatt
              utan till den pågående Europadebatten i samhället. Det är en något
              knepig ordning att vi i EU-nämnden aldrig ser röken av Sveriges
              Europaminister. Där företräds regeringen av statssekreterare Lars
              Danielsson vid allmänna frågor och av statsministern vid toppmötena.
            </seg>
          </u>
          <u xml:id="i-8934e09413667897-30" prev="i-8934e09413667897-29" who="Q5954253">
            <seg>
              Inte heller är Ringholm en särskilt frekvent besökare i Bryssels
              sammanträdesrum och befinner sig inte direkt i debattens centrum.
              Det känns därför lite konstigt att Europaministern gör några gästspel
              i kammaren en till två gånger per år under dessa något högtidliga
              former. Därför kan man undra vad den här debatten kommer att leda
              till. Men vi får väl hoppas att Lars Danielsson lyssnar på debatten
              eller läser protokollet.
            </seg>
          </u>
          <u xml:id="i-8934e09413667897-31" prev="i-8934e09413667897-29" who="Q5954253">
            <seg>
              Herr talman! Jag tänkte försöka lyfta perspektivet lite grann
              från EU-kommissionens arbetsprogram. Ska jag sammanfatta vår uppfattning
              om det kan jag väl säga att det till stora delar är ett mycket
              bra program som vi kan ställa oss bakom.
            </seg>
          </u>
          <u xml:id="i-8934e09413667897-32" prev="i-8934e09413667897-29" who="Q5954253">
            <seg>
              Men det finns stora frågor som vi måste sätta fokus på. Europa
              står i ett vägskäl för tillfället. Ska vi fortsätta på den framgångsrika
              vägen vi börjat under de första 50 åren, eller ska organisationen
              stanna upp och blekna bort? Jag vill mena att unionens läge är
              mycket kritiskt. EU-arbetet har på många sätt gått i stå.
            </seg>
          </u>
          <u xml:id="i-8934e09413667897-33" prev="i-8934e09413667897-29" who="Q5954253">
            <seg>
              Vi står inför en mängd avgörande frågor, och utgången är oklar.
            </seg>
          </u>
          <u xml:id="i-8934e09413667897-34" prev="i-8934e09413667897-29" who="Q5954253">
            <seg>
              Ett exempel är det konstitutionella fördraget som ligger i frysboxen
              efter de två förödande folkomröstningarna i Frankrike och Nederländerna.
            </seg>
          </u>
          <u xml:id="i-8934e09413667897-35" prev="i-8934e09413667897-29" who="Q5954253">
            <seg>
              Ett annat exempel är utvidgningen. Den tuffar förvisso på med
              förhandlingsstart för både Turkiet och Kroatien. Bulgarien och
              Rumänien är båda på väg in, och fler länder får associationsavtal
              med EU. Men samtidigt reses röster i EU:s äldre medlemsländer
              om att nu får det räcka. Man för diskussioner om att vi måste
              hitta EU:s gräns. Vissa ifrågasätter till och med den genomförda
              utvidgningen, en utvidgning som jag skulle vilja säga är EU:s
              mest framgångsrika fredsinsats tillsammans med bildandet av Kol-
              och stålunionen från början.
            </seg>
          </u>
          <u xml:id="i-8934e09413667897-36" prev="i-8934e09413667897-29" who="Q5954253">
            <seg>
              Ett tredje exempel är att vi fortfarande saknar en långtidsbudget
              för nästa år och framåt. Det brittiska ordförandeskapet gör stora
              insatser för att komma framåt, men samtidigt står parterna i förhandlingen
              väldigt långt ifrån varandra. Om vi inte når en överenskommelse
              i december riskerar vi att hela budgetförhandlingen skjuts upp,
              kanske ända till i juni månad i slutet av det österrikiska ordförandeskapet.
            </seg>
          </u>
          <u xml:id="i-8934e09413667897-37" prev="i-8934e09413667897-29" who="Q5954253">
            <seg>
              Redan nu riskerar vi att många av de projekt som ska sjösättas
              i de nya programmen inom till exempel forskningsområdet, som vi
              i Sverige gemensamt värnar, inte kommer i gång i tid. Kommissionen
              måste också få tid att arbeta igenom de här olika programmen,
              men nu är kommissionen låst eftersom det inte existerar några
              ramar för den att arbeta efter. Där är läget också väldigt allvarligt.
            </seg>
          </u>
          <u xml:id="i-8934e09413667897-38" prev="i-8934e09413667897-29" who="Q5954253">
            <seg>
              Det fjärde är att Europakommissionen i stort sett driver på i
              en bra riktning när det gäller WTO-förhandlingarna, det vill säga
              att öppna för mer frihandel i världen. Där skulle jag faktiskt
              vilja passa på att berömma regeringens insatser som är helt i
              enlighet med vår uppfattning, det vill säga att man driver en
              frihandelsinriktad linje, vilket är mycket bra.
            </seg>
          </u>
          <u xml:id="i-8934e09413667897-39" prev="i-8934e09413667897-29" who="Q5954253">
            <seg>
              En ökad frihandel är här i riksdagens kammare ingen stridsfråga,
              men tyvärr är det inte så i alla Europas parlament och regeringar.
              Vissa vill att vi ska slå in på den förödande vägen att stänga
              in oss och bilda ett söndervittrande museum över ett gammalt Europa.
              Jag tror att det är fel. Vi har allt att vinna på att vara aktiva
              i globaliseringen och möta framtiden med ansiktet före och inte,
              som en del andra vill, backa med bakdelen in i framtiden.
            </seg>
          </u>
          <u xml:id="i-8934e09413667897-40" prev="i-8934e09413667897-29" who="Q5954253">
            <seg>
              Många reducerar vårt ansvar mot tredje världen till ett biståndsansvar.
              Jag tror att vägen genom marknadstillträde och egen tillväxt och
              utveckling är betydligt bättre. Men i den frågan är det ännu inte
              avgjort hur regeringen ska ställa sig.
            </seg>
          </u>
          <u xml:id="i-8934e09413667897-41" prev="i-8934e09413667897-29" who="Q5954253">
            <seg>
              Europas konkurrenskraft är den femte stora utmaningen. Lissabonstrategin,
              som Europaministern nämnde, sätter fingret på många av de förändringar
              som måste till i Europa. Samtidigt är det riktigt farligt att
              som regeringen slå sig till ro och konstatera att allt är bra
              och att vi i jämförelse med många andra EU-länder ligger bra till.
              Vi får inte glömma bort att vi jämför oss med en region som nu
              sjunker i konkurrenskraft relativt sin omvärld. Det finns många
              som störs av jämförelserna med USA, men det stora hotet kommer
              från Asien. Kina och Sydostasien växer så att det knakar. Därför
              är det viktigt att Lissabonstrategin får vara fortsatt viktig
              och tillväxtinriktad.
            </seg>
          </u>
          <u xml:id="i-8934e09413667897-42" prev="i-8934e09413667897-29" who="Q5954253">
            <seg>
              Dessutom måste vi komma fram med viktiga direktiv som tjänstedirektivet
              och se till att det skapar förutsättningar för en växande tjänstemarknad
              och inte är ett hinder för detta.
            </seg>
          </u>
          <u xml:id="i-8934e09413667897-43" prev="i-8934e09413667897-29" who="Q5954253">
            <seg>
              Det är därför som det är oerhört knepigt att höra ministern i
              dag tala sig varm för en ökad tjänstehandel samtidigt som han
              försöker spela på en oro som finns på framför allt den fackliga
              sidan när det gäller vilka risker detta kan innebära. Det är oerhört
              oklart vilken den svenska positionen är när det gäller tjänstedirektivet.
              Jag får indikationer från mina vänner i Europa, som arbetar i
              Bryssel, att den svenska regeringen minsann bedriver ett ganska
              aktivt arbete för att få igenom tjänstedirektivet, och ett rätt
              långtgående sådant. Men i den svenska debatten och här i kammaren
              är man mycket tydlig med att man är emot väldigt mycket.
            </seg>
          </u>
          <u xml:id="i-8934e09413667897-44" prev="i-8934e09413667897-29" who="Q5954253">
            <seg>
              Vad EU behöver allra mest just nu är ett tydligt ledarskap. Jag
              är bekymrad över att kommissionen har en alltför svag roll i samarbetet
              i dag. Och inte blir det bättre av att Sveriges regering har drivit
              att kommissionens roll ska försvagas ytterligare jämfört med ministerrådet.
              Jag saknar bland presidenter och premiärministrar den som kan
              axla ansvaret på det sätt som kanske Helmut Kohl gjorde en gång
              i tiden när det gäller att se över den egna nationsgränsen. Och
              jag saknar ett tydligt ledarskap i den svenska Europadebatten.
            </seg>
          </u>
          <u xml:id="i-8934e09413667897-45" prev="i-8934e09413667897-29" who="Q5954253">
            <seg>
              Jag är bekymrad, herr talman, och min fråga till Europaministern
              är: Är du bekymrad, och i så fall, hur ska regeringen bidra till
              att EU kommer på rätt stig igen?
            </seg>
          </u>
          <note type="speaker">
            Anf. 3 CARL B HAMILTON (fp):
          </note>
          <u xml:id="i-8934e09413667897-46" next="i-8934e09413667897-62" who="Q5785982">
            <seg>
              Herr talman! Är den europeiska unionen i kris? Nej, faktiskt
              inte. EU är inte i kris, men väl EU-samarbetet.
            </seg>
          </u>
          <u xml:id="i-8934e09413667897-47" prev="i-8934e09413667897-46" who="Q5785982">
            <seg>
              Hur kan jag säga så när tillväxt- och stabilitetspakten, som
              ska säkerställa EU:s ekonomiska stabilitet, inte tillämpas för
              så stora länder som Tyskland och Frankrike?
            </seg>
          </u>
          <u xml:id="i-8934e09413667897-48" prev="i-8934e09413667897-46" who="Q5785982">
            <seg>
              Lissabonprocessen, som ska öka EU:s ekonomiska tillväxt, fungerar
              inte heller, annat än på papperet.
            </seg>
          </u>
          <u xml:id="i-8934e09413667897-49" prev="i-8934e09413667897-46" who="Q5785982">
            <seg>
              På försommaren röstade Frankrike och Nederländerna nej till förslaget
              om ett nytt EU-fördrag, och dessutom bröt förhandlingarna om att
              få fram en ny EU-budget samman.
            </seg>
          </u>
          <u xml:id="i-8934e09413667897-50" prev="i-8934e09413667897-46" who="Q5785982">
            <seg>
              Hur kan man då vara så stollig och säga någonting så paradoxalt
              som att EU-samarbetet är i kris men faktiskt inte EU?
            </seg>
          </u>
          <u xml:id="i-8934e09413667897-51" prev="i-8934e09413667897-46" who="Q5785982">
            <seg>
              Jo, till skillnad mot till exempel FN, OECD, Efta, Nordiska rådet
              och alla andra internationella organisationer är EU från början
              medvetet byggt på ett sådant sätt att det ska tåla kriser och
              nedgångsperioder. Ja, för att sammanbinda länderna inför den värsta
              krisen av alla tänkbara kriser, det vill säga hotet om ett nytt
              europeiskt krig. Det hotet är naturligtvis inte närvarande i dag,
              men de politiska stålbanden som skapades för att hålla samman
              länderna finns där alltjämt.
            </seg>
          </u>
          <u xml:id="i-8934e09413667897-52" prev="i-8934e09413667897-46" who="Q5785982">
            <seg>
              Pionjärerna från 1940- och 1950-talen, Jean Monnet, Robert Schuman
              och andra, konstruerade ett EU som skulle skydda medborgarna mot
              tvära kast och politisk oro. Det skulle vara baserat på urstarka
              institutioner, urstark byråkrati och bindande rättsgemenskap med
              överstatliga regler och en överstatlig domstol.
            </seg>
          </u>
          <u xml:id="i-8934e09413667897-53" prev="i-8934e09413667897-46" who="Q5785982">
            <seg>
              Tage Erlander, svensk socialdemokratisk statsminister 19461969,
              myntade på sin tid begreppet det starka samhället. Erlander tänkte
              då naturligtvis på Sverige. Det egendomliga är dock att Erlander
              och hans generation aldrig upptäckte att samma grundtanke, det
              vill säga behovet av ett samhälle med starka institutioner som
              skydd för medborgarna, också fanns i det då framväxande fredliga
              samarbetet på kontinenten. Att det starka samhällets och gemenskapens
              idé också fanns på kontinenten, praktiserades i Luxemburg och
              Bryssel och var en förutsättning för det nya Tyskland efter nazismen,
              skymdes sannolikt av den inledande konstruktionen med en kol-
              och stålkartell, den svenska neutralitetspolitiken och Sveriges
              orientering mot Storbritannien samt sist, men inte minst, den
              svenska socialdemokratins fördomsfulla syn på kontinentens kristdemokrater
              och liberaler.
            </seg>
          </u>
          <u xml:id="i-8934e09413667897-54" prev="i-8934e09413667897-46" who="Q5785982">
            <seg>
              Det starka samhället kan kanske någon tro vara ett svenskt politiskt
              begrepp, men det är också en kontinentaleuropeisk idé där den
              finns som den starka europeiska gemenskapen.
            </seg>
          </u>
          <u xml:id="i-8934e09413667897-55" prev="i-8934e09413667897-46" who="Q5785982">
            <seg>
              EU har alltså för sin funktion aldrig krävt att det i medlemsländerna
              alltid måste finnas kloka och dådkraftiga ledare som kan och vill
              utöva ett starkt ledarskap. Nej, pionjärerna tänkte snarare tvärtom,
              att organisationen ska kunna fungera även med en svag kommission,
              oeniga medlemsstater, oinspirerande regeringar och oinspirerande
              ministrar. Det var själva grunden att i just sådana krislägen
              skulle organisationen vara den räddande ängeln.
            </seg>
          </u>
          <u xml:id="i-8934e09413667897-56" prev="i-8934e09413667897-46" who="Q5785982">
            <seg>
              Människor och ledare är förgängliga. De kommer och går i historien.
              Men starka institutioner består. Så kan man sammanfatta den grundläggande
              idén om den starka europeiska gemenskapen. Som beskrivning av
              Europasamarbetet fungerar detta än i dag.
            </seg>
          </u>
          <u xml:id="i-8934e09413667897-57" prev="i-8934e09413667897-46" who="Q5785982">
            <seg>
              Det är också de starka institutionerna och rättsgemenskapen som
              efter Berlinmurens fall har gjort EU-medlemskap så oerhört eftersträvansvärt
              för länderna i Öst- och Centraleuropa, på Balkan och i Turkiet.
            </seg>
          </u>
          <u xml:id="i-8934e09413667897-58" prev="i-8934e09413667897-46" who="Q5785982">
            <seg>
              Det finns många internationella organisationer som arbetar med
              demokrati, mänskliga rättigheter, frihandel och ekonomiskt samarbete
              för att ta några frågor. Men det finns bara en enda organisation,
              EU, som har fått befogenheterna, institutionerna, byråkratin,
              till och med ett parlament, att också i praktiken säkra att dessa
              värden och mål kan uppnås. Det är just den skillnaden mellan EU
              och andra organisationer som gör EU så värdefullt, särskilt för
              Europas sämst ställda länder och sämst ställda människor. För
              de enskilda människorna i Europas fattigaste land, Moldavien,
              tror någon där att det är medlemskapet i FN som är det mest lockande,
              eller WTO, IMF eller ett frihandelsområde? Nej, det är EU de känner
              till, och det är i EU de vill att Moldavien ska bli medlem.
            </seg>
          </u>
          <u xml:id="i-8934e09413667897-59" prev="i-8934e09413667897-46" who="Q5785982">
            <seg>
              Just därför att EU är så urstarkt uppbyggt är EU illa sett av
              Europas nationalister och nostalgiker som kanske drömmer om 1960-
              och 1970-talen. I praktiken är Europa en världsdel, i deras synsätt,
              där varje land är sig självt nog, där solidariteten och ansvaret
              tar slut vid nationsgränsen, och där arbetsgivardevisen satsa
              på dig själv är den praktiska innebörden av politiken, vare sig
              vi talar om svenska Vänstern, Miljöpartiet, Junilistan eller EU-motståndare
              i största allmänhet.
            </seg>
          </u>
          <u xml:id="i-8934e09413667897-60" prev="i-8934e09413667897-46" who="Q5785982">
            <seg>
              Herr talman! Det är klart att det blir en ny EU-budget, men kanske
              inte nu i december. Tjänstehandelsdirektivet och tjänstehandeln
              ska jag återkomma till liksom arbetsvillkoren.
            </seg>
          </u>
          <u xml:id="i-8934e09413667897-61" prev="i-8934e09413667897-46" who="Q5785982">
            <seg>
              Det är klart att det blir ett nytt EU-fördrag. Tyskland kommer
              att dra i gång det arbetet igen 2007 när landet är ordförande
              i EU.
            </seg>
          </u>
          <u xml:id="i-8934e09413667897-62" prev="i-8934e09413667897-46" who="Q5785982">
            <seg>
              Och vad händer hösten 2009? Jo, då är Sverige ordförande i Europeiska
              unionen igen. Då, mina vänner, och förhoppningsvis redan nästa
              höst, ska Sverige med en alliansregering vid rodret driva en både
              engagerad och positiv EU- och Europapolitik.
            </seg>
          </u>
          <note type="speaker">
            Anf. 4 HOLGER GUSTAFSSON (kd):
          </note>
          <u xml:id="i-8934e09413667897-63" next="i-8934e09413667897-73" who="Q5777750">
            <seg>
              Herr talman! Dagens debatt handlar om aktuella frågor i EU-samarbetet.
              Det finns alltid många viktiga frågor som EU kan och bör lösa
              för medlemsstaterna, men vi kristdemokrater är allvarligt bekymrade
              över den brist på energi och visioner som det europeiska samarbetet
              visar upp för närvarande. Det förefaller att vara krypskyttarnas
              tid, de som vill punktera gemenskapens framtidsvisioner.
            </seg>
          </u>
          <u xml:id="i-8934e09413667897-64" prev="i-8934e09413667897-63" who="Q5777750">
            <seg>
              Ett samarbete som EU:s kräver ett momentum. Ett stillestånd är
              allvarligt därför att omvärlden ständigt befinner sig i en utveckling
              och pockar på gemensamma lösningar för vår del av världen.
            </seg>
          </u>
          <u xml:id="i-8934e09413667897-65" prev="i-8934e09413667897-63" who="Q5777750">
            <seg>
              Herr talman! Någon har tidigare jämfört EU:s utvecklingsprocess
              med en cykel: den måste alltid röra sig framåt för att fungera.
            </seg>
          </u>
          <u xml:id="i-8934e09413667897-66" prev="i-8934e09413667897-63" who="Q5777750">
            <seg>
              EU-cykeln rör sig visserligen framåt, men den utvecklar alltför
              lite energi. Den utvecklar varken vitt ljus framåt eller rött
              ljus bakåt. Både visionärerna och kritikerna tycks för närvarande
              sakna vägledning. Dessutom är det oklart vad resan framåt får
              kosta rent budgetekonomiskt. EU-cykeln kommer inte att välta eftersom
              vi har ett starkt behov av dess funktion, och den har många stödhjul.
            </seg>
          </u>
          <u xml:id="i-8934e09413667897-67" prev="i-8934e09413667897-63" who="Q5777750">
            <seg>
              Herr talman! Slut på travesteringen, men det ligger ett djupt
              allvar i min jämförelse. EU har problem att hålla den tätposition
              som medlemsländerna vill att EU ska ha. I stället slits unionens
              krafter itu av medlemsländernas egoistiska särintressen!
            </seg>
          </u>
          <u xml:id="i-8934e09413667897-68" prev="i-8934e09413667897-63" who="Q5777750">
            <seg>
              Den kristdemokratiska ideologin är gemenskapsbyggande och internationalistisk.
              Därför är det ingen slump att många av pionjärerna bakom EU-samarbetet
              var just kristdemokrater. De hade genomlevt två världskrig och
              upplevt krigets lidande och vanvett på nära håll. De insåg att
              Europas framtid måste bygga på fredlig konfliktlösning, demokratiskt
              styre och mänskliga rättigheter.
            </seg>
          </u>
          <u xml:id="i-8934e09413667897-69" prev="i-8934e09413667897-63" who="Q5777750">
            <seg>
              För att bära detta arv vidare behövs både effektivare beslutsregler
              och en kraftsamling kring den ekonomiska utvecklingen inom och
              kring unionen.
            </seg>
          </u>
          <u xml:id="i-8934e09413667897-70" prev="i-8934e09413667897-63" who="Q5777750">
            <seg>
              Herr talman! Det är bara några år sedan den svenska statsministern
              bar upp Europavisionen så kraftfullt att många trodde att han
              skulle bli Europeiska rådets första valda ordförande, men i dag
              har vi lyssnat till Sveriges Europaminister som mest verkar vara
              ansvarig för att genomföra en svensk nollvision för Sveriges EU-arbete!
            </seg>
          </u>
          <u xml:id="i-8934e09413667897-71" prev="i-8934e09413667897-63" who="Q5777750">
            <seg>
              Herr talman! Sverige behöver samlas kring en vision för EU-samarbetet.
              Det är ett samarbete som vi är gränslöst beroende av. EU har hittills
              tjänat oss väl genom att bevara freden, men i dag är de stora
              utmaningarna att förbättra miljön, att förhindra terrorismen,
              att bekämpa fattigdomen i och framför allt omkring unionen samt
              att bekämpa människo- och droghandel.
            </seg>
          </u>
          <u xml:id="i-8934e09413667897-72" prev="i-8934e09413667897-63" who="Q5777750">
            <seg>
              Herr talman! Vi ansvariga politiker borde leva med ett ständigt
              dåligt samvete tills vi har stoppat nöden hos de människor som
              drabbas av nutidens slavhandel med barn och kvinnor. Det handlar
              om konsekvenserna av pedofilnätverken som plågar vårt fria samhälle
              varje dag. Vi måste prioritera en intensifierad kamp mot människohandeln
              och pedofilnätverken. Årligen smugglas 700 000 kvinnor och barn
              till EU. Flertalet av dessa går en mycket osäker framtid till
              mötes. Ofta hamnar de på en illegal arbetsmarknad, men många tvingas
              till prostitution.
            </seg>
          </u>
          <u xml:id="i-8934e09413667897-73" prev="i-8934e09413667897-63" who="Q5777750">
            <seg>
              Kristdemokraterna vill införa stränga minimistraff för människohandel
              på gemenskapsnivå, just för att hindra internationella ligor att
              utnyttja skillnader i medlemsländernas straffskalor. Barn som
              kränks och exploateras av internationella barnpornografi- och
              pedofilnätverk måste få ett skydd av oss politiker. Polissamarbetet
              inom Europol, EU-ländernas gemensamma polisbyrå, måste därför
              stärkas så att dessa nätverk kan oskadliggöras. Detta är, mina
              vänner, vårt ansvar.
            </seg>
          </u>
          <note type="speaker">
            Anf. 5 SVEN-ERIK SJÖSTRAND (v):
          </note>
          <u xml:id="i-8934e09413667897-74" next="i-8934e09413667897-88" who="Q6179083">
            <seg>
              Herr talman! Att tillvarata hela EU:s potential heter kommissionens
              lagstiftnings- och arbetsprogram 2006. Programmet presenterades
              och debatterades vid Europaparlamentets session den 15 november.
              Debatten var, enligt rapport från riksdagens utsände, förhållandevis
              lam, och inläggen var ofta allmänt hållna. Nu får vi se hur vår
              debatt blir.
            </seg>
          </u>
          <u xml:id="i-8934e09413667897-75" prev="i-8934e09413667897-74" who="Q6179083">
            <seg>
              Detta arbetsprogram ska tydligen diskuteras i samtliga medlemsländers
              nationella parlament. Men några förslag till förändringar får
              ju inte de nationella parlamenten ta så långt sträcker sig inte
              demokratin utan det är EU-kommissionens tjänstemän som har ensamrätt
              på initiativ till lagar inom EU.
            </seg>
          </u>
          <u xml:id="i-8934e09413667897-76" prev="i-8934e09413667897-74" who="Q6179083">
            <seg>
              I början av sin mandatperiod fastställde kommissionen de viktigaste
              strategiska målen fram till slutet av detta årtionde. Målen anses
              fortfarande vara aktuella och ska även framöver utgöra kärnan
              i kommissionens arbete. Några nya fräscha idéer verkar inte finnas,
              utan det är mer det gamla vanliga, men det är klart att man kan
              säga något om dessa mål.
            </seg>
          </u>
          <u xml:id="i-8934e09413667897-77" prev="i-8934e09413667897-74" who="Q6179083">
            <seg>
              Välstånd: Här sägs det att 2006 kommer att vara ett avgörande
              år för att gå från ord till handling i enlighet med Lissabonstrategin
              för tillväxt och sysselsättning och att EU måste främja ett klimat
              i vilket medborgare och företag kan uppnå sin fulla potential.
            </seg>
          </u>
          <u xml:id="i-8934e09413667897-78" prev="i-8934e09413667897-74" who="Q6179083">
            <seg>
              Vi pratar här om den europeiska sociala modellen, och här är
              det med all säkerhet bättre att försöka utveckla den europeiska
              modellen mer till att likna den nordiska välfärdsmodellen, inte
              att, som nu, mer titta på den amerikanska och försöka kopiera
              den.
            </seg>
          </u>
          <u xml:id="i-8934e09413667897-79" prev="i-8934e09413667897-74" who="Q6179083">
            <seg>
              Hållbar tillväxt och det sociala perspektivet har inte prioriterats
              när det gäller Lissabonprocessen, utan det har mest varit vackra
              ord. Och hur är det egentligen med jämställdhetsarbetet när det
              gäller Lissabonprocessen? Göran Persson lovade att ta itu med
              detta. Kan inte vice statsministern berätta hur det fortskrider
              och vilka framsteg som har gjorts? Detta var väl ett av de mest
              prioriterade områdena, men informationen kring allt det som ska
              göras för att öka jämställdheten tycks inte nå ut. Eller är det
              kanske så att det inte görs något?
            </seg>
          </u>
          <u xml:id="i-8934e09413667897-80" prev="i-8934e09413667897-74" who="Q6179083">
            <seg>
              I arbetsprogrammet skriver man att innebörden av solidaritet
              är att utveckla en sammanhållen union, som erkänner att den har
              ett gemensamt ansvar och förstärker välståndet. Solidaritet kräver
              också att vi arbetar tillsammans för att ta oss an utmaningar
              på lång sikt, och här ger man exempel på demografiska förändringar
              och klimatfrågor.
            </seg>
          </u>
          <u xml:id="i-8934e09413667897-81" prev="i-8934e09413667897-74" who="Q6179083">
            <seg>
              Vissa meningar i detta arbetsprogram kunde vara hämtade ur mitt
              partis, Vänsterpartiets, partiprogram. Man säger att solidaritet
              och social rättvisa är avgörande för hur EU fungerar. Det gäller
              att främja livskvalitet och erkänna att det finns områden för
              vilka vi har ett gemensamt ansvar, som till exempel miljön.
            </seg>
          </u>
          <u xml:id="i-8934e09413667897-82" prev="i-8934e09413667897-74" who="Q6179083">
            <seg>
              Kommissionen följer inte ens sitt eget program. För bara några
              veckor sedan beslöt EU-kommissionen att tillåta flamskyddsmedlet
              deka-BDE. Beslutet togs trots att det finns en rad varningstecken
              som tyder på att medlet kan medföra hälsorisker och att det ackumuleras
              i kroppen. Kommissionens beslut togs trots att EU-parlamentet
              och ministerrådet tidigare har beslutat att ämnet ska fasas ut.
              Beslutet togs trots att det finns mindre farliga flamskyddsmedel
              som alternativ.
            </seg>
          </u>
          <u xml:id="i-8934e09413667897-83" prev="i-8934e09413667897-74" who="Q6179083">
            <seg>
              I en annan mycket viktig miljöfråga, Reach, alltså EU:s nya kemikalielagstiftning,
              har kommissionen i sista stund försökt försämra det förslag som
              man själv lade fram för flera år sedan. Det är något som är mycket
              ovanligt.
            </seg>
          </u>
          <u xml:id="i-8934e09413667897-84" prev="i-8934e09413667897-74" who="Q6179083">
            <seg>
              Dessa beslut är bara två exempel på en ny trend. Den EU-kommission
              som har suttit i drygt ett år saknar nästan helt ambitioner på
              miljöområdet. Däremot tycks den mycket gärna lyssna på storindustrin
              när den kräver att förslag ska försvagas eller stoppas. Och någon
              förändring av detta tror jag inte att det blir 2006 trots välformulerade
              ord.
            </seg>
          </u>
          <u xml:id="i-8934e09413667897-85" prev="i-8934e09413667897-74" who="Q6179083">
            <seg>
              Hur blir det med klimatfrågan? Det är mycket troligt att dessa
              förslag kommer att urvattnas och försvagas, som en hel del av
              förslagen till handlingsplaner på miljöområdet tyvärr har gjort.
              För miljöns skull hoppas jag att jag har fel, men med den verklighet
              som vi ser går det inte att ha några högre förväntningar.
            </seg>
          </u>
          <u xml:id="i-8934e09413667897-86" prev="i-8934e09413667897-74" who="Q6179083">
            <seg>
              Tyvärr är det så att kommissionen alltmer får karaktären av en
              beställarorganisation för storkapitalets lobbyister som flockas
              i Bryssel. Pengar och tillväxt blir viktigare än folkhälsa och
              en giftfri miljö.
            </seg>
          </u>
          <u xml:id="i-8934e09413667897-87" prev="i-8934e09413667897-74" who="Q6179083">
            <seg>
              Nu är det inte bara en högermajoritet i kommissionen. Den nya
              majoriteten lutar åt höger även i parlamentet, och där blir det
              säkert också allt svårare att få igenom progressiva beslut när
              det gäller till exempel miljön.
            </seg>
          </u>
          <u xml:id="i-8934e09413667897-88" prev="i-8934e09413667897-74" who="Q6179083">
            <seg>
              När det gäller social rättvisa och de fina målen är tjänstedirektivet
              ett känsligt område. Men samtidigt tror jag att kommissionären
              för inre marknaden är mycket nöjd just nu, när principen om ursprungsland
              fick stöd av en majoritet i parlamentets utskott för den inre
              marknaden i tisdagens omröstning. Principen, den mest kontroversiella
              delen i EU-kommissionens utgångsförslag till tjänstedirektiv,
              innebär enkelt uttryckt att ett företag som erbjuder tjänster
              inom EU ska få göra det enligt de villkor som råder i företagets
              hemland. Och visst kan vi här få se en social dumpning.
            </seg>
          </u>
          <note type="speaker">
            Anf. 6 AGNE HANSSON (c):
          </note>
          <u xml:id="i-8934e09413667897-89" next="i-8934e09413667897-104" who="Q4692974">
            <seg>
              Herr talman! EU har just nått en av sina största framgångar någonsin,
              att lyckas ena och hela Europa. När de före detta kommunistländerna
              i öst blev medlemmar i unionen öppnade Europas länder gränserna
              mot varandra för första gången sedan 1939. Ändå talar många om
              att EU är i kris.
            </seg>
          </u>
          <u xml:id="i-8934e09413667897-90" prev="i-8934e09413667897-89" who="Q4692974">
            <seg>
              Som svar på krisen sjösatte kommissionen i fredags sin plan D,
              för demokrati, dialog och debatt. Och visst behöver EU både demokrati,
              dialog och debatt. Men vad unionen framför allt behöver är tydligt
              ledarskap och handling. EU:s ledare måste tala om vilken färdriktning
              unionen ska ha och bevisa att unionen kan leverera resultat.
            </seg>
          </u>
          <u xml:id="i-8934e09413667897-91" prev="i-8934e09413667897-89" who="Q4692974">
            <seg>
              Sveriges regerings Europaminister har här hållit ett anförande
              som saknar varje vision om Europa. En kommitté ska föra debatten.
              Vad duckar regeringen för i EU-arbetet? Det är dags att ta ledarskapet.
            </seg>
          </u>
          <u xml:id="i-8934e09413667897-92" prev="i-8934e09413667897-89" who="Q4692974">
            <seg>
              Det är en ynkedom att Europas kris handlar om bristande ledarskap.
              Europas utmaningar är större och viktigare än så.
            </seg>
          </u>
          <u xml:id="i-8934e09413667897-93" prev="i-8934e09413667897-89" who="Q4692974">
            <seg>
              Unionen måste bli bättre på att lösa de stora utmaningarna och
              sluta lägga sig i frågor som de enskilda länderna sköter bättre
              själva. EU måste bli smalare men vassare. Unionen måste sluta
              lova att lösa problem som inte är unionens problem. Det är inte
              EU som ska ordna fram jobb och trygghet. EU:s uppgift ska främst
              vara att undanröja regler och system som hindrar Europa från att
              vara konkurrenskraftigt. Då kommer jobben och med dem tryggheten.
            </seg>
          </u>
          <u xml:id="i-8934e09413667897-94" prev="i-8934e09413667897-89" who="Q4692974">
            <seg>
              Att ge de före detta kommunistiska länderna i öst medlemskap
              i EU var Europas senaste stora utmaning. Det är dags för en ny
              utmaning.
            </seg>
          </u>
          <u xml:id="i-8934e09413667897-95" prev="i-8934e09413667897-89" who="Q4692974">
            <seg>
              Min och Centerpartiets dröm är att EU blir världsledande inom
              grön industripolitik.
            </seg>
          </u>
          <u xml:id="i-8934e09413667897-96" prev="i-8934e09413667897-89" who="Q4692974">
            <seg>
              Europa står år 2005 inför två enorma problem. Det ena är den
              låga ekonomiska tillväxten och den oroande arbetslösheten. Det
              andra är klimatförändringarna, den tilltagande miljöförstöringen
              och en ohållbar situation inom energisektorn.
            </seg>
          </u>
          <u xml:id="i-8934e09413667897-97" prev="i-8934e09413667897-89" who="Q4692974">
            <seg>
              Det är här Europas medborgare förväntar sig att unionen ska leverera.
              Det är dags att se miljöutmaningen som ett sätt att skapa arbetstillfällen.
              Det är dags att vi förstår att en grön industripolitik i framtiden
              kommer att vara den största konkurrensfördel vi kan ha i Sverige
              och i Europa.
            </seg>
          </u>
          <u xml:id="i-8934e09413667897-98" prev="i-8934e09413667897-89" who="Q4692974">
            <seg>
              För fem år sedan kom Europas ledare fram till ett samarbete för
              jobb och tillväxt, den så kallade Lissabonstrategin, som här har
              nämnts. Men inte mycket har hänt. Lissabonstrategin har främst
              handlat om att jämföra data. Vi har från Sverige infört miljöpolitiken
              i Lissabonstrategin, säger Bosse Ringholm, men faktum är att man
              har prioriterat bort miljöfrågorna och energifrågorna i handlingsprogrammet
              för 2006. Och kommissionen väljer att fokusera än mer på samma
              strategi. Centerpartiet ser en stor fara i ett sådant synsätt.
              Tillväxt måste också byggas på en socialt och miljömässigt hållbar
              grund.
            </seg>
          </u>
          <u xml:id="i-8934e09413667897-99" prev="i-8934e09413667897-89" who="Q4692974">
            <seg>
              Om vi ska få fart på Lissabonstrategin krävs en storsatsning
              just inom den miljömässigt hållbara utvecklingen. Det är den stora
              tillväxtsektorn. Låt oss börja med att så långt det går göra oss
              fria från oljeberoendet! Vårt beroende av olja är en stor risk
              för miljön, ekonomin och säkerheten i Europa.
            </seg>
          </u>
          <u xml:id="i-8934e09413667897-100" prev="i-8934e09413667897-89" who="Q4692974">
            <seg>
              Det är en stor risk för miljön, eftersom utsläppen av växthusgaser
              är ett av de största hoten mot mänskligheten. Vi har redan sett
              prov på vilken enorm skada uppvärmningen orsakar. Stormen Gudrun
              kommer att upplevas som en västanfläkt i jämförelse med vad vi
              kommer att få uppleva om uppvärmningen får fortgå.
            </seg>
          </u>
          <u xml:id="i-8934e09413667897-101" prev="i-8934e09413667897-89" who="Q4692974">
            <seg>
              Det är en stor risk för ekonomin, eftersom stigande oljepriser
              hindrar ekonomisk tillväxt och gör sårbarheten i ekonomin stor.
            </seg>
          </u>
          <u xml:id="i-8934e09413667897-102" prev="i-8934e09413667897-89" who="Q4692974">
            <seg>
              Det är en stor risk för säkerheten, eftersom merparten av all
              olja i dag produceras i de mest instabila regionerna i världen,
              Mellanöstern och Ryssland. Oljan har därmed blivit krutdurken
              i en instabil värld.
            </seg>
          </u>
          <u xml:id="i-8934e09413667897-103" prev="i-8934e09413667897-89" who="Q4692974">
            <seg>
              Transportsektorn står för en ansenlig del av utsläppen av växthusgaser.
              Samtidigt kan vi inte blunda för att vi i Europa är beroende av
              transporter. Det är alltså inte transporterna som ska upphöra
              utan drivmedlen som ska bytas ut.
            </seg>
          </u>
          <u xml:id="i-8934e09413667897-104" prev="i-8934e09413667897-89" who="Q4692974">
            <seg>
              Det är hög tid att göra EU smalare och vassare, att satsa på
              breda övergripande frågor och lämna de snäva detaljerna till medlemsländerna
              själva. Då får vi effektivitet och en union som kan leverera resultat.
            </seg>
          </u>
          <note type="speaker">
            Anf. 7 ULF HOLM (mp):
          </note>
          <u xml:id="i-8934e09413667897-105" next="i-8934e09413667897-113" who="Q520956">
            <seg>
              Herr talman! Det är trevligt att se EU-ministern i EU-debatten
              här i riksdagen i dag. EU-ministern började med tio år med svenskt
              EU-medlemskap. Mycket har hänt, och det var ungefär det vi sade
              från Miljöpartiets sida inför EU-förhandlingarna. Det mest sanna
              som EU-förespråkare säger är att EU är en process. Frågan är då
              åt vilket håll EU går. Det är här bakslag efter bakslag har hamnat
              på Sveriges bord.
            </seg>
          </u>
          <u xml:id="i-8934e09413667897-106" prev="i-8934e09413667897-105" who="Q520956">
            <seg>
              EU-ministern förde fram att inflytandet under de tio åren varit
              stort. Sverige har fått igenom många viktiga punkter som kampen
              mot arbetslöshet och jämställdhet. Men frågan är om det inte är
              vårt arbete här i riksdagen som mycket ligger till grund för det.
              Det är den ekonomiska politik som fastslås här i riksdagen och
              som i samarbetet mellan Socialdemokraterna, Vänstern och Miljöpartiet
              drivs för att skapa fler jobb. Det är de besluten vi tar här.
              EU har inte varit till fördel utan tvärtom en nackdel i detta
              arbete i många av de punkter som i dag finns på bordet.
            </seg>
          </u>
          <u xml:id="i-8934e09413667897-107" prev="i-8934e09413667897-105" who="Q520956">
            <seg>
              Vi har fått bakslag. Det handlar om drogpolitiken. Senast i dag
              kom rapporten att narkotikan flödar än mer inom EU och till Sverige.
              Det har handlat om alkoholpolitiken, där vi har stora problem
              med alkoholflödet genom att EU tvingar oss till att ha öppna gränser
              där man får ta in i princip hur mycket som helst för eget bruk.
              Var försvann den aktiva alkohol- och narkotikapolitiken som man
              lovade så vitt och brett för tio år sedan?
            </seg>
          </u>
          <u xml:id="i-8934e09413667897-108" prev="i-8934e09413667897-105" who="Q520956">
            <seg>
              Argumentet för att vara med i EU var att vi ska påverka. Hur
              mycket har då regeringen påverkat? Hur många gånger har regeringen
              lagt in veto under ett ministerrådsmöte för att försöka stoppa
              någonting som går emot Sveriges politik eller ståndpunkt? Inte
              en enda gång. Inte en enda gång har man tagit i ordentligt och
              sagt att det är en viktig fråga för Sverige.
            </seg>
          </u>
          <u xml:id="i-8934e09413667897-109" prev="i-8934e09413667897-105" who="Q520956">
            <seg>
              I stället sitter man och väntar in EU-beslut som kan komma någon
              gång i framtiden. Det gäller till exempel den aktiva kemikalielagstiftningen,
              där vi nu har väntat in ett beslut på EU-nivå där det tyvärr verkar
              som att det blir en backlash för en bra kemikaliepolitik. Margot
              Wallströms förslag som EU-kommissionär för några år sedan var
              bra, men nu har det processats i EU och verkar komma ut som en
              halvprodukt som inte leder framåt samtidigt som enskilda EU-länder
              faktiskt har väntat med att införa en strängare kemikalielagstiftning
              med hänvisning till EU-arbetet.
            </seg>
          </u>
          <u xml:id="i-8934e09413667897-110" prev="i-8934e09413667897-105" who="Q520956">
            <seg>
              Sverige tar inte heller initiativ till att vi ska införa märkning
              av hund- och kattskinn som kommer från Asien till EU med argumentet
              att vi väntar in ett EU-beslut. Då kan inte vi ta ett eget beslut
              här i riksdagen så länge, utan vi får se vad som händer. Detta
              eviga väntande på EU! Vi måste kunna föra en aktiv politik framåt
              också.
            </seg>
          </u>
          <u xml:id="i-8934e09413667897-111" prev="i-8934e09413667897-105" who="Q520956">
            <seg>
              På miljöområdet framställs fortfarande EU som en miljöorganisation,
              samtidigt som Sverige aktivt driver på för att tillåta GMO-produkter.
              Några länder i EU ville för några veckor sedan stoppa en GMO-produkt.
              Vilken sida stod Sverige på? Inte på den som ville stoppa GMO:n,
              utan på den som ville tillåta den och därmed tvinga några EU-länder
              till att införa GMO-produkter fast de inte ville det. Det är en
              teknisk fråga, men det bevisar att det är långt mellan ord och
              handling när det gäller vad regeringen säger här hemma och vad
              den i praktiken driver i EU-samarbetet.
            </seg>
          </u>
          <u xml:id="i-8934e09413667897-112" prev="i-8934e09413667897-105" who="Q520956">
            <seg>
              Jag kan hålla med flera av föregående talare. Sverige måste bli
              en mer aktiv röst i EU-politiken, inte bara i Sverige utan framför
              allt i EU. Det är där vi skulle använda medlemskapet. Jag gillar
              inte Sveriges EU-medlemskap, men så länge vi är medlemmar måste
              vi aktivt utnyttja möjligheterna till en bättre miljöpolitik.
              Jag vet att motståndet från vissa EU-länder är hårt när det gäller
              kampen mot klimatförändringarna, att vi ska ha fler förnyelsebara
              energikällor och så vidare, men Sverige måste då använda sin kraft
              och sitt veto på EU-toppmötena för att lägga mer tyngd vid de
              här frågorna. Det klarar regeringen inte riktigt av.
            </seg>
          </u>
          <u xml:id="i-8934e09413667897-113" prev="i-8934e09413667897-105" who="Q520956">
            <seg>
              Sedan kommer det bittra markeringar, både i EU-kommissionens
              papper och i Sveriges arbetsprogram för EU nästa år gällande EU-konstitutionen.
              Det är tårar som faller, enligt Bosse Ringholm. Det stoppar upp
              en process. EU-kommissionen gråter också nästan tårar. Men se
              möjligheterna i stället! EU-konstitutionen har inte EU-folkets
              stöd. Vi behöver ett alleuropeiskt samarbete, men vi måste ha
              ett annat samarbete än det som EU-konstitutionen plockade fram.
              Ta möjligheten! Ta initiativet till en bredare debatt om ett alleuropeiskt
              samarbete och ett annat EU nu när EU-konstitutionen har fallit!
              Jag önskar att regeringen med Bosse Ringholm i spetsen kan ta
              initiativ till en sådan process här i riksdagen i dag.
            </seg>
          </u>
          <note type="speaker">
            Anf. 8 Vice statsminister BOSSE RINGHOLM (s):
          </note>
          <u xml:id="i-8934e09413667897-114" next="i-8934e09413667897-120" who="Q321595">
            <seg>
              Herr talman! Lars Lindblad tyckte att regeringen hade en oklar
              position när det gällde tjänstedirektivet. Jag undrar var han
              har varit under debatten, eftersom han inte uppfattat den mycket
              tydliga linje som Socialdemokraterna och regeringen har drivit
              när det gäller tjänstedirektivet.
            </seg>
          </u>
          <u xml:id="i-8934e09413667897-115" prev="i-8934e09413667897-114" who="Q321595">
            <seg>
              Vi tycker att det är bra om man kan åstadkomma ett tjänstedirektiv
              för ökad handel av tjänster, naturligtvis. Men vi är väldigt tydliga
              med att det ska handla om att vi också ska värna den svenska arbetsrätten,
              vårt välfärdssamhälle, våra miljöregler och sociala hänsyn. Det
              är sådana viktiga politiska krav som måste finnas i ett tjänstedirektiv.
            </seg>
          </u>
          <u xml:id="i-8934e09413667897-116" prev="i-8934e09413667897-114" who="Q321595">
            <seg>
              Vi vet ju att Moderaterna oftast talar om att det är andra saker
              som ska känneteckna svensk politik och som ska hämtas från Europa.
              Ofta talar Moderaterna om att vi ska gå ned till en genomsnittlig
              europeisk skattenivå. Det innebär alltså att vi skulle ha 250
              miljarder kronor mindre i skatteintäkter. Det är klart att med
              ett sådant Genomsnitts-Europa som Moderaterna drömmer om får vi
              också högre arbetslöshet, sämre offentliga finanser, sämre sociala
              trygghetssystem, mindre jämställdhet, och vi måste sänka miljöambitionerna
              rätt ordentligt. Det är här skiljelinjen går mellan oss socialdemokrater
              och de borgerliga när det gäller synen på hur EU ska utvecklas
              och framför allt synen på hur vi vill att de frågor som vi tycker
              är viktiga kollektivavtal, arbetsrättslagstiftning och annat också
              ska prägla ett tjänstedirektiv.
            </seg>
          </u>
          <u xml:id="i-8934e09413667897-117" prev="i-8934e09413667897-114" who="Q321595">
            <seg>
              Vi socialdemokrater vill föra ut Sveriges goda sidor i Europa;
              den höga sysselsättningen, bra välfärd och en bra miljöpolitik
              som ligger i framkant. Moderaterna vill föra in Europas dåliga
              sidor i Sverige; lägre skatter och därmed sämre välfärd, större
              klyftor och minskade ambitioner i miljöpolitiken. Vi socialdemokrater
              vill att Sverige ska vara ett föredöme i EU-samarbetet. Den svenska
              högern vill i stället att Sverige ska vara ett genomsnittsland.
              Det är där skiljelinjen går politiskt.
            </seg>
          </u>
          <u xml:id="i-8934e09413667897-118" prev="i-8934e09413667897-114" who="Q321595">
            <seg>
              Jag förstår att Lars Lindblad drömmer sig tillbaks till den kristdemokratiska
              förbundskanslern Helmut Kohls tid på 80-talet och i början på
              90-talet. Men det var en tid då EU inte ägnade sig åt arbetslöshetsbekämpning.
              Det goda med det tyska regeringsskiftet 1998, när EU och Tyskland
              blev befriade från Helmut Kohl, var att det blev en möjlighet
              att bedriva en ordentlig antiarbetslöshetspolitik, en politik
              för sysselsättning, när det väl blev så att de tyska Kristdemokraterna
              inte längre fick styra i Tyskland från 1998 och framåt.
            </seg>
          </u>
          <u xml:id="i-8934e09413667897-119" prev="i-8934e09413667897-114" who="Q321595">
            <seg>
              Det sägs både från Lars Lindblad och från Agne Hansson att det
              saknas visioner. Jag tycker att det är djupt orättvist, därför
              att EU har satt upp visioner i Lissabonprocessen fram till 2010,
              som vi inte minst från svensk sida har värnat om och arbetat hårt
              för. Det handlar om en massa olika visioner på sysselsättningsområdet,
              miljöområdet, det sociala området och så vidare. Visionerna står
              ju inte bara för sig, utan vi har ju exempelvis åstadkommit 6
              miljoner nya jobb i Europa sedan beslutet togs om Lissabonprocessen.
              Det visar att det inte bara handlar om att besluta om visioner.
              Det handlar också om att genomföra någonting praktiskt.
            </seg>
          </u>
          <u xml:id="i-8934e09413667897-120" prev="i-8934e09413667897-114" who="Q321595">
            <seg>
              Jag vill till sist gärna säga till Agne Hansson, som drömmer
              om en grön industripolitik, att de borgerliga och Agne Hanssons
              partivänner i Europaparlamentet väl inte har varit de som i första
              hand har slagits för en grön kemikaliepolitik, en grön industripolitik.
              Det har snarare varit så att de har motsatt sig många av de idéer
              som Margot Wallström och andra socialdemokrater har arbetat för
              i EU. Så jag tror att Agne Hansson har en del att göra på hemmaplan,
              bland sina borgerliga fränder i Europaparlamentet, om ni ska kunna
              komma fram till en grön industripolitik.
            </seg>
          </u>
          <note type="speaker">
            Anf. 9 LARS LINDBLAD (m):
          </note>
          <u xml:id="i-8934e09413667897-121" next="i-8934e09413667897-128" who="Q5954253">
            <seg>
              Herr talman! Nog var vi många som såg gnistan i Europaministerns
              ögonvrå nu, men det var ju när han gick in på den nationella debatten.
              Den europeiska debatten berör han inte särskilt mycket. Det är
              ganska spännande, tycker jag. I och för sig nämnde han tjänstedirektivet,
              så låt oss ta den diskussionen igen.
            </seg>
          </u>
          <u xml:id="i-8934e09413667897-122" prev="i-8934e09413667897-121" who="Q5954253">
            <seg>
              Sveriges regering är nämligen inte ensam i Europa om att se problemen
              med tjänstedirektivet. Just nu behandlas detta tjänstedirektiv
              i Europaparlamentet, och beslut har fattats i utskottet för inre
              marknadsfrågor. Man har nu tagit ett första steg mot en första
              behandling av direktivet, vilket är bra. Det tror jag att vi alla
              tycker är bra. Det tyckte även Europaministern. Men vi kan nu
              konstatera att det är en huggsexa om antalet undantag från direktivet.
              I parlamentet säger man att man ska undanta hälsa, sociala tjänster,
              transporttjänster, vattentjänster, audiovisuella frågor, banktjänster,
              spel och lotterier.
            </seg>
          </u>
          <u xml:id="i-8934e09413667897-123" prev="i-8934e09413667897-121" who="Q5954253">
            <seg>
              När vi sedan dessutom för in den här diskussionen bland medlemsländerna
              kan man fråga sig vilka nya undantag medlemsländerna vill ha,
              det vill säga: Vad är det för tjänstedirektiv vi vill ha? Bryr
              sig regeringen om hur det ska gå egentligen, eller är jakten efter
              de nationella valfrågorna så oerhört mycket viktigare än tjänstedirektivets
              utgång?
            </seg>
          </u>
          <u xml:id="i-8934e09413667897-124" prev="i-8934e09413667897-121" who="Q5954253">
            <seg>
              Jag kan också nämna att när EU-nämnden befann sig i London och
              besökte det brittiska ordförandeskapet, mötte vi den socialdemokratiske,
              alltså Labours arbetsmarknadsminister. Jag kan tala om för Europaministern
              att han såg ut som en fågelholk när Bosse Ringholms partikolleger
              tog upp att det är så oerhört viktigt för oss att ha kvar våra
              kollektivavtal och att vi därför är skeptiska mot tjänstedirektivet.
              Det här är en minister som har lång erfarenhet av facklig verksamhet,
              och han förstod inte vad ni pratade om. Han såg inga konflikter
              här. Så låt oss fortsätta den diskussionen mer i detalj så småningom.
            </seg>
          </u>
          <u xml:id="i-8934e09413667897-125" prev="i-8934e09413667897-121" who="Q5954253">
            <seg>
              Herr talman! Jag talade i mitt inledningsanförande om att EU:s
              framtid är oklar och att det därför behövs ett aktivt Sverige
              i de diskussionerna. Jag vill därför återkomma till att jag är
              mycket bekymrad över regeringens sätt att bedriva EU-arbetet.
              Jag är fundersam över hur regeringen bygger sina allianser. Tidigare
              har jag fört diskussioner med regeringsföreträdare om att Sverige
              så tydligt inriktat sitt samarbete på gamla medlemsländer som
              Frankrike och Tyskland.
            </seg>
          </u>
          <u xml:id="i-8934e09413667897-126" prev="i-8934e09413667897-121" who="Q5954253">
            <seg>
              Min åsikt är att ett tydligare engagemang för att samordna sig
              med de övriga nordiska länderna, och inte minst med de baltiska
              länderna, inom ramen för EU-samarbetet är något som skulle behövas.
              Men det har inte direkt varit regeringens fokus. Jag blir därför
              ännu mer bekymrad över att regeringen verkar missköta sina kontakter
              med till exempel Tyskland. Låt mig ta ett exempel.
            </seg>
          </u>
          <u xml:id="i-8934e09413667897-127" prev="i-8934e09413667897-121" who="Q5954253">
            <seg>
              Efter det tyska valet var statsminister Göran Persson otroligt
              snabb. Redan den 18 september utbrast han att han var glad att
              Gerhard Schröder har erbjudit sig att själv leda en kommande tysk
              regering. Det känns naturligt efter detta valresultat. Det var
              en slutsats som denna vecka visat sig förödande felaktig. Om jag
              är rätt underrättad finns Sverige inte med bland de prioriterade
              länder som Tysklands nya kvinnliga förbundskansler Angela Merkel
              ska besöka. Så min fråga till Europaministern är: Vilka länder
              är Sveriges vänner i EU i dag?
            </seg>
          </u>
          <u xml:id="i-8934e09413667897-128" prev="i-8934e09413667897-121" who="Q5954253">
            <seg>
              För att fortsätta resonemanget handlar väldigt mycket, för att
              nå framgång i det europeiska arbetet, om att bygga just strategiska
              allianser. Det borde ju rimligen vara en Europaministers mer grundläggande
              uppgifter. Så jag skulle vilja ställa en fråga till Europaministern:
              Vilka länders huvudstäder har Europaministern besökt under det
              senaste året i syfte att hitta strategiska allianser?
            </seg>
          </u>
          <note type="speaker">
            Anf. 10 CARL B HAMILTON (fp):
          </note>
          <u xml:id="i-8934e09413667897-129" next="i-8934e09413667897-134" who="Q5785982">
            <seg>
              Herr talman! Kunde jag väcka misstroendevotum på grund av bristande
              Europakunskap skulle jag yrka på det efter att ha hört Sveriges
              Europaminister säga att Tyskland befriades från Helmut Kohl 1998.
              Det är ju en oförskämdhet som jag tror saknar motstycke i svenska
              Europadebatter i denna kammare. Han är en person som hade visionen
              att se att man måste acceptera att Östtyskland skulle tas in i
              Västtyskland och bli ett stort gemensamt Tyskland, mot franskt
              och brittiskt motstånd och med amerikanskt gillande. Att Bosse
              Ringholm inte har fattat denne Helmut Kohls historiska storhet
              är otroligt genant. Nu får han hjälp här med historiekunskaperna
              av sin medarbetare, ser jag, och det kanske är bra.
            </seg>
          </u>
          <u xml:id="i-8934e09413667897-130" prev="i-8934e09413667897-129" who="Q5785982">
            <seg>
              Det var en stor framgång en gång i Europaparlamentet när tjänstehandelsdirektivet,
              inklusive ursprungslandsprincipen, passerade i utskottet för inre
              marknadsfrågor. Men det pågår i Sverige en bluffkampanj mot detta
              direktiv och inte minst ursprungslandsprincipen.
            </seg>
          </u>
          <u xml:id="i-8934e09413667897-131" prev="i-8934e09413667897-129" who="Q5785982">
            <seg>
              LO och regeringen påstår att kollektivavtalen är hotade. Hotade
              av vem? Av Ulf Holm, Holger Gustafssons parti, Moderaterna? Det
              finns inga texter, inte kongressbeslut, inga motioner i riksdagen
              om att de här partierna eller några andra partier i Sveriges riksdag
              vill avskaffa kollektivavtalen. Det är ingen fråga. Det är en
              fråga endast för er därför att ni använder det för att mobilisera
              LO och förbunden i valrörelsen.
            </seg>
          </u>
          <u xml:id="i-8934e09413667897-132" prev="i-8934e09413667897-129" who="Q5785982">
            <seg>
              Arbetsvillkor, social dumpning, ja, tillåt mig 20 sekunders undervisning.
              Jag ser att ministern får hjälp igen från medarbetaren. Permanent
              anställda i ett annat land som kommer till Sverige lyder under
              svenska arbetsvillkor och kollektivavtal, hela rubbet. Är man
              här temporärt skyddas man av utstationeringsdirektivet, som har
              en kärna av tvingande regler för minimiskydd och som ska följas
              av värdlandet, i detta fall Sverige beträffande arbetskraften
              från Lettland. I själva verket skyddar utstationeringsdirektivet
              personer som kommer från andra länder mot att facket och arbetsgivarna
              överenskommer om att de som kommer från andra länder ska ha lägre
              lön. Det är faktiskt ett skydd mot ett fackligt övergrepp. Det
              är ett EG-direktiv. Här hemma får vi höra bluffar och LO, som
              slarvar med sanningen om vad som faktiskt hände i Vaxholm och
              som talar om ordning och reda på arbetsmarknaden när det var LO
              själv som bröt mot de grundläggande reglerna.
            </seg>
          </u>
          <u xml:id="i-8934e09413667897-133" prev="i-8934e09413667897-129" who="Q5785982">
            <seg>
              Jag ska ta mig an också Ulf Holm. Det är så otroligt genant och
              pinsamt när du står här och lamenterar gentemot vice statsministern
              om att det inte läggs in tillräckligt många veton för att skydda
              miljön. Hade du fått din politik genomförd hade vi aldrig ens
              kunnat sitta där och ha en potentiell möjlighet att utöva vetorätt.
              Enligt er politik skulle Sverige inte vara med i EU. Det är er
              vision. Det hänger inte ihop. Det här ständiga klankandet på att
              Sverige inte har tillräckligt inflytande faller platt därför att
              er politik går ut på att Sverige skulle stå vid sidan om, sitta
              på läktaren och titta på medan andra länder fattar beslut. Sverige
              skulle då ha absolut noll inflytande och noll inflytande på kemikalielagstiftningen,
              Reach. Den backlash som Ulf Holm talar om hade bara varit någonting
              att titta på.
            </seg>
          </u>
          <u xml:id="i-8934e09413667897-134" prev="i-8934e09413667897-129" who="Q5785982">
            <seg>
              Nej, sluta med det där. Ansök i stället om medlemskap i den europeiska
              unionen även för Miljöpartiets räkning.
            </seg>
          </u>
          <note type="speaker">
            Anf. 11 HOLGER GUSTAFSSON (kd):
          </note>
          <u xml:id="i-8934e09413667897-135" next="i-8934e09413667897-143" who="Q5777750">
            <seg>
              Herr talman! Jag hoppas verkligen för Sveriges skull att både
              svenska och internationella medier har stängt av den här kammarsändningen
              ett ögonblick och ägnar sig åt kaffedrickande så att man inte
              hörde vad vice statsministern och Europaministern sade här förut
              att Tyskland och EU befriades från Helmut Kohl. Att denna person
              som symboliserade det största fredsprojektet någonsin i Europa
              ska få ett sådant tilltal av vår vice statsminister är ynkedoms
              ynkedom.
            </seg>
          </u>
          <u xml:id="i-8934e09413667897-136" prev="i-8934e09413667897-135" who="Q5777750">
            <seg>
              Vi har inte bara mött en trött EU-minister utan en förvirrad
              minister, och vi möter hans kolleger från Vänsterpartiet och Miljöpartiet
              som sätter sig på bakhasorna och åker efter regeringskollegan.
              Miljöpartiet tycker att EU åtminstone skulle ha haft rollen att
              märka hund- och kattskinn då vi står inför en klimatförändring
              som vi behöver hantera.
            </seg>
          </u>
          <u xml:id="i-8934e09413667897-137" prev="i-8934e09413667897-135" who="Q5777750">
            <seg>
              Har någon sett visionen från regeringen eller ens en kortsiktig
              handlingsplan för vad man ska göra i arbetet med EU? Vi borde
              här i dag ha haft en prioriterad handlingsplan där regeringen
              talar om vad man vill arbeta med i förhållande till kommissionen.
              Vi har aldrig någonsin sett en sådan plan. Vi får i stället diskutera
              kommissionens plan direkt. Vad vi skulle kunna påverka i den här
              kammaren är regeringens agerande mot kommissionen, men det får
              vi aldrig se.
            </seg>
          </u>
          <u xml:id="i-8934e09413667897-138" prev="i-8934e09413667897-135" who="Q5777750">
            <seg>
              Kristdemokraterna har några idéer om vad Europaministern kan
              ta med sig. Vi vill se att regeringen arbetar för bland annat
              en höjd alkoholskatt i de länder inom unionen som har en mycket
              låg eller ingen skatt alls. Reglerna för EU:s gemensamma marknad
              innebär svårigheter för Sverige att i dag upprätthålla en god
              alkoholpolitik. Sverige har, genom sitt EU-medlemskap och en passiv
              svensk regering, förlorat viktiga instrument för att komma till
              rätta med en alltför hög alkoholkonsumtion och dess skador. Vi
              har inte kunnat vidmakthålla de införselregler för alkohol som
              folkhälsoskälen kräver. I stället har Socialdemokraterna kapitulerat
              och vill sänka alkoholskatterna i Sverige. Detta är en oacceptabel
              hållning. Vi kräver nu att Europaministern lägger sig i selen
              för att få en ändring till stånd inom unionen.
            </seg>
          </u>
          <u xml:id="i-8934e09413667897-139" prev="i-8934e09413667897-135" who="Q5777750">
            <seg>
              Kristdemokraterna agerar här för folkhälsomotiven så att inte
              enbart den fria marknadens krafter ska bli styrande för alkoholpolitiken.
              Regeringen bör verka för höjda alkoholskatter i övriga EU-länder
              också i syfte att bekämpa den svarta alkoholmarknaden.
            </seg>
          </u>
          <u xml:id="i-8934e09413667897-140" prev="i-8934e09413667897-135" who="Q5777750">
            <seg>
              Vi kristdemokrater ifrågasätter skarpt den reklam som Systembolaget
              har producerat för att påverka kommissionens inställning till
              Systembolaget. Vi värnar visserligen Systembolagets fortlevnad,
              men det bör vara Göran Persson som driver svensk alkoholpolitik,
              inte ledningen för Systembolaget. Det är någonting för Europaministern
              att ta tag i.
            </seg>
          </u>
          <u xml:id="i-8934e09413667897-141" prev="i-8934e09413667897-135" who="Q5777750">
            <seg>
              Herr talman! Bristen på energi i EU:s rörelse framåt, som jag
              inledningsvis berörde, ger också sitt utslag i resultaten av den
              så kallade Lissabonstrategin, en strategi som mer är ord än handling
              i medlemsländerna. Målet med Lissabonstrategin var att göra Europa
              mer dynamiskt med mer kunskapsbaserad ekonomi och med hållbar
              tillväxt. Detta är i dag mycket avlägset.
            </seg>
          </u>
          <u xml:id="i-8934e09413667897-142" prev="i-8934e09413667897-135" who="Q5777750">
            <seg>
              Vi får hoppas att den tyska koalitionen som har bildats mellan
              kristdemokrater och socialdemokrater sätter fart på Tyskland.
              Det skulle gynna hela EU. Personligen tror jag att det finns enorma
              möjligheter med den nya marknaden på östsidan med de nya länderna
              som kan skapa ekonomisk tillväxt.
            </seg>
          </u>
          <u xml:id="i-8934e09413667897-143" prev="i-8934e09413667897-135" who="Q5777750">
            <seg>
              Vi står inför viktiga avgöranden om Lissabonstrategin. Det är
              framför allt att den blir mer målinriktad, att den förenklas och
              stramas upp. Det behövs tydliga och realistiska mål så att det
              inte bara leder till att varje medlemsland hemma viftar med sin
              flagga om vad man har lyckats göra. Det behöver vara en tydlig
              politik. Utan arbete för EU:s medborgare finns bara nedskärningar
              att fördela.
            </seg>
          </u>
          <note type="speaker">
            Anf. 12 SVEN-ERIK SJÖSTRAND (v):
          </note>
          <u xml:id="i-8934e09413667897-144" next="i-8934e09413667897-151" who="Q6179083">
            <seg>
              Herr talman! Vad gäller det fallna konstitutionsförslaget står
              det att Europeiska kommissionen har gett ett starkt stöd till
              ratificeringen av konstitutionen och erbjudit samtliga medlemsstater
              hjälp med deras informationskampanjer. Konstitutionen skulle innebära
              ett viktigt steg framåt i arbetet att göra Europeiska unionen
              mer demokratisk, öppen, effektiv och stark gentemot omvärlden.
              Det står också att kommissionen därför beklagar att det under
              nuvarande omständigheter är osannolikt att konstitutionen kommer
              att ratificeras under överskådlig framtid.
            </seg>
          </u>
          <u xml:id="i-8934e09413667897-145" prev="i-8934e09413667897-144" who="Q6179083">
            <seg>
              Det är så som Ulf Holm tidigare sade, att kommissionen tycks
              vara mycket besviken. Men är man besviken över att man inte har
              fått ännu mer makt, eller är man besviken över att det stora projektet
              med konstitutionen har misslyckats? Det som jag och naturligtvis
              många andra blev mycket irriterade över är: Var finns respekten
              för andra människors åsikter? Har inte kommissionen insett att
              EU har en reflexionspaus som behöver vara ganska lång, åtminstone
              till 2007, kanske längre?
            </seg>
          </u>
          <u xml:id="i-8934e09413667897-146" prev="i-8934e09413667897-144" who="Q6179083">
            <seg>
              Man säger att kommissionen genom sin plan D för demokrati, dialog
              och debatt aktivt kommer att delta i de nationella debatterna
              och ge dem allt tänkbart stöd. Stöd för vad? Stöd för att EU:s
              medborgare ska övertalas att rösta rätt för en konstitution och
              inte tänka själva? Jag tror att vi för Sveriges del nog vill tänka
              själva, och det gäller inom hela EU. Vi har många som är kritiska,
              och vi måste få i gång den här dialogen i samtliga medlemsländer.
            </seg>
          </u>
          <u xml:id="i-8934e09413667897-147" prev="i-8934e09413667897-144" who="Q6179083">
            <seg>
              Varför tar inte kommissionen den här handsken och tar upp den
              viktiga tråden? Vi behöver debatt, och vi behöver dialog.
            </seg>
          </u>
          <u xml:id="i-8934e09413667897-148" prev="i-8934e09413667897-144" who="Q6179083">
            <seg>
              Att som kommissionen gör påstå att EU:s institutioner står över
              partipolitik är knappast längre möjligt. Under Sveriges tio år
              i EU har nog unionen eller kommissionen inte varit mer högervriden
              än vad den är nu. Det är något att fundera över för dem som odlat
              visionen och drömmen om ett progressivt EU.
            </seg>
          </u>
          <u xml:id="i-8934e09413667897-149" prev="i-8934e09413667897-144" who="Q6179083">
            <seg>
              En effektiv sammanhållnings- och landsbygdspolitik ligger i linje
              med Lissabonstrategin för tillväxt och sysselsättning. Men för
              att lösa landsbygdsutvecklingspolitiken och de nya programmen
              kring strukturfonder, forskning, innovation och utbildning måste
              ju frågan om förhandlingarna kring det finansiella perspektivet
              lösas. Denna känsliga fråga nämns knappt i kommissionens handlingsprogram
              för 2006. Man vill inte prata om det, utan man tror bara att det
              ska lösas. Det är klart att det måste lösas. Förr eller senare
              har vi nog en budget, men det kommer nog att bli ganska mycket
              vånda fram till dess.
            </seg>
          </u>
          <u xml:id="i-8934e09413667897-150" prev="i-8934e09413667897-144" who="Q6179083">
            <seg>
              I arbetsprogrammet sägs det att reformerna inom jordbruket och
              fisket redan har banat vägen för hållbarhet och konkurrenskraft,
              men här återstår mycket att göra. Ett exempel är ICES, alltså
              den vetenskapliga biologiska rådgivningen inom EU. Där säger man
              att den totala mängden torsk som vi kan ta upp i det östra beståndet
              årligen är 14 000 ton. Men inför de årliga förhandlingarna som
              nu inleds ligger kommissionens förslag på 48 00049 000 ton, cirka
              tre gånger så mycket som enligt rekommendationen. Och det leder
              ju inte till ett hållbart fiske.
            </seg>
          </u>
          <u xml:id="i-8934e09413667897-151" prev="i-8934e09413667897-144" who="Q6179083">
            <seg>
              Jordbrukets utgifter måste också ned. Men även här finns det
              ett stort motstånd från vissa länder. Vi har ju inte lyckats att
              få bort exportstödet för tobak eller exportbidraget för djur.
              Någon bra lagstiftning för långa djurtransporter finns ju inte
              heller.
            </seg>
          </u>
          <note type="speaker">
            Anf. 13 AGNE HANSSON (c):
          </note>
          <u xml:id="i-8934e09413667897-152" next="i-8934e09413667897-161" who="Q4692974">
            <seg>
              Herr talman! Agne Hansson och Centern drömmer om en grön industripolitik,
              säger vice statsministern. Det är sant. Men då har han en hel
              del att lära de borgerliga kamraterna när det gäller kemikaliedirektivet.
              Jag tror också att jag har en del att lära vice statsministern
              och Socialdemokraterna.
            </seg>
          </u>
          <u xml:id="i-8934e09413667897-153" prev="i-8934e09413667897-152" who="Q4692974">
            <seg>
              Centerpartiet har spelat en mycket väsentlig roll i arbetet med
              att få fram ett kemikaliedirektiv i Europaparlamentet. I det arbetet
              har regeringen inte varit särskilt konstruktiv. Jag förstår att
              vice statsministern hänvisar till Margot Wallström. Men vad har
              regeringen medverkat till för att man ska få ett bra kemikaliedirektiv
              som kunde ha varit ännu bättre?
            </seg>
          </u>
          <u xml:id="i-8934e09413667897-154" prev="i-8934e09413667897-152" who="Q4692974">
            <seg>
              Nu blev det ju en kompromiss. Sanningen är också den att både
              regeringens parti i Europaparlamentet och mitt parti röstade lika
              i slutvoteringen. Så det angreppet tycker jag kanske var lite
              omotiverat.
            </seg>
          </u>
          <u xml:id="i-8934e09413667897-155" prev="i-8934e09413667897-152" who="Q4692974">
            <seg>
              Så till visionerna. Socialdemokraterna har en vision om att föra
              ut den fulla sysselsättningens politik, miljön och välfärden i
              Europa. Då undrar jag vad som konkret egentligen har kommit ut
              av det. Vad har Lissabonstrategin åstadkommit i praktiken i dessa
              fall?
            </seg>
          </u>
          <u xml:id="i-8934e09413667897-156" prev="i-8934e09413667897-152" who="Q4692974">
            <seg>
              I kommissionens program finns miljöfrågorna och energifrågorna
              visserligen med, men det är närmast som en bisats. När det gäller
              energifrågorna är det mera fråga om att skapa säkra energileveranser,
              underförstått import av olja och gas från länder utanför EU men
              också inom EU. Det här är gammalmodig och uttjänt politik som
              leder in i en återvändsgränd. Det leder in i ännu mer otrygghet,
              ännu mer miljöförstöring och försämrad ekonomi och tillväxt. Vad
              vill regeringen egentligen göra åt det? Eller vill ni göra någonting
              över huvud taget?
            </seg>
          </u>
          <u xml:id="i-8934e09413667897-157" prev="i-8934e09413667897-152" who="Q4692974">
            <seg>
              Vi från Centerpartiet ser att under de kommande åren måste Europa
              byta spår i flera avseenden. Det har talats mycket här om jordbruket
              och jordbrukssubventioner i EU-debatten. Den gemensamma jordbrukspolitiken
              kan bli ett viktigt medel i kampen mot oljan och för en energiomställning
              mot förnybara energikällor.
            </seg>
          </u>
          <u xml:id="i-8934e09413667897-158" prev="i-8934e09413667897-152" who="Q4692974">
            <seg>
              Det nya spåret i jordbrukspolitiken bör vara att stöpa om jordbruksstödet
              för att stimulera till produktion av mera energigrödor som vi
              har brist på och mindre produktion av livsmedel som vi har överskott
              på. Är regeringen med på den vagnen?
            </seg>
          </u>
          <u xml:id="i-8934e09413667897-159" prev="i-8934e09413667897-152" who="Q4692974">
            <seg>
              Jag har nämnt att Europa måste byta spår i industripolitiken
              från det bruna och svarta spåret till det gröna och förnybara,
              uthålliga industrispåret.
            </seg>
          </u>
          <u xml:id="i-8934e09413667897-160" prev="i-8934e09413667897-152" who="Q4692974">
            <seg>
              Europa måste också byta spår i trafikpolitiken. Då gäller det
              att ha betydligt större målsättningar och ambitioner än 5,75 %
              förnybara drivmedel år 2010. Är regeringen beredd att driva frågorna
              om betydligt högre mål när det gäller energikällor som bör komma
              från det förnybara hållet?
            </seg>
          </u>
          <u xml:id="i-8934e09413667897-161" prev="i-8934e09413667897-152" who="Q4692974">
            <seg>
              Slutligen: Nu har Europa och regeringen möjligheter att ta ledartröjan
              i förhandlingarna i Montreal om klimatpolitiken. Är regeringen
              beredd att visa ledarskap och ge Europa ledarskap i de förhandlingarna?
              Med tanke på de beslut som nu har fattats i EU-parlamentet, finns
              de möjligheterna?
            </seg>
          </u>
          <note type="speaker">
            Anf. 14 ULF HOLM (mp):
          </note>
          <u xml:id="i-8934e09413667897-162" next="i-8934e09413667897-170" who="Q520956">
            <seg>
              Herr talman! Vice statsministern tog inte upp EU-konstitutionen
              särskilt mycket i sitt andra inlägg. Det skulle dock vara intressant
              att få veta vad regeringens uppfattning är och hur frågan om EU-konstitutionen
              ska behandlas. Flera av oss anser att den ligger i frysboxen eller
              att den vilket är min åsikt är stendöd. Men i EU-sammanhang kan
              man aldrig veta.
            </seg>
          </u>
          <u xml:id="i-8934e09413667897-163" prev="i-8934e09413667897-162" who="Q520956">
            <seg>
              Den nya tyska regeringen med Angela Merkel i spetsen gick i går
              ut och sade att Frankrikes och Hollands nej inte betyder att idén
              om EU-konstitutionen ska ges upp. Hur ska man tolka detta? Kommer
              Tysklands nya regering med konservativa och socialdemokrater att
              verka för att man under det tyska ordförandeskapet ska försöka
              att driva igenom något som liknar en EU-konstitution? Skulle inte
              den här debatten handla om att vi måste ta nya tag i EU-frågorna
              och det alleuropeiska samarbetet framöver efter att det holländska
              och franska folket har röstat nej? Hur är regeringens linje i
              denna fråga?
            </seg>
          </u>
          <u xml:id="i-8934e09413667897-164" prev="i-8934e09413667897-162" who="Q520956">
            <seg>
              Sedan har jag fått kritik från Carl B Hamilton för att jag tar
              upp mindre väsentliga frågor. Men jag tog upp ett exempel på ett
              av alla de bakslag som vi har råkat ut för efter EU-medlemskapet.
            </seg>
          </u>
          <u xml:id="i-8934e09413667897-165" prev="i-8934e09413667897-162" who="Q520956">
            <seg>
              Det handlar om fiskepolitiken. Vi från Sverige med Vänstern,
              Miljöpartiet och Socialdemokraterna i spetsen har försökt att
              driva igenom ett ensidigt stopp för torskfisket på grund av att
              Östersjön håller på att utfiskas. Vad hände? EU sade nej. Sverige
              får inte ha en egen politik för att skydda havet.
            </seg>
          </u>
          <u xml:id="i-8934e09413667897-166" prev="i-8934e09413667897-162" who="Q520956">
            <seg>
              Det är de exempel som finns. Hur mycket har Sverige agerat för
              att jordbrukspolitiken i EU ska avskaffas? Man subventionerar
              fortfarande tobaks- och vinproduktion. Det förekommer fortfarande
              långa djurtransporter. Där finns mycket mer att göra.
            </seg>
          </u>
          <u xml:id="i-8934e09413667897-167" prev="i-8934e09413667897-162" who="Q520956">
            <seg>
              Jag må kritisera regeringen för svagheter i den förda EU-politiken.
              Även som EU-motståndare tycker jag att det krävs lite mer klös
              i den svenska positionen. Men det betyder inte att jag tror att
              alla frågor hade blivit bättre med den borgerliga alliansen, och
              framför allt inte inom miljöpolitiken.
            </seg>
          </u>
          <u xml:id="i-8934e09413667897-168" prev="i-8934e09413667897-162" who="Q520956">
            <seg>
              Går man igenom Moderaternas och Kristdemokraternas miljöpolitik
              är den i princip obefintlig. Ni vill ta bort varenda framgång
              som Miljöpartiet, Socialdemokraterna och Vänstern har haft på
              miljöområdet under de senaste fem åren. Dem har ni konsekvent
              tagit bort i ert förslag till ny budget för Sverige.
            </seg>
          </u>
          <u xml:id="i-8934e09413667897-169" prev="i-8934e09413667897-162" who="Q520956">
            <seg>
              Javisst. Det går bra att prata om bra miljöpolitik i EU, men
              vi ska inte ändra på någonting i Sverige. Vi måste göra något
              åt klimatförändringarna. Vi måste ta vårt ansvar på samma sätt
              som vi ska driva politiken i EU och sätta upp klara mål för vad
              som behöver göras.
            </seg>
          </u>
          <u xml:id="i-8934e09413667897-170" prev="i-8934e09413667897-162" who="Q520956">
            <seg>
              Vi vill inte, som Kristdemokraterna, sänka skatten och momsen
              på bensin. Vad är det för konsekvens i en aktiv klimatpolitik?
              Glöm det! Jag må kritisera Socialdemokraterna. Jag tror att det
              är bättre att lyssna och försöka påverka Socialdemokraternas EU-politik
              än alliansens miljöfientliga politik och övriga politik.
            </seg>
          </u>
          <note type="speaker">
            Anf. 15 Vice statsminister BOSSE RINGHOLM (s):
          </note>
          <u xml:id="i-8934e09413667897-171" next="i-8934e09413667897-182" who="Q321595">
            <seg>
              Herr talman! Både Carl B Hamilton och Holger Gustafsson är bekymrade
              över att det tyska folket befriade sig från Helmut Kohl 1998.
              Det tyska folket befriade även EU från Helmut Kohl. Det hade den
              mycket positiva effekten att vi äntligen fick i gång en bra diskussion
              om att man skulle bekämpa arbetslösheten, något som inte var Helmut
              Kohls favorittema under sina många år i EU.
            </seg>
          </u>
          <u xml:id="i-8934e09413667897-172" prev="i-8934e09413667897-171" who="Q321595">
            <seg>
              Jag är förvånad över att flera borgerliga talare säger att det
              inte är något fara med de svenska kollektivavtalen. Samtidigt
              angriper man från borgerligt håll ständigt de svenska kollektivavtalen,
              inte minst i EU-sammanhang.
            </seg>
          </u>
          <u xml:id="i-8934e09413667897-173" prev="i-8934e09413667897-171" who="Q321595">
            <seg>
              Det är viktigt för den socialdemokratiska regeringen att säga
              att vi kommer att se till och arbeta hårt för att det tjänstedirektiv
              som ska fram de närmaste åren kommer att värna de svenska kollektivavtalen
              och rätten att ingå och teckna kollektivavtal, rätten att strejka
              och vidta stridsåtgärder och säkerställa att det är värdlandets
              regler som ska gälla för arbetsmiljön, säkerheten och hälsan på
              arbetsplatserna. Vi kommer att arbeta för att säkerställa att
              vi själva kan definiera arbetstagarbegreppet.
            </seg>
          </u>
          <u xml:id="i-8934e09413667897-174" prev="i-8934e09413667897-171" who="Q321595">
            <seg>
              Vaxholmskonflikten och annat har visat att där svävar de borgerliga
              partierna på målet; där är de osäkra och kanske till och med negativa
              och tveksamma. Därför är det oerhört viktigt att vi får full klarhet
              om att vi har stöd för de synpunkter vi har på svenskt kollektivavtal
              också i ett EU-sammanhang.
            </seg>
          </u>
          <u xml:id="i-8934e09413667897-175" prev="i-8934e09413667897-171" who="Q321595">
            <seg>
              Om man är orolig för något så är det för att det inte finns fullt
              stöd från alla borgerliga partier på den punkten.
            </seg>
          </u>
          <u xml:id="i-8934e09413667897-176" prev="i-8934e09413667897-171" who="Q321595">
            <seg>
              Agne Hansson är i den situationen att han säger att Centern har
              bidragit till den gröna industripolitiken i EU-sammanhang, senast
              när det gällde kemikaliedirektivet.
            </seg>
          </u>
          <u xml:id="i-8934e09413667897-177" prev="i-8934e09413667897-171" who="Q321595">
            <seg>
              Jag vet inte om det är det Agne Hansson tänker på, men det har
              ju funnits starka krafter bland borgerliga partier i EU-parlamentet
              som har velat försvaga och tunna ut kemikaliedirektivet. I den
              mån Centern har försökt stå emot de krafterna och lyckats är det
              en framgång. Vi socialdemokrater har snarare drivit på för att
              få till stånd ännu grönare kemikaliepolitik och kemikaliedirektiv.
            </seg>
          </u>
          <u xml:id="i-8934e09413667897-178" prev="i-8934e09413667897-171" who="Q321595">
            <seg>
              Det är en sak att vilja förbättra direktivet och en annan att
              bedriva någon sorts försvarsposition och förhindra att det inte
              försämras, vilket Agne Hanssons partivänner har tvingats ägna
              sig åt bland de borgerliga kollegerna i Europaparlamentet.
            </seg>
          </u>
          <u xml:id="i-8934e09413667897-179" prev="i-8934e09413667897-171" who="Q321595">
            <seg>
              Sven-Erik Sjöstrand efterlyste vad som händer på jämställdhetens
              område. Jag vill påminna om att statsministern så sent som på
              det senaste toppmötet i Europeiska rådet utanför London för någon
              månad sedan förde fram förslag om en jämställdhetspakt i EU för
              att stärka kvinnors ställning i arbetslivet. Det skulle vara en
              jämställdhetspakt på samma sätt som den ungdomspakt som EU tidigare
              har antagit som en del i Lissabonstrategin.
            </seg>
          </u>
          <u xml:id="i-8934e09413667897-180" prev="i-8934e09413667897-171" who="Q321595">
            <seg>
              Det är naturligtvis oerhört viktigt att en sådan jämställdhetspakt
              exempelvis kan bidra till att stärka kvinnors ställning på arbetsmarknaden.
            </seg>
          </u>
          <u xml:id="i-8934e09413667897-181" prev="i-8934e09413667897-171" who="Q321595">
            <seg>
              Det talas om bristen på visioner i debatten, inte minst på miljöområdet.
              Jag vill påminna om att Sverige har gått före på många håll i
              EU, alltifrån vårt ordförandeskap 2001. Vi går före på hemmaplan
              också. På den socialdemokratiska partikongressen för någon vecka
              sedan bestämde vi oss till exempel för att arbeta för att fasa
              ut det svenska oljeberoendet till 2020. Det vore väl något för
              de borgerliga partierna i den här kammaren att ta upp och också
              något för EU att diskutera om vi kan fasa ut oljeberoendet inte
              bara i Sverige utan i hela Europa och därmed skapa en betydligt
              grönare politik för framtiden.
            </seg>
          </u>
          <u xml:id="i-8934e09413667897-182" prev="i-8934e09413667897-171" who="Q321595">
            <seg>
              Jag vill ställa en fråga till Lars Lindblad. Moderaterna vill
              sänka skatterna ned till EU-nivå, med 250 miljarder kronor, och
              försämra välfärden i Sverige. Varför ska vi ta de dåliga inslagen
              som finns i EU-sammanhang? Varför ska vi inte i stället försöka
              förstärka EU och se till att vi för ut sysselsättning och svensk
              välfärdspolitik? Sverige har gång på gång av EU-kommissionen rankats
              som det land som bäst uppfyller villkoren och målen i Lissabonprocessen.
              Vore det inte bättre att EU tog till sig lite av det som Sverige
              har varit framgångsrikt med som föredöme än att Sverige ska bli
              något slags normalt EU-land och försämra sina finanser, försämra
              sin arbetslöshetsbekämpning och tappa 250 miljarder kronor i skatteinkomster?
            </seg>
          </u>
          <note type="speaker">
            Anf. 16 LARS LINDBLAD (m):
          </note>
          <u xml:id="i-8934e09413667897-183" next="i-8934e09413667897-201" who="Q5954253">
            <seg>
              Herr talman! Till skillnad från Europaministern är jag en ganska
              hyfsad prick som svarar på frågor. Jag noterar att ministern över
              huvud taget inte svarar på mina frågor kring det oerhört bekymmersamma
              läget i Europadebatten.
            </seg>
          </u>
          <u xml:id="i-8934e09413667897-184" prev="i-8934e09413667897-183" who="Q5954253">
            <seg>
              Jag vet inte om det är någon form av bitterhet över att Ringholm
              inte längre är finansminister. Jag trodde att vi hade skattedebatten
              och finansdebatten i kammaren i går. Då trodde jag att finansministern
              hette Pär Nuder. Jag vill helt enkelt hänvisa till protokollet
              från i går när det gäller svaren på frågorna.
            </seg>
          </u>
          <u xml:id="i-8934e09413667897-185" prev="i-8934e09413667897-183" who="Q5954253">
            <seg>
              Låt mig i denna nationella debatt säga att Bosse Ringholm försöker
              konstruera en skillnad kring de svenska kollektivavtalen. Jag
              vill uppmana honom att sluta med det. Du läser antagligen tidningar
              och tittar på tv. Efter vår partistämma var det väl inget tvivel
              alls om att vi står bakom de svenska kollektivavtalen och inte
              vill hota dem.
            </seg>
          </u>
          <u xml:id="i-8934e09413667897-186" prev="i-8934e09413667897-183" who="Q5954253">
            <seg>
              Den debatten kan vi alltså också lämna därhän.
            </seg>
          </u>
          <u xml:id="i-8934e09413667897-187" prev="i-8934e09413667897-183" who="Q5954253">
            <seg>
              I den här debatten efterfrågar vi regeringens syn på ett antal
              viktiga Europafrågor och får i princip inget svar. Problemet är
              att debatten då inte kan handla om det, utan den handlar om Ringholms
              och regeringens engagemang i Europafrågorna. Det måste den göra.
            </seg>
          </u>
          <u xml:id="i-8934e09413667897-188" prev="i-8934e09413667897-183" who="Q5954253">
            <seg>
              Jag har noterat att under den tid som Bosse Ringholm har varit
              Europaminister har han inte varit på ett enda EU-nämndssammanträde.
            </seg>
          </u>
          <u xml:id="i-8934e09413667897-189" prev="i-8934e09413667897-183" who="Q5954253">
            <seg>
              Jag tänkte att det måste finnas något engagemang hos Bosse Ringholm,
              så jag gick in på regeringens hemsida och tittade på Europaministerns
              kalender för att se vad den svenska Europaministern sysslar med
              när han driver Europafrågor.
            </seg>
          </u>
          <u xml:id="i-8934e09413667897-190" prev="i-8934e09413667897-183" who="Q5954253">
            <seg>
              Jag kunde konstatera att det i dag är en riksdagsdebatt, vecka
              47. Om man går fem veckor tillbaka, till vecka 42, hittar man
              ett anförande och en EU-konferens. Bra, tänkte jag. Men den handlade
              om idrottens roll och möjligheter i det nya Europa.
            </seg>
          </u>
          <u xml:id="i-8934e09413667897-191" prev="i-8934e09413667897-183" who="Q5954253">
            <seg>
              Går man vidare till vecka 37 ser man att Bosse Ringholm hade
              en träff med Nederländernas talman Frans Weisglas. Det hade jag
              också, utan att vara minister. Om det var i rollen av vice statsminister
              eller EU-minister är oklart.
            </seg>
          </u>
          <u xml:id="i-8934e09413667897-192" prev="i-8934e09413667897-183" who="Q5954253">
            <seg>
              I vecka 36 hade han ett anförande och ett seminarium om Lissabonstrategin
              i Rosenbad. Där har vi en första träff som handlar om hans roll.
            </seg>
          </u>
          <u xml:id="i-8934e09413667897-193" prev="i-8934e09413667897-183" who="Q5954253">
            <seg>
              Vecka 34 var han åskådare vid finnkampen i Göteborg. Vill man
              tolka det lite välvilligt kan man säga att det var en Europainsats,
              men jag tror knappast det.
            </seg>
          </u>
          <u xml:id="i-8934e09413667897-194" prev="i-8934e09413667897-183" who="Q5954253">
            <seg>
              Om vi går ytterligare tio veckor tillbaka var det ett möte med
              Storbritanniens ambassadör.
            </seg>
          </u>
          <note>
            Veckan innan hade han möte med Nederländernas och Luxemburgs
            ambassadörer i Stockholm. Bra.
          </note>
          <u xml:id="i-8934e09413667897-195" prev="i-8934e09413667897-183" who="Q5954253">
            <seg>
              Vecka 22 var det möte med Spaniens finansminister och ett inledningsanförande
              vid seminariet Tio år i EU. Det är faktiskt också en träff.
            </seg>
          </u>
          <u xml:id="i-8934e09413667897-196" prev="i-8934e09413667897-183" who="Q5954253">
            <seg>
              Ytterligare två veckor tillbaka, vecka 20, deltog han i Europaportalens
              webbdebatt. Det var en EU-debatt. Jag var också där. Jag såg honom.
            </seg>
          </u>
          <note>
            Vecka 19 var det anförande på seminariet Sverige i EU EU i Sverige
            i Norrköping.
          </note>
          <note>
            Vecka 11 var det ett rundabordssamtal om Lissabonstrategin. Vecka
            8 var det möte med EU-kommissionär Günter Verheugen. Lysande!
          </note>
          <u xml:id="i-8934e09413667897-197" prev="i-8934e09413667897-183" who="Q5954253">
            <seg>
              Man får gå ända tillbaka till vecka 7 för att se att Bosse Ringholm
              var i Bryssel. Han hade då överläggningar i Bryssel.
            </seg>
          </u>
          <u xml:id="i-8934e09413667897-198" prev="i-8934e09413667897-183" who="Q5954253">
            <seg>
              Hur kan en Europaminister inte vara i Bryssel under så lång tid?
            </seg>
          </u>
          <u xml:id="i-8934e09413667897-199" prev="i-8934e09413667897-183" who="Q5954253">
            <seg>
              Före det var han där vecka 49, alltså för ungefär ett år sedan,
              men då var det idrottsministermöte i Haag.
            </seg>
          </u>
          <u xml:id="i-8934e09413667897-200" prev="i-8934e09413667897-183" who="Q5954253">
            <seg>
              Det är mycket idrott och lite EU. Det visar på något sätt engagemanget
              i den här frågan.
            </seg>
          </u>
          <u xml:id="i-8934e09413667897-201" prev="i-8934e09413667897-183" who="Q5954253">
            <seg>
              Då skulle jag vilja ställa följande fråga: Visar detta på ett
              ointresserat och oengagerat EU-ministerskap, eller har du bara
              en dålig sekreterare som inte för in dina anteckningar?
            </seg>
          </u>
          <note type="speaker">
            Anf. 17 CARL B HAMILTON (fp):
          </note>
          <u xml:id="i-8934e09413667897-202" next="i-8934e09413667897-210" who="Q5785982">
            <seg>
              Herr talman! Bosse Ringholm går från dåligt till ännu sämre.
              Han sade: Befria Tyskland från Helmut Kohl. Men han menade egentligen:
              Befria EU från Helmut Kohl.
            </seg>
          </u>
          <u xml:id="i-8934e09413667897-203" prev="i-8934e09413667897-202" who="Q5785982">
            <seg>
              Helmut Kohl ledde ett land som ständigt ställde upp och betalade
              när de andra inte kunde komma överens. Helmut Kohl var tillsammans
              med socialisten Mitterand helt avgörande för att det svenska medlemskapet
              skedde så snabbt. Helmut Kohl genomdrev EMU och är en av EU:s
              stora arkitekter under efterkrigstiden.
            </seg>
          </u>
          <u xml:id="i-8934e09413667897-204" prev="i-8934e09413667897-202" who="Q5785982">
            <seg>
              Hur kan man säga att EU skulle befrias från Helmut Kohl? Skäms,
              Bosse Ringholm! Skäms för din historielöshet och din bristande
              historiekunskap! Ta tillbaka detta, be om ursäkt, och erkänn att
              det var en förlöpning det som du sade om Helmut Kohl, EU och Tyskland!
              Annars bör vi omedelbart befria Sverige från Bosse Ringholm.
            </seg>
          </u>
          <u xml:id="i-8934e09413667897-205" prev="i-8934e09413667897-202" who="Q5785982">
            <seg>
              Ulf Holm talade om fisk och utfiskning. Han klagar på att vi
              i Sverige minsann inte får fatta egna nationella beslut om minskat
              fiske eller upphörande av fiske. Men fisken simmar ju över gränserna,
              eller under gränserna. Det hjälper inte om vi i Sverige fattar
              ett beslut om att minska fisket om det bara leder till att utfiskningen
              blir ännu större på andra sidan gränsen.
            </seg>
          </u>
          <u xml:id="i-8934e09413667897-206" prev="i-8934e09413667897-202" who="Q5785982">
            <seg>
              Jag tycker att detta var ett väldigt bra exempel på ihåligheten
              i Ulf Holms uppfattning om miljöpolitiken. Det är plakat. Men
              om man faktiskt ska driva en effektiv miljöpolitik i Europa, då
              måste man göra det med gränsöverskridande samarbete. Och EU är
              den enda fungerande miljöorganisationen i Europa som har dessa
              egenskaper. Det är plakatpolitik, Ulf Holm, när du samtidigt vill
              förbättra miljön och driver linjen att Sverige ska lämna Europeiska
              unionen.
            </seg>
          </u>
          <u xml:id="i-8934e09413667897-207" prev="i-8934e09413667897-202" who="Q5785982">
            <seg>
              Jag håller helt med Agne Hansson. Lena Ek, hans partikamrat i
              Europaparlamentet, har varit mycket framgångsrik på det normala
              parlamentariska sättet att få en kemikalieuppgörelse. Den borde
              ha varit mycket bättre. Ja visst, men nu kom man så långt som
              man kunde.
            </seg>
          </u>
          <u xml:id="i-8934e09413667897-208" prev="i-8934e09413667897-202" who="Q5785982">
            <seg>
              Man kan undra över Bosse Ringholms engagerade plädering för miljöpolitiken.
              Denna politik drivs ju tillsammans med två partier som vill att
              Sverige ska lämna Europeiska unionen och därmed rycka undan EU
              som ett instrument för svensk miljöpolitik. Det hänger inte heller
              ihop. Det är inte trovärdigt.
            </seg>
          </u>
          <u xml:id="i-8934e09413667897-209" prev="i-8934e09413667897-202" who="Q5785982">
            <seg>
              Sedan talar Bosse Ringholm om dessa ständiga angrepp från de
              borgerliga partierna på kollektivavtalen. Det är struntprat. Det
              är ju en bluff. Kan jag få citat, Bosse Ringholm, från kongressbeslut,
              motioner, linjetal och stora artiklar i Dagens Nyheter eller liknande
              på att detta skulle vara sant? Men det går inte. Ni kan inte leta
              fram det.
            </seg>
          </u>
          <u xml:id="i-8934e09413667897-210" prev="i-8934e09413667897-202" who="Q5785982">
            <seg>
              Jag har följt denna debatt oerhört noga, och det är patetiska
              citat från någon lösryckt tv-debatt eller någon morgonsoffa i
              radio som ni lyckas prestera som något slags grund för detta påstående.
              Det finns ju inte. Det är en bluff som är till för att mobilisera
              era egna mot de borgerliga partierna i valrörelsen. Gå inte på
              det, säger jag till de socialdemokratiska sympatisörerna. Ni luras.
            </seg>
          </u>
          <note type="speaker">
            Anf. 18 HOLGER GUSTAFSSON (kd):
          </note>
          <u xml:id="i-8934e09413667897-211" next="i-8934e09413667897-221" who="Q5777750">
            <seg>
              Herr talman! Europaministern gör något slags pudel för att komma
              ifrån sitt klavertramp med Helmut Kohl och gömmer sig bakom att
              han inte skulle ha arbetat för att minska arbetslösheten. Men
              man behöver väl inte vara socialdemokrat för att anses arbeta
              för att minska arbetslösheten? Jag uppmanar Europaministern att
              titta på arbetslöshetsstatistiken för att se om arbetslösheten
              var större under Kohls tid än under Schröders tid. Det finns anledning
              att titta på det.
            </seg>
          </u>
          <u xml:id="i-8934e09413667897-212" prev="i-8934e09413667897-211" who="Q5777750">
            <seg>
              Jag efterlyser en handlingsplan för Europasamarbetet från Socialdemokraterna,
              där vi kan se vad som är viktigt för närvarande i en rullande
              arbetsplan och som vi kan diskutera i sådana här sammanhang. Vi
              har inte sett det. Jag tycker att det vore rimligt att oppositionen
              och alla som engagerar sig i politiken hade tillgång till det.
              Det är en brist att det inte finns. Jag hoppas att dagens debatt
              leder till att Europaministern får ett eget samtal med sin chef
              redan i eftermiddag.
            </seg>
          </u>
          <u xml:id="i-8934e09413667897-213" prev="i-8934e09413667897-211" who="Q5777750">
            <seg>
              Ulf Holm påstod här att Kristdemokraterna skulle sakna miljöpolitik.
              När vi började vårt politiska arbete redan på 60-talet fick vi
              ett epitet, nämligen vatten- och luftpartiet, därför att vi ägnade
              mycket omsorg och mycket tid åt det som vi i dag kallar för miljöfrågor.
              Det fanns inget som hette så på den tiden och inte heller Miljöpartiet.
              Så långt innan Miljöpartiet var påtänkt utpekades Kristdemokraterna
              som ett parti som arbetade för naturnära frågor och frågor om
              ansvar för det som vi i dag kallar miljö. Det visar bara att man
              är dåligt påläst.
            </seg>
          </u>
          <u xml:id="i-8934e09413667897-214" prev="i-8934e09413667897-211" who="Q5777750">
            <seg>
              Om man tror att en sänkning av bensinskatten skulle fördärva
              miljön gör man det nog lite enkelt för sig. Vi vet att människor
              kör precis lika mycket bil om skatten är X som om den är Y. Lite
              bättre påläsning skulle uppskattas.
            </seg>
          </u>
          <u xml:id="i-8934e09413667897-215" prev="i-8934e09413667897-211" who="Q5777750">
            <seg>
              Jag ska därefter gå över till mitt manus och de saker som jag
              tycker är viktiga att lyfta fram.
            </seg>
          </u>
          <u xml:id="i-8934e09413667897-216" prev="i-8934e09413667897-211" who="Q5777750">
            <seg>
              De senaste planerna på att inrätta en EU-fond för strukturrationaliseringar
              i syfte att lindra internationell konkurrens tycker vi är helt
              feltänkt. En sådan konstruktion skulle endast fördröja en nödvändig
              strukturomvandling. Detta har vi många exempel på i vår egen ekonomiska
              historia. Nu tycker vi att det är regeringens ansvar att se till
              att denna kontraproduktiva fond aldrig inrättas.
            </seg>
          </u>
          <u xml:id="i-8934e09413667897-217" prev="i-8934e09413667897-211" who="Q5777750">
            <seg>
              Sverige är ett nettobetalande land när det gäller EU:s budget,
              vilket innebär att vi svenska skattebetalare förväntas bygga upp,
              eller delta i uppbyggandet av, denna ekonomiska fond.
            </seg>
          </u>
          <u xml:id="i-8934e09413667897-218" prev="i-8934e09413667897-211" who="Q5777750">
            <seg>
              Det är textilindustrin i Sydeuropa som har svårt att klara konkurrensen
              från Kina. Men det är inte rimligt att vi ska betala denna omstrukturering.
              Det är de italienska och spanska regeringarnas ansvar. Sverige
              har redan så att säga betalt detta genom våra omstruktureringar
              av teko- och varvsindustrin redan på 1960- och 1970-talen. Det
              är lika orimligt att vi ska betala för detta som att andra EU-länder
              skulle betala om svensk industri inte klarar av den internationella
              konkurrensen.
            </seg>
          </u>
          <u xml:id="i-8934e09413667897-219" prev="i-8934e09413667897-211" who="Q5777750">
            <seg>
              Fonden är kontraproduktiv och leder till att medlemsländernas
              regeringar inte genomför nödvändiga effektiviseringar i tid. Allas
              ansvar blir lätt ingens ansvar. Det vill vi inte vara med om.
            </seg>
          </u>
          <u xml:id="i-8934e09413667897-220" prev="i-8934e09413667897-211" who="Q5777750">
            <seg>
              Herr talman! Jag vill också angripa Storbritanniens EU-rabatt.
              Rabatten till Storbritannien är osolidarisk. Storbritannien är
              ett rikt land, och de pengar som nu går till denna rabatt skulle
              i stället kunna användas i fattigare delar av EU, det vill säga
              i de nya medlemsländerna. EU:s budgetflöden får inte vara skrivna
              i sten. De måste anpassas till en förändrad verklighet inom och
              kring EU.
            </seg>
          </u>
          <u xml:id="i-8934e09413667897-221" prev="i-8934e09413667897-211" who="Q5777750">
            <seg>
              Budgetens nettobidragstagare är de gamla EU-länderna Irland,
              Grekland, Portugal och Spanien. Nettobetalare är Nederländerna,
              Belgien, Sverige och Tyskland. De oproportionerligt stora bidragen
              till framför allt Irland måste ändras. Per capita får en irländare
              25 gånger så mycket pengar från EU:s budget som en ungrare. Detta
              är orimligt.
            </seg>
          </u>
          <note type="speaker">
            Anf. 19 SVEN-ERIK SJÖSTRAND (v):
          </note>
          <u xml:id="i-8934e09413667897-222" next="i-8934e09413667897-228" who="Q6179083">
            <seg>
              Herr talman! Ministern får inte höra många positiva ord i dagens
              debatt. Därför ska jag säga några. Jag vill tacka för svaret.
              Det var väldigt bra att statsminister Göran Persson lyfte fram
              detta med jämställdhetspakten på Hampton Court. Men samtidigt
              är jämställdhetsfrågorna frågor som vi måste jobba mycket mer
              med både här i Sverige och, naturligtvis, inom EU. Det bör vara
              de absolut mest prioriterade frågorna i unionen.
            </seg>
          </u>
          <u xml:id="i-8934e09413667897-223" prev="i-8934e09413667897-222" who="Q6179083">
            <seg>
              Säkerhet betonas mycket i kommissionens arbetsprogram. Bombattentaten
              i Madrid och London liksom naturkatastrofer på hemmaplan och ute
              i världen gör att de här frågorna uppmärksammas. Ingen accepterar
              terrorism eller att den gränsöverskridande brottsligheten inte
              bekämpas. Men det är samtidigt viktigt att rättssäkerheten betonas.
              Medborgarnas behov av säkerhet och respekt för sina rättigheter
              är två aspekter som måste väga lika tungt.
            </seg>
          </u>
          <u xml:id="i-8934e09413667897-224" prev="i-8934e09413667897-222" who="Q6179083">
            <seg>
              I ett EU utan gränser är säkerheten vid de yttre gränserna central.
              Inom unionen är man överens om att det krävs gemensamma åtgärder.
              Detta sägs också i kommissionens arbetsprogram. Men för att titta
              tillbaka på asylpolitiken inom unionen det direktivförslag som
              tidigare år kommit från kommissionen syftade i ursprungligt skick
              till att tillförsäkra asylsökande och emigranter minimirättigheter.
              Efter åratal av utdragen behandling av rådet och dess arbetsgrupper
              har det blivit tömt på nästan allt positivt innehåll. Däremot
              har man snabbt kunnat enas om genomförandet av repressiva åtgärder
              riktade mot flyktingar och invandrare från tredjeland.
            </seg>
          </u>
          <u xml:id="i-8934e09413667897-225" prev="i-8934e09413667897-222" who="Q6179083">
            <seg>
              Det gäller förstärkta gränskontroller vid EU:s yttre gränser
              och hårda krav riktade mot de nya medlemsstaterna för att förhindra
              att flyktingar tar sig in i EU via dessa länder. Det tas steg
              mot en gemensam gränspolis, och det riktas hot mot tredjeländer
              för att tvinga dessa att ta emot inte bara egna medborgare utan
              även medborgare från andra länder. Denna utveckling tycker jag
              med all önskvärd tydlighet visar det problematiska och olämpliga
              med att göra asylpolitiken till föremål för överstatliga beslut
              inom EU.
            </seg>
          </u>
          <u xml:id="i-8934e09413667897-226" prev="i-8934e09413667897-222" who="Q6179083">
            <seg>
              Vänsterpartiets kritik mot EU:s flyktingpolitik grundas såväl
              på den restriktivitet som blivit kännetecknande för innehållet
              som på det faktum att dessa frågor beslutas på överstatlig nivå
              inom EU. Vad vi kan se är att EU ägnar sig åt att bygga allt högre
              murar runt Fästning Europa i stället för att genom mellanstatligt
              samarbete ta ansvar för de flyktingar som söker skydd undan förföljelse.
            </seg>
          </u>
          <u xml:id="i-8934e09413667897-227" prev="i-8934e09413667897-222" who="Q6179083">
            <seg>
              När det gäller behandlingen av flyktingar från Marocko en del
              av er har väl sett tv:s bilder har vi blivit vittnen till att
              flyktingar drivits ut i öknen. I oktober sköts ett stort antal
              flyktingar till döds när de skulle försöka ta sig över staketet
              vid unionens, EU:s, yttre gräns. Vilka åtgärder vidtogs då? Jo,
              staketet höjdes från tre meter till sex meter!
            </seg>
          </u>
          <u xml:id="i-8934e09413667897-228" prev="i-8934e09413667897-222" who="Q6179083">
            <seg>
              Detta är inte bara Spaniens ansvar. Också Sverige är med om det
              gemensamma ansvaret. Vi är ju med i EU. Därmed är det också vår
              yttre gräns. Därför har vi ett ansvar att ta. Jag hoppas att vi
              och regeringen kan arbeta mycket mer för att få en mycket mer
              humanitär flyktingpolitik; det är någonting som behövs. Det får
              inte vara bara repressiva åtgärder som beslutas väldigt snabbt
              inom EU.
            </seg>
          </u>
          <note type="speaker">
            Anf. 20 AGNE HANSSON (c):
          </note>
          <u xml:id="i-8934e09413667897-229" next="i-8934e09413667897-235" who="Q4692974">
            <seg>
              Herr talman! Det är skillnad mellan att hålla emot försämringar
              och att driva på mot förbättringar, säger Bosse Ringholm och pekar
              på arbetet i fråga om kemikaliedirektivet. Jag upprepar därför
              min fråga till Bosse Ringholm: På vilket sätt vill regeringen
              göra kemikaliepolitiken och industripolitiken grönare?
            </seg>
          </u>
          <u xml:id="i-8934e09413667897-230" prev="i-8934e09413667897-229" who="Q4692974">
            <seg>
              Jag vill anknyta till mitt inledningsanförande där jag tog upp
              ledarskapsfrågan inom EU och vill gärna jämföra regeringens ledarskap
              i detta hänseende med min partikamrat Lena Eks ledarskap i Europaparlamentet.
              Vad är det egentligen för ledarskap, Bosse Ringholm, att, som
              Lena Sommestad gör när hon var i ministerrådet talade hon för
              kompromissförslaget om Reach sedan vid hemkomsten skriva ett brev
              och uppmana de socialdemokratiska ledamöterna i Europaparlamentet
              att rösta nej till förslaget? Vilket intryck ger det i Europa?
              Vad blir det för ledarskap av detta?
            </seg>
          </u>
          <u xml:id="i-8934e09413667897-231" prev="i-8934e09413667897-229" who="Q4692974">
            <seg>
              Margot Wallström har välkomnat kompromissen. De svenska socialdemokratiska
              ledamöterna i Europaparlamentet röstade för kemikaliepolitiken.
              Men sanningen är att Lena Ek, min partikollega och ledamot i Europaparlamentet,
              har vunnit en enorm seger till förmån för en grönare industripolitik
              i och med att hon varit med om att ta fram kompromissen om kemikaliepolitiken.
              De allra farligaste kemikalierna byts ut efter fem år, något som
              inte fanns med i ursprungsförslaget. Det blir också bättre information
              till kunderna två förbättringar av kemikaliepolitiken som går
              mot vad kommissionen tidigare har sagt.
            </seg>
          </u>
          <u xml:id="i-8934e09413667897-232" prev="i-8934e09413667897-229" who="Q4692974">
            <seg>
              Återigen: Vilken är regeringens hållning i dag i kemikaliepolitiken
              och i den gröna industripolitiken?
            </seg>
          </u>
          <u xml:id="i-8934e09413667897-233" prev="i-8934e09413667897-229" who="Q4692974">
            <seg>
              Det är inte konstigt att medborgarnas misstro mot EU är stor
              när det är ett sådant här ledarskap. Det går inte, Bosse Ringholm,
              att skylla allt som är dåligt på EU och att framhålla de egna
              regeringarnas förträfflighet när det gäller allt som är bra. Det
              säger sig självt att det inte skapar ett förtroende för ett bra
              samarbete. Det gäller att visa ledarskap!
            </seg>
          </u>
          <u xml:id="i-8934e09413667897-234" prev="i-8934e09413667897-229" who="Q4692974">
            <seg>
              Detta gäller också i frågan om att sortera ut sådant som är väsentligt
              och som kan ge resultat, om att göra EU smalare och vassare, som
              jag nämnt vassare i fråga om att se till att EU talar med en röst
              i utrikespolitiken och vassare i miljöpolitiken och i kampen mot
              den internationella brottsligheten liksom i arbetet med att skapa
              förutsättningar för tillväxt och jobb genom att ta bort regler
              och undantag som bromsar den fria rörligheten för varor och tjänster.
              Dessutom handlar det om att satsa på miljöteknik, utbildning och
              forskning och om att stärka Europas konkurrenskraft och skapa
              förutsättningar för fria företag att fungera på marknaden.
            </seg>
          </u>
          <u xml:id="i-8934e09413667897-235" prev="i-8934e09413667897-229" who="Q4692974">
            <seg>
              Är regeringen beredd att sortera bort oväsentligheterna och att
              satsa på ett vassare och smalare EU?
            </seg>
          </u>
          <note type="speaker">
            Anf. 21 ULF HOLM (mp):
          </note>
          <u xml:id="i-8934e09413667897-236" next="i-8934e09413667897-245" who="Q520956">
            <seg>
              Herr talman! Mina frågor till vice statsministern är fortfarande
              obesvarade, så låt mig repetera dem: Vad händer med EU-konstitutionen?
              Kommer regeringen att verka för att EU-konstitutionen kastas i
              papperskorgen och blir kvar i papperskorgen, eller kommer man
              att försöka med en ny sorts konstitution längre fram ett förslag
              som är nästan identiskt med nu gällande förslag?
            </seg>
          </u>
          <u xml:id="i-8934e09413667897-237" prev="i-8934e09413667897-236" who="Q520956">
            <seg>
              Det är fråga om ett avgörande ställningstagande. Vi får nya signaler
              från vissa länder i EU. Det måste regeringen reagera på. Från
              min utgångspunkt ska EU-konstitutionen vara kastad i papperskorgen.
            </seg>
          </u>
          <u xml:id="i-8934e09413667897-238" prev="i-8934e09413667897-236" who="Q520956">
            <seg>
              Vice statsministern sade att EU ska vara ett mellanstatligt samarbete
              och att det ska vara huvudregeln för Sveriges position i EU. Men
              hur rimmar det med EU-konstitutionens förslag om mer överstatlighet
              och med regeringens förslag om att asyl- och flyktingpolitiken
              ska göras mer överstatlig? Och hur rimmar det med att som en annan
              minister gör Bodström åka ned till EU för att där ha hårdare tag
              inom sina områden med överstatliga beslut inom brottsbekämpning
              och så vidare?
            </seg>
          </u>
          <u xml:id="i-8934e09413667897-239" prev="i-8934e09413667897-236" who="Q520956">
            <seg>
              Visst kan man tycka att brottsbekämpningen måste vara starkare.
              Men frågan är: Är det EU som ska bestämma det, eller är det de
              nationella parlamenten som ska bestämma om eventuellt samarbete
              med en polisstyrka för brottsbekämpning och så vidare? Det avgörande
              är var besluten ska ligga.
            </seg>
          </u>
          <u xml:id="i-8934e09413667897-240" prev="i-8934e09413667897-236" who="Q520956">
            <seg>
              Många i Sverige tycker att det är jobbigt att nå riksdagsledamöterna
              för att riksdagen är för långt borta. Om då alla beslut flyttas
              till Bryssel blir väl engagemanget inte större? Man blir inte
              mer på hugget att höra av sig till en EU-parlamentariker för att
              försöka påverka besluten. Det avgörande i demokratin är var besluten
              ska fattas, så att människor, väljare, kan påverka.
            </seg>
          </u>
          <u xml:id="i-8934e09413667897-241" prev="i-8934e09413667897-236" who="Q520956">
            <seg>
              Det finns vissa avgörande frågor som måste ligga på en överstatlig,
              global nivå. En av dem är miljöfrågorna. Jag delar Carl B Hamiltons
              syn på detta. Problemet är bara att den organisation som finns
              i Europa EU snarare utgör en bromskloss som hindrar enskilda länder
              att ta steget före för att förändra samhället så att det blir
              mer miljövänligt. Det är problemet. I EU är fortfarande den fria
              rörligheten för varor och konkurrensen viktigare än miljöskyddet.
              Det finns ingen aktiv miljögaranti i EU.
            </seg>
          </u>
          <u xml:id="i-8934e09413667897-242" prev="i-8934e09413667897-236" who="Q520956">
            <seg>
              Visst skulle enskilda länder i sin fiskeripolitik kunna införa
              regler om att sänka kvoterna. För EU gör det inte, trots de larm
              vi får från den internationella fiskeristyrelsen. Man tar inga
              sådana steg i EU. Därför är det så viktigt att enskilda länder
              har möjligheten att gå före och att man använder EU:s möjligheter
              så gott det går.
            </seg>
          </u>
          <u xml:id="i-8934e09413667897-243" prev="i-8934e09413667897-236" who="Q520956">
            <seg>
              Holger Gustafsson! Det är möjligt att Kristdemokraterna visste
              en del om miljöfrågor på 1960-talet. Men nu är det 2005. Det är
              45 år sedan!
            </seg>
          </u>
          <u xml:id="i-8934e09413667897-244" prev="i-8934e09413667897-236" who="Q520956">
            <seg>
              Då var ni mot kärnkraft. Nu är ni för kärnkraften. Du kan inte
              leva på dessa gamla meriter från en tid då jag inte ens var född
              och påstå att det är det som är er politik. Det duger inte. Se
              på den aktuella politik som ni för fram med alliansen. Där ser
              man att Allians för Sverige inte har någon miljöpolitik vare sig
              i Sverige eller i EU.
            </seg>
          </u>
          <note>
            Ajournering
          </note>
          <note>
            Kammaren beslutade kl. 13.53 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u xml:id="i-8934e09413667897-245" prev="i-8934e09413667897-236" who="Q520956">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            2 § Frågestund
          </note>
          <note type="speaker">
            Anf. 22 TALMANNEN:
          </note>
          <u xml:id="i-8934e09413667897-246" who="unknown">
            <seg>
              Då hälsar vi regeringsledamöterna välkomna: vice statsminister
              Bosse Ringholm, utrikesminister Laila Freivalds, finansminister
              Pär Nuder, statsrådet Lena Hallengren och statsrådet Ulrica Messing.
            </seg>
          </u>
          <u xml:id="i-8934e09413667897-247" who="unknown">
            <seg>
              I dag är det vice statsministern som svarar på frågor av övergripande
              allmänpolitiskt slag.
            </seg>
          </u>
          <note>
            Försvarssamarbete med Saudiarabien
          </note>
          <note type="speaker">
            Anf. 23 BIRGITTA OHLSSON (fp):
          </note>
          <u xml:id="i-8934e09413667897-248" next="i-8934e09413667897-250" who="Q429001">
            <seg>
              Herr talman! Jag har en fråga till utrikesministern. Samtidigt
              som demokratin Sverige har inlett ett omfattande försvarssamarbete
              med diktaturen Saudiarabien har vi fått nya rapporter om grova
              brott mot mänskliga rättigheter. Samtidigt som försvarssamarbetet
              lanserades skedde den tredje statliga avrättningen på bara en
              vecka. 73 dödsdömda har redan avrättats i år. De dödsdömda halshuggs
              ofta offentligt med svärd eller så är det tortyr, piskning och
              stympning som är vardag.
            </seg>
          </u>
          <u xml:id="i-8934e09413667897-249" prev="i-8934e09413667897-248" who="Q429001">
            <seg>
              Saudiarabien har varken demokratiska val eller religionsfrihet.
              Kvinnor saknar grundläggande mänskliga fri- och rättigheter. Politiska
              partier är förbjudna och demonstrationer olagliga. Och det är
              förbjudet i lag att kritisera islam eller kungafamiljen.
            </seg>
          </u>
          <u xml:id="i-8934e09413667897-250" prev="i-8934e09413667897-248" who="Q429001">
            <seg>
              Enligt Freedom House, en tankesmedja, har situationen när det
              gäller de mänskliga rättigheterna inte förbättrats de senaste
              tio åren. Saudiarabien är lika grova människorättsförbrytare som
              exempelvis Kina, Kuba, Nordkorea, Vietnam och andra stater. Jag
              undrar om detta nya försvarssamarbete, som vi har fått höra om
              i medierna, är något slags kursförändring för svensk politik vad
              gäller utrikesrelationer med Saudiarabien.
            </seg>
          </u>
          <note type="speaker">
            Anf. 24 Utrikesminister LAILA FREIVALDS (s):
          </note>
          <u xml:id="i-8934e09413667897-251" next="i-8934e09413667897-252" who="Q291648">
            <seg>
              Herr talman! Sverige samarbetar med alla länder i världen. Vilka
              länder det är och hur situationen i de länderna är påverkar naturligtvis
              på vilket sätt vi samarbetar med dem. Men en gemensam nämnare
              finns i allt vårt samarbete med alla världens länder. Det är att
              vi alltid för en mycket öppen och kritisk dialog om situationen
              för de mänskliga rättigheterna när så är påkallat.
            </seg>
          </u>
          <u xml:id="i-8934e09413667897-252" prev="i-8934e09413667897-251" who="Q291648">
            <seg>
              När det gäller Saudiarabien är det onekligen en fråga som vi
              i alla våra relationer med Saudiarabien har anledning att ta upp.
              Det har att göra med att de tillämpar dödsstraff, att det inte
              finns politiska och sociala rättigheter, att kvinnors situation
              är mycket svår. Det här är frågor som vi ständigt tar upp med
              företrädare för Saudiarabien, helt oberoende av det samarbete
              vi i övrigt har med det landet när det gäller vår näringspolitik,
              försvarspolitik, miljöpolitik och andra frågor. Mänskliga rättigheter
              är alltid en fråga som står på dagordningen.
            </seg>
          </u>
          <note type="speaker">
            Anf. 25 BIRGITTA OHLSSON (fp):
          </note>
          <u xml:id="i-8934e09413667897-253" next="i-8934e09413667897-254" who="Q429001">
            <seg>
              Herr talman! Det som ska vara övergripande för den svenska utrikespolitiken,
              som alla svenska partier delar, är ju att demokratin och respekten
              för de mänskliga fri- och rättigheterna säkras. Jag tror inte
              att jag är den enda svenska medborgaren som då tycker att det
              är ett ganska stort hyckleri att inleda ett så pass stort vapensamarbete
              med ett av världens topp fem grymmaste diktaturländer.
            </seg>
          </u>
          <u xml:id="i-8934e09413667897-254" prev="i-8934e09413667897-253" who="Q429001">
            <seg>
              Jag undrar om utrikesministerns principer om mänskliga fri- och
              rättigheter ska separeras helt från handeln och vapenexporten
              eller om de verkligen är så pass övergripande som du gav sken
              av i ditt anförande.
            </seg>
          </u>
          <note type="speaker">
            Anf. 26 Utrikesminister LAILA FREIVALDS (s):
          </note>
          <u xml:id="i-8934e09413667897-255" who="Q291648">
            <seg>
              Herr talman! Vi har inget vapensamarbete med Saudiarabien. Vi
              har ett samarbetsavtal, som vi har med ett tjugotal länder. Vi
              har inte ens fått någon ansökan från Saudiarabien om att sälja
              några vapen till Saudiarabien. Det vill jag understryka. Och,
              fortfarande, i fråga om de länder där vi har anledning att vara
              kritiska när det gäller demokrati och mänskliga rättigheter är
              detta en fråga som vi tar upp med dem helt oberoende av vårt övriga
              samarbete med de länderna. Det är en övergripande prioritetsfråga
              för den svenska regeringen.
            </seg>
          </u>
          <note>
            Förmögenhetsskatten
          </note>
          <note type="speaker">
            Anf. 27 LENNART HEDQUIST (m):
          </note>
          <u xml:id="i-8934e09413667897-256" next="i-8934e09413667897-258" who="Q5796375">
            <seg>
              Herr talman! Förmögenhetsskatten eller konfiskationsskatten,
              som den kanske hellre borde benämnas, har skadeverkningar på hela
              samhällsekonomin och leder då till sänkt välstånd för alla. Dock
              har socialdemokratin suttit fast i sin gamla retorik om att den
              likväl ska vara kvar.
            </seg>
          </u>
          <u xml:id="i-8934e09413667897-257" prev="i-8934e09413667897-256" who="Q5796375">
            <seg>
              I höst har vi fått exempel på hur skatten tillämpas på så kallad
              överskottslikviditet i vissa fåmansbolag, den så kallade lex Uggla,
              där företagare drabbas på ett märkligt sätt. Om inget görs åt
              den konfiskation av upparbetat eget kapital som sker kommer förmodligen
              företags- och kapitalflykten från Sverige att tillta, och det
              drabbar oss alla. Det blir då också fråga om färre jobb.
            </seg>
          </u>
          <u xml:id="i-8934e09413667897-258" prev="i-8934e09413667897-256" who="Q5796375">
            <seg>
              Min fråga till finansministern blir och då vill jag ha svar på
              min direkta fråga och inte ett rundsnack: Var går smärtgränsen
              för regeringen innan man inser att förmögenhetsskatten måste avvecklas
              eller i grunden förändras, det vill säga hur stora skadeverkningar
              är man beredd till innan man gör någonting åt förmögenhetsskatten?
            </seg>
          </u>
          <note type="speaker">
            Anf. 28 Finansminister PÄR NUDER (s):
          </note>
          <u xml:id="i-8934e09413667897-259" next="i-8934e09413667897-260" who="Q320842">
            <seg>
              Herr talman, kära åhörare! Moderata samlingspartiet vill sänka
              skatten för de allra rikaste i Sverige. De vill avskaffa förmögenhetsskatten,
              som betalas av de mest förmögna. De vill avskaffa värnskatten,
              som betalas av dem som har allra högst inkomster. Det är Moderata
              samlingspartiets skattepolitik.
            </seg>
          </u>
          <u xml:id="i-8934e09413667897-260" prev="i-8934e09413667897-259" who="Q320842">
            <seg>
              Vi socialdemokrater har en annan syn på skatterna. Vi anser att
              skatterna ska bidra till en rättvis fördelning. Vi är emellertid
              beredda att diskutera olika skatter, inklusive förmögenhetsskatten,
              men då ska det ske i ett större skattepolitiskt sammanhang där
              vi även kan ta fördelningspolitiska hänsyn. Det tänker vi socialdemokrater
              göra, om vi får väljarnas förtroende efter nästa års val, i en
              stor skattepolitisk parlamentarisk utredning.
            </seg>
          </u>
          <note type="speaker">
            Anf. 29 LENNART HEDQUIST (m):
          </note>
          <u xml:id="i-8934e09413667897-261" who="Q5796375">
            <seg>
              Herr talman! Nu fick vi en del rundsnack, och jag kan väl bidra
              genom att säga: Om alliansen får bilda regering avvecklas förmögenhetsskatten.
              Men i övrigt kan jag dessvärre bara tolka Nuders svar på ett sätt.
              Det finns ingen smärtgräns. Regeringen är beredd att ha kvar förmögenhetsskatten
              till the bitter end , det vill säga oavsett dess skadeverkningar
              på företag och nya jobb i vårt land. Det tycker jag är tragiskt.
            </seg>
          </u>
          <note type="speaker">
            Anf. 30 Finansminister PÄR NUDER (s):
          </note>
          <u xml:id="i-8934e09413667897-262" who="Q320842">
            <seg>
              Herr talman! Jag kan bara upprepa det som jag sade i mitt frågesvar,
              nämligen att skiljelinjerna i skattepolitiken blir allt tydligare.
              Moderaterna prioriterar skattesänkningar som riktar sig till de
              rikaste, de mest förmögna. Det gör inte vi socialdemokrater. Vi
              vill se en skattepolitik som bygger på fördelningspolitiskt rättvisa
              principer. Men vi är beredda att diskutera även förmögenhetsskatten,
              som sagt, i ett större skattepolitiskt sammanhang. Det vill vi
              göra efter valet när vi ska tillkalla en stor skattepolitisk utredning.
            </seg>
          </u>
          <note>
            Utjämning av begravningsavgifterna
          </note>
          <note type="speaker">
            Anf. 31 LEIF BJÖRNLOD (mp):
          </note>
          <u xml:id="i-8934e09413667897-263" next="i-8934e09413667897-264" who="Q5578317">
            <seg>
              Herr talman! Jag har en fråga till statsrådet Lena Hallengren.
              Den handlar om begravningsavgifterna. De skiljer sig väldigt kraftigt
              åt i Sverige, från 1,5 till 0,7 % per skattekrona och tas ut på
              samma sätt som kommunalskatten. De tas ut genom Skatteverkets
              försorg. Skillnaderna är väldigt stora i olika delar. Tyvärr leder
              mitt län. De tre dyraste församlingarna tillhör just Värmland.
            </seg>
          </u>
          <u xml:id="i-8934e09413667897-264" prev="i-8934e09413667897-263" who="Q5578317">
            <seg>
              Nu undrar jag om man från departementets sida är beredd att vidta
              några åtgärder för att jämna ut de här kostnaderna, så att det
              kan bli något likartat. I så fall skulle en genomsnittsavgift
              ligga runt 2223 öre. Det är min första fråga. Min andra fråga
              är: Den här uppbörden sker genom Skatteverket. Vore det då inte
              lämpligt att Riksrevisionen hade möjligheten att revidera de här
              inkomsterna?
            </seg>
          </u>
          <note type="speaker">
            Anf. 32 Statsrådet LENA HALLENGREN (s):
          </note>
          <u xml:id="i-8934e09413667897-265" next="i-8934e09413667897-266" who="Q3431836">
            <seg>
              Herr talman! Det blir inte så mycket rundsnack i den här frågan.
              Jag har inget särskilt bra svar att ge dig förutom att ingen översyn
              är aktuell när det gäller just begravningsavgiften. Detta är någonting
              som hanteras av respektive församling, med undantag för Stockholm
              och Tranås där ju kommunen hanterar det, och det är ingen översyn
              på gång just nu.
            </seg>
          </u>
          <u xml:id="i-8934e09413667897-266" prev="i-8934e09413667897-265" who="Q3431836">
            <seg>
              Jag har inte reflekterat över den fråga som du ställer när det
              gäller just Riksrevisionen, så den får väl du och jag återkomma
              till i något annat sammanhang.
            </seg>
          </u>
          <note type="speaker">
            Anf. 33 LEIF BJÖRNLOD (mp):
          </note>
          <u xml:id="i-8934e09413667897-267" next="i-8934e09413667897-268" who="Q5578317">
            <seg>
              Herr talman! Eftersom totalbeloppet handlar om, beroende på vilken
              beräkning man vill ta, 2,6 eller 3,6 miljarder kronor är det en
              icke oväsentlig summa att titta på, vilket jag tycker att revisionen
              borde göra.
            </seg>
          </u>
          <u xml:id="i-8934e09413667897-268" prev="i-8934e09413667897-267" who="Q5578317">
            <seg>
              Sedan finns det ytterligare en tredje aspekt i det hela: Alla
              människor kommer inte att begravas. Många olika grupperingar har
              valt andra former för att sprida sina kvarlevor. Vore det inte
              korrekt att låta dessa människor få stå för sina kostnader själva
              och vara befriade från begravningsavgiften, speciellt som de inte
              ens tillhör Svenska kyrkan?
            </seg>
          </u>
          <note type="speaker">
            Anf. 34 Statsrådet LENA HALLENGREN (s):
          </note>
          <u xml:id="i-8934e09413667897-269" next="i-8934e09413667897-271" who="Q3431836">
            <seg>
              Herr talman! Kort vill jag säga att anledningen till att Riksrevisionen
              i dag inte granskar detta är att begravningsväsendet och kyrkan
              inte är något offentligt organ. Det är skälet till detta.
            </seg>
          </u>
          <u xml:id="i-8934e09413667897-270" prev="i-8934e09413667897-269" who="Q3431836">
            <seg>
              När det sedan gäller om det skulle vara en fråga för var och
              en att hantera kostnaderna i samband med begravning är vi väl
              här inne helt överens om att alla dör och att det finns kostnader
              förknippade med det oavsett på vilket sätt begravningen sker.
              Denna kostnad ska inte överlämpas på de efterlevande, utan man
              ska kunna vara helt övertygad om att den kommer att hanteras på
              ett både ekonomiskt och etiskt klokt sätt.
            </seg>
          </u>
          <u xml:id="i-8934e09413667897-271" prev="i-8934e09413667897-269" who="Q3431836">
            <seg>
              Apatiska flyktingbarn
            </seg>
          </u>
          <note type="speaker">
            Anf. 35 INGER DAVIDSON (kd):
          </note>
          <u xml:id="i-8934e09413667897-272" next="i-8934e09413667897-273" who="Q4944305">
            <seg>
              Herr talman! Jag har en fråga till vice statsminister Bosse Ringholm.
            </seg>
          </u>
          <u xml:id="i-8934e09413667897-273" prev="i-8934e09413667897-272" who="Q4944305">
            <seg>
              Migrationsverket har de senaste dagarna polisanmält ett antal
              misstänkta fall av vanvård av apatiska flyktingbarn. Enligt barnkonventionen
              är regeringen skyldig att se till barnets bästa. Nu vill jag fråga
              Bosse Ringholm: Om det nu skulle visa sig att det har förekommit
              vanvård, är det barnet då mindre skyddsvärt än om det har blivit
              apatiskt av någon annan anledning?
            </seg>
          </u>
          <note type="speaker">
            Anf. 36 Vice statsminister BOSSE RINGHOLM (s):
          </note>
          <u xml:id="i-8934e09413667897-274" who="Q321595">
            <seg>
              Herr talman! De aktuella fall som det talas om här är anmälda
              för utredning, och polisen ska göra en sådan utredning. Regeringen
              har självfallet inga synpunkter på det utredningsarbetet, utan
              det får följa den vanliga gången och den vanliga processen. Det
              är naturligtvis våra förvaltningsmyndigheter som ska hantera sådana
              frågor. Det vore fel om regeringen gick in i processen och talade
              om både sin bedömning det ska myndigheterna sköta själva och vad
              som ska hända i andra och tredje led. Vi får avvakta den utredning
              som nu görs.
            </seg>
          </u>
          <note type="speaker">
            Anf. 37 INGER DAVIDSON (kd):
          </note>
          <u xml:id="i-8934e09413667897-275" next="i-8934e09413667897-276" who="Q4944305">
            <seg>
              Herr talman! Det var knappast svar på min fråga. Jag tänker inte
              heller gå in i den bedömningen. Det kan mycket väl komma att visa
              sig att det har förekommit vanvård i något fall, men det jag undrar
              är om barnet är mindre skyddsvärt om det skulle vara föräldrarna
              som har utsatt det för vanvård.
            </seg>
          </u>
          <u xml:id="i-8934e09413667897-276" prev="i-8934e09413667897-275" who="Q4944305">
            <seg>
              Det har inte gått att undvika att ana en viss skadeglädje i de
              uttalanden som har gjorts från två andra statsråd i det här ärendet.
              Jag undrar om Bosse Ringholm instämmer i de bedömningar som Morgan
              Johansson och Barbro Holmberg har gjort.
            </seg>
          </u>
          <note type="speaker">
            Anf. 38 Vice statsminister BOSSE RINGHOLM (s):
          </note>
          <u xml:id="i-8934e09413667897-277" next="i-8934e09413667897-279" who="Q321595">
            <seg>
              Herr talman! När en myndighet finner skäl att anmäla ett sådant
              här graverande förhållande är det viktigt att vi respekterar att
              den myndighetens påbörjade process får fullföljas utan att regeringen
              lägger sig i. Det vore helt fel att bryta mot de principer vi
              har om att regeringen inte ska ingripa i enskilda fall.
            </seg>
          </u>
          <u xml:id="i-8934e09413667897-278" prev="i-8934e09413667897-277" who="Q321595">
            <seg>
              Naturligtvis ska prövning av eventuella fall när det gäller att
              få stanna i Sverige också i fortsättningen ske individuellt. Det
              är inte heller regeringens uppgift det vore också ett övergrepp
              att försöka bestämma om det ska vara si eller så, utan det görs
              på vanligt sätt av vanliga myndigheter. Jag tror att frågeställaren
              förmodligen skulle bli mycket upprörd om regeringen bröt den processen.
            </seg>
          </u>
          <u xml:id="i-8934e09413667897-279" prev="i-8934e09413667897-277" who="Q321595">
            <seg>
              Ibland ställer man ju frågor för att försöka hitta en fälla åt
              någon. Jag ber att få undvika den fällan.
            </seg>
          </u>
          <note>
            Mobiltelenätet i Norrbottens län
          </note>
          <note type="speaker">
            Anf. 39 KARIN ÅSTRÖM (s):
          </note>
          <u xml:id="i-8934e09413667897-280" next="i-8934e09413667897-282" who="Q4563087">
            <seg>
              Herr talman! Jag vill ställa min fråga till statsrådet Ulrica
              Messing.
            </seg>
          </u>
          <u xml:id="i-8934e09413667897-281" prev="i-8934e09413667897-280" who="Q4563087">
            <seg>
              Det går bra för Norrbotten nu. Då tänker jag framför allt på
              de stora satsningar som nu görs i malmfälten, biltestverksamhet,
              Ikea, universitetet etcetera. Den lyckosamma bredbandsutbyggnaden
              i vårt län är en av många viktiga infrastruktursatsningar som
              regeringen gjort, och den har varit avgörande för en sådan bra
              utveckling.
            </seg>
          </u>
          <u xml:id="i-8934e09413667897-282" prev="i-8934e09413667897-280" who="Q4563087">
            <seg>
              Nu har vi dessvärre problem när det gäller en annan viktig infrastruktursatsning,
              nämligen mobiltelefonnätet. Vi har i dag stora områden i vårt
              län som inte har GSM-täckning. Hur bedömer statsrådet möjligheten
              att få bra mobiltelekommunikationer i vårt geografiskt stora län?
            </seg>
          </u>
          <note type="speaker">
            Anf. 40 Statsrådet ULRICA MESSING (s):
          </note>
          <u xml:id="i-8934e09413667897-283" next="i-8934e09413667897-284" who="Q4967115">
            <seg>
              Herr talman! Det är viktigt, som Karin Åström pekar på, att vi
              har en bra mobiltäckning i hela vårt land. Vi ska ha det på flera
              olika sätt. Vi har den 3 G-utbyggnad som nu tar ny fart efter
              PTS beslut, som jag välkomnar, där PTS slår fast att den teknik
              och den standard som vi menar är viktiga i de tätt befolkade områdena
              är lika viktiga i de glest befolkade områdena. Därför ska operatörerna
              också stå för de krav som var villkoret i licensen, nämligen att
              98 % av befolkningen ska ha 3 G-täckning.
            </seg>
          </u>
          <u xml:id="i-8934e09413667897-284" prev="i-8934e09413667897-283" who="Q4967115">
            <seg>
              Sedan ska vi komplettera den täckningen. När det gamla NMT-nätet
              släcks ned sker det därför att det är en teknik som inte längre
              går att utveckla. Därför har PTS upphandlat en operatör som ska
              bygga ut den gamla NMT-täckningen och då också ha fokus på de
              glest befolkade områdena i fjällen eller i skärgården. När den
              utbyggnaden är klar innebär det att de områden som i dag har NMT
              kommer att ha en bättre täckning och ett större utbud av tjänster.
            </seg>
          </u>
          <note type="speaker">
            Anf. 41 KARIN ÅSTRÖM (s):
          </note>
          <u xml:id="i-8934e09413667897-285" who="Q4563087">
            <seg>
              Herr talman! Jag tackar så mycket för statsrådets svar. Jag är
              helt nöjd med svaret.
            </seg>
          </u>
          <note>
            Momsbefrielse för idrottsföreningars lokaler
          </note>
          <note type="speaker">
            Anf. 42 JÖRGEN JOHANSSON (c):
          </note>
          <u xml:id="i-8934e09413667897-286" next="i-8934e09413667897-288" who="Q5886707">
            <seg>
              Herr talman! Förra veckan tog vi från Centerpartiet ett utskottsinitiativ
              i syfte att idrottsrörelsen inte skulle behöva betala moms vid
              hyra av lokaler hos kommunen. Om så skulle ske skulle det vara
              ett övergrepp mot hela idrottsrörelsen, som vi ser det.
            </seg>
          </u>
          <u xml:id="i-8934e09413667897-287" prev="i-8934e09413667897-286" who="Q5886707">
            <seg>
              I morse uttalade sig idrottsministern på nyheterna och sade att
              det inte blir någon moms. Jag tycker att det är ett bra uttalande.
              Samtidigt säger dock Skatteverket att det blir moms om Skatterättsnämnden
              i början av året säger att det är i överensstämmelse med EG-rätten.
              Då är mitt konstaterande att såväl finansministerns som idrottsministerns
              uttalanden i den här frågan uppenbarligen väger rätt lätt.
            </seg>
          </u>
          <u xml:id="i-8934e09413667897-288" prev="i-8934e09413667897-286" who="Q5886707">
            <seg>
              Min fråga till idrottsministern är: Vad tänker idrottsministern
              göra för att hindra detta övergrepp på en svensk folkrörelse?
            </seg>
          </u>
          <note type="speaker">
            Anf. 43 Finansminister PÄR NUDER (s):
          </note>
          <u xml:id="i-8934e09413667897-289" next="i-8934e09413667897-290" who="Q320842">
            <seg>
              Herr talman! Det är jag som är ansvarig för skattefrågorna i
              regeringen.
            </seg>
          </u>
          <u xml:id="i-8934e09413667897-290" prev="i-8934e09413667897-289" who="Q320842">
            <seg>
              Det har aldrig varit lagstiftarens intention att idrottsrörelsen
              ska drabbas av moms på uthyrning av lokaler. Därom råder uppenbarligen
              bred politisk enighet, vilket är väldigt bra. Det ankommer på
              Skatteverket att göra tolkningar av lagen. Vi har samma uppfattning
              som frågeställaren i själva sakfrågan. Skulle det behöva ändras
              i lagen för att den rådande ordningen ska gälla är inte regeringen
              främmande för det. Alldeles uppenbart blir det i ett sådant fall
              en expeditionssak eftersom vi alldeles uppenbart är så eniga i
              sakfrågan.
            </seg>
          </u>
          <note type="speaker">
            Anf. 44 JÖRGEN JOHANSSON (c):
          </note>
          <u xml:id="i-8934e09413667897-291" who="Q5886707">
            <seg>
              Herr talman! Det är bra att vi är eniga. Jag vill bara konstatera
              att om nu EG-rätten skulle säga att vi ändå får lov att göra någonting
              så skulle det vara ett stort övergrepp på hela Folkrörelse-Sverige.
              Vi vet redan i dag vilka problem vi har med att följa det regelverk
              som finns. Vi har exempel på det i regeringen också. Det skulle
              bli än värre om vi dessutom skulle ha en momsskyldighet ute i
              de ideella föreningarna. Jag tror inte att många människor då
              skulle våga ställa upp som förtroendevalda i en idrottsförening.
            </seg>
          </u>
          <note type="speaker">
            Anf. 45 Finansminister PÄR NUDER (s):
          </note>
          <u xml:id="i-8934e09413667897-292" who="Q320842">
            <seg>
              Herr talman! Detta är en viktig diskussion. Framför allt är den
              viktig därför att vi kan hamna i det läget att vi tvingas ändra
              i lagen. Då är det skönt att veta att det finns en bred majoritet
              som är beredd att göra de svåra avvägningar som i ett sådant fall
              kan komma att bli aktuella. Jag hoppas att så inte ska behöva
              bli fallet, men i den händelse vi hamnar där är det skönt att
              veta att vi har en bred riksdagsmajoritet som är beredd till de
              svåra uppoffringar som det kan innebära.
            </seg>
          </u>
          <note>
            Åtgärder mot spelberoende
          </note>
          <note type="speaker">
            Anf. 46 INGRID BURMAN (v):
          </note>
          <u xml:id="i-8934e09413667897-293" next="i-8934e09413667897-298" who="Q4941267">
            <seg>
              Herr talman! Min fråga riktar sig till vice statsminister Bosse
              Ringholm.
            </seg>
          </u>
          <u xml:id="i-8934e09413667897-294" prev="i-8934e09413667897-293" who="Q4941267">
            <seg>
              Det förs en diskussion om att alltfler blir spelberoende i Sverige.
              Det handlar om i storleksordningen 125 000 människor. Samtidigt
              har regeringen i dag fattat beslut om att Svenska Spel får ordna
              pokerspel över Internet. Det är en spelform, det vill säga snabba
              spel, som är den mest beroendeframkallande av alla. Vi vidgar
              nu marknaden för den formen.
            </seg>
          </u>
          <u xml:id="i-8934e09413667897-295" prev="i-8934e09413667897-293" who="Q4941267">
            <seg>
              Jag läser i pressmeddelandet att man reglerar med åldersgränser
              och beloppsgränser. Samtidigt vet vi att alltfler riskerar att
              missbruka spelet.
            </seg>
          </u>
          <u xml:id="i-8934e09413667897-296" prev="i-8934e09413667897-293" who="Q4941267">
            <seg>
              Min fråga blir då: Är vice statsministern beredd att vidta åtgärder
              för att se till att de som är spelberoende får hjälp och vård?
            </seg>
          </u>
          <u xml:id="i-8934e09413667897-297" prev="i-8934e09413667897-293" who="Q4941267">
            <seg>
              Är vice statsministern beredd att införa en lagstiftning som
              den danska där man säger att vissa spelformer är illegala?
            </seg>
          </u>
          <u xml:id="i-8934e09413667897-298" prev="i-8934e09413667897-293" who="Q4941267">
            <seg>
              Är vice statsministern beredd att vidta åtgärder för att göra
              andra begränsningar nu när man öppnar upp för nya spel?
            </seg>
          </u>
          <note type="speaker">
            Anf. 47 Vice statsminister BOSSE RINGHOLM (s):
          </note>
          <u xml:id="i-8934e09413667897-299" next="i-8934e09413667897-301" who="Q321595">
            <seg>
              Herr talman! Självfallet är regeringen beredd att göra många
              insatser för att minska spelberoendet och för att hjälpa de personer
              som kan hamna i spelberoende. Den viktigaste insatsen är att se
              till att vi kan fortsätta att ha en reglerad spelmarknad. Därmed
              kan vi också påverka och försöka förhindra och förebygga spelmissbruk.
            </seg>
          </u>
          <u xml:id="i-8934e09413667897-300" prev="i-8934e09413667897-299" who="Q321595">
            <seg>
              De största hoten på området i dagsläget är de illegala privata
              spelaktörer som via nätet driver omfattande verksamhet. De är
              ganska hänsynslösa i sin marknadsföring och bidrar till mycket
              spelberoende. Dem kommer vi inte åt på annat sätt än genom att
              vi ska kunna erbjuda positiva alternativ från de svenska aktörerna.
            </seg>
          </u>
          <u xml:id="i-8934e09413667897-301" prev="i-8934e09413667897-299" who="Q321595">
            <seg>
              Det ska vi kunna göra på ett kontrollerat sätt. Vi ska självfallet
              också se till att göra ordentliga insatser för att förhindra och
              förebygga spelmissbruk.
            </seg>
          </u>
          <note type="speaker">
            Anf. 48 INGRID BURMAN (v):
          </note>
          <u xml:id="i-8934e09413667897-302" next="i-8934e09413667897-303" who="Q4941267">
            <seg>
              Herr talman! Kan jag tolka Bosse Ringholms svar som att regeringen
              är beredd att införa en lagstiftning som liknar den i Danmark
              där man har gjort vissa spel illegala? Jag hör att det finns en
              positiv anklang att man vill sanera marknaden.
            </seg>
          </u>
          <u xml:id="i-8934e09413667897-303" prev="i-8934e09413667897-302" who="Q4941267">
            <seg>
              Kan jag också tolka Bosse Ringholms svar som att regeringen är
              beredd att skapa en åtgärdsplan för att kunna erbjuda dem som
              i dag har fastnat i spelberoende hjälp? Vi kan göra en plan för
              dem som missbrukar spel men också skapa tydligare villkor för
              dem som i dag marknadsför spelen. Kan jag tolka vice statsministerns
              svar på det sättet?
            </seg>
          </u>
          <note type="speaker">
            Anf. 49 Vice statsminister BOSSE RINGHOLM (s):
          </note>
          <u xml:id="i-8934e09413667897-304" next="i-8934e09413667897-306" who="Q321595">
            <seg>
              Herr talman! Regeringen har flerdubblat stödet för arbetet mot
              spelmissbruk under senare tid genom att ge mer pengar både till
              de olika kamratorganisationer som finns som försöker förhindra
              spelmissbruk och till forskning, studier, telefonlinjer och annat
              som kan användas mot spelmissbruket. Vi är självfallet beredda
              att fortsätta att diskutera vilka insatser vi ska göra där.
            </seg>
          </u>
          <u xml:id="i-8934e09413667897-305" prev="i-8934e09413667897-304" who="Q321595">
            <seg>
              Vi är beredda att titta på varje förslag som kan begränsa det
              illegala spelandet som finns i Sverige i dag. Vi har ett antal
              stora privata internationellt dominerade spelbolag som driver
              omfattande spelverksamhet i Sverige i dag via nätet som vi inte
              kommer åt på rätt sätt. Vi är beredda att titta på varje sådant
              förslag som kan förändra och reducera det illegala spelandet.
            </seg>
          </u>
          <u xml:id="i-8934e09413667897-306" prev="i-8934e09413667897-304" who="Q321595">
            <seg>
              Vägarna i Dalsland
            </seg>
          </u>
          <note type="speaker">
            Anf. 50 INGEMAR VÄNERLÖV (kd):
          </note>
          <u xml:id="i-8934e09413667897-307" next="i-8934e09413667897-311" who="Q6032157">
            <seg>
              Herr talman! Jag vill ställa en fråga till statsrådet Ulrica
              Messing. Den handlar om vägarna i Dalsland som är av lite sämre
              kvalitet.
            </seg>
          </u>
          <u xml:id="i-8934e09413667897-308" prev="i-8934e09413667897-307" who="Q6032157">
            <seg>
              För två tre veckor sedan drogs tjälsäkerhetspengar in som skulle
              användas till vägarna i Dalsland. De skulle i stället gå till
              vägar i Småland som hade råkat särskilt illa ut i spåren efter
              stormen Gudruns härjningar.
            </seg>
          </u>
          <u xml:id="i-8934e09413667897-309" prev="i-8934e09413667897-307" who="Q6032157">
            <seg>
              Jag skrev då en fråga till statsrådet och undrade på vilket sätt
              statsrådet skulle kompensera Dalsland för indragningen. Jag fick
              svar i går att statsrådet inte tänkte göra någonting åt detta,
              utan det var Vägverket som hade hand om det hela.
            </seg>
          </u>
          <u xml:id="i-8934e09413667897-310" prev="i-8934e09413667897-307" who="Q6032157">
            <seg>
              Detta var innan vi fick reda på att EU har hjälpt oss med 768
              miljoner. Det skulle vara en viss hjälp till delar av skadorna
              efter stormen Gudruns härjningar.
            </seg>
          </u>
          <u xml:id="i-8934e09413667897-311" prev="i-8934e09413667897-307" who="Q6032157">
            <seg>
              Nu när Sverige har fått 768 miljoner kronor ut EU:s solidaritetsfond
              för att täcka delar av de skador som stormen Gudruns härjningar
              har ställt till med undrar jag: Kommer statsrådet mot den bakgrunden
              att kompensera Dalsland så att tjälsäkringsplanen kan återställas?
            </seg>
          </u>
          <note type="speaker">
            Anf. 51 Statsrådet ULRICA MESSING (s):
          </note>
          <u xml:id="i-8934e09413667897-312" next="i-8934e09413667897-315" who="Q4967115">
            <seg>
              Herr talman! Först vill jag säga till Ingemar Vänerlöv att det
              är självklart så att om någon del av vårt land eller något annat
              land utsätts för en stor katastrof hjälps vi åt. Det är så med
              katastrofer att man inte kan förutse dem. Ingen av oss önskade
              stormen Gudrun. Men när den väl drabbade oss har vi hjälpts åt.
            </seg>
          </u>
          <u xml:id="i-8934e09413667897-313" prev="i-8934e09413667897-312" who="Q4967115">
            <seg>
              Därför har vi också fått omprioritera en del pengar för att ge
              ett extra stort stöd och hjälp till det område som var så svårt
              drabbat. Kommuner, länsstyrelser, Vägverket, Banverket, Räddningsverket
              och många andra har bidragit.
            </seg>
          </u>
          <u xml:id="i-8934e09413667897-314" prev="i-8934e09413667897-312" who="Q4967115">
            <seg>
              Totalt kostar stormen det offentliga Sverige och enskilda personer
              över 20 miljarder. Nu får vi tillbaka drygt 768 miljoner kronor
              från EU:s solidaritetsfond. De pengarna är villkorade. När kommissionen
              betalar ut dem någon gång i början av nästa år ska de gå tillbaka
              till de myndigheter som har haft ökade utgifter.
            </seg>
          </u>
          <u xml:id="i-8934e09413667897-315" prev="i-8934e09413667897-312" who="Q4967115">
            <seg>
              När vi får tillbaka de pengarna får vi titta på hur vi fördelar
              de 768 miljonerna om det blir det, det blir i varje fall drygt
              760 miljoner till Vägverket, Banverket och Räddningsverket och
              till alla andra som har hjälpts åt. Det är så ansökan är inlämnad.
            </seg>
          </u>
          <note type="speaker">
            Anf. 52 INGEMAR VÄNERLÖV (kd):
          </note>
          <u xml:id="i-8934e09413667897-316" next="i-8934e09413667897-318" who="Q6032157">
            <seg>
              Herr talman! Jag kan hålla med statsrådet om att man måste hjälpas
              åt när någon del av landet drabbas av en katastrof som det var
              nu.
            </seg>
          </u>
          <u xml:id="i-8934e09413667897-317" prev="i-8934e09413667897-316" who="Q6032157">
            <seg>
              Ingen del av landet har en så stor del av vägarna avstängda som
              just Dalsland har under tjällossningsperioderna. I Dalsland kan
              det vara en, två eller tre tjällossningsperioder. Därför är det
              väldigt viktigt att just Dalsland inte drabbas negativt och får
              sina pengar indragna.
            </seg>
          </u>
          <u xml:id="i-8934e09413667897-318" prev="i-8934e09413667897-316" who="Q6032157">
            <seg>
              Jag skulle ändå vilja fråga om statsrådet kan anse att det inte
              är osannolikt att Dalsland skulle kunna få en del av dessa pengar
              som vi nu har fått via EU:s solidaritetsfond.
            </seg>
          </u>
          <note type="speaker">
            Anf. 53 Statsrådet ULRICA MESSING (s):
          </note>
          <u xml:id="i-8934e09413667897-319" next="i-8934e09413667897-321" who="Q4967115">
            <seg>
              Herr talman! När pengarna kommer tillbaka från EU ska vi fördela
              dem till de myndigheter som har haft utgifter. Då är jag beredd
              att ompröva frågan igen och titta på i vilken del av vårt land
              de här pengarna är mest aktuella.
            </seg>
          </u>
          <u xml:id="i-8934e09413667897-320" prev="i-8934e09413667897-319" who="Q4967115">
            <seg>
              Jag delar den beskrivning som Ingemar Vänerlöv gör av läget i
              Dalsland. Det var mot bakgrund av att vi är medvetna om att Dalsland
              på många sätt är unikt när det gäller tjällossning som vi vid
              förra fördelningen av infrastrukturpengar för första gången vek
              tjälsäkringspengar till Dalsland. Det har vi tidigare bara gjort
              till de så kallade skogslänen och Norrlandslänen.
            </seg>
          </u>
          <u xml:id="i-8934e09413667897-321" prev="i-8934e09413667897-319" who="Q4967115">
            <seg>
              Att vi gjorde det var just ett kvitto på att vi ser att behovet
              där är stort. Det kommer jag också att ta hänsyn till när vi får
              en chans att lägga tillbaka en del pengar till Vägverket.
            </seg>
          </u>
          <note>
            Föreningsfrihet för barn och ungdomar
          </note>
          <note type="speaker">
            Anf. 54 MARIETTA DE POURBAIX-LUNDIN (m):
          </note>
          <u xml:id="i-8934e09413667897-322" next="i-8934e09413667897-323" who="Q4973390">
            <seg>
              Herr talman! I Haninge sköter Unga Örnar driften av en fritidsgård.
              Det har nu kommit fram att de barn och ungdomar som köpt gårdskort,
              utan att de har vetat om det, har blivit kollektivt anslutna till
              Unga Örnar.
            </seg>
          </u>
          <u xml:id="i-8934e09413667897-323" prev="i-8934e09413667897-322" who="Q4973390">
            <seg>
              Vi har en grundlagsfäst föreningsfrihet i Sverige. Därför är
              min fråga till barn- och ungdomsministern, statsrådet Lena Hallengren,
              vad hon kommer att göra för att även ungdomar ska kunna vara tillförsäkrade
              den grundlagsfästa föreningsfrihet vi har i Sverige.
            </seg>
          </u>
          <note type="speaker">
            Anf. 55 Statsrådet LENA HALLENGREN (s):
          </note>
          <u xml:id="i-8934e09413667897-324" next="i-8934e09413667897-325" who="Q3431836">
            <seg>
              Herr talman! Föreningsfriheten gäller självklart alla. Den gäller
              barn, ungdomar och vuxna och oavsett om man omfattas av ideellt
              stöd för ungdomsorganisationer, för funktionshindrade, för kvinnoorganisationer,
              för handikapporganisationer och vad det än kan vara för någonting.
            </seg>
          </u>
          <u xml:id="i-8934e09413667897-325" prev="i-8934e09413667897-324" who="Q3431836">
            <seg>
              Det finns ingen särskild åtgärd vi vidtar här. Vi fortsätter
              att se till att vi har den allra bästa kontrollen för att se till
              att pengarna används på det allra bästa sättet. Den situation
              som Marietta beskriver med just Unga Örnar i Huddinge är ingenting
              som jag känner till i detalj. Däremot är det otroligt angeläget
              att Unga Örnar tillsammans med kommunen ser till att hantera situationen
              på allra bästa sätt och i fortsättning informera på det sätt som
              är meningen i enlighet med föreningsfriheten.
            </seg>
          </u>
          <note type="speaker">
            Anf. 56 MARIETTA DE POURBAIX-LUNDIN (m):
          </note>
          <u xml:id="i-8934e09413667897-326" next="i-8934e09413667897-329" who="Q4973390">
            <seg>
              Herr talman! Det var i Haninge och inte i Huddinge. Men det är
              en grannkommun, så det har inte så stor betydelse.
            </seg>
          </u>
          <u xml:id="i-8934e09413667897-327" prev="i-8934e09413667897-326" who="Q4973390">
            <seg>
              Jag fick egentligen inte ett svar på vad regeringen kommer att
              göra för att säkerställa den föreningsfrihet som vi alla är överens
              om råder i Sverige.
            </seg>
          </u>
          <u xml:id="i-8934e09413667897-328" prev="i-8934e09413667897-326" who="Q4973390">
            <seg>
              I stället försökte Lena Hallengren svara på en fråga som jag
              inte har ställt, men den kan jag ju ställa nu. Vad kommer regeringen
              att göra för att stoppa det fiffel med medlemsregister som har
              funnits i SSU och nu finns i Unga Örnar? Det gör att de här föreningarna
              kan tillskansa sig mer i bidrag än de har rätt till.
            </seg>
          </u>
          <u xml:id="i-8934e09413667897-329" prev="i-8934e09413667897-326" who="Q4973390">
            <seg>
              Det blir min följdfråga eftersom Lena Hallengren inte vill svara
              på den mycket övergripande frågan om den grova kränkningen av
              föreningsfriheten som Unga Örnar har ägnat sig åt.
            </seg>
          </u>
          <note type="speaker">
            Anf. 57 Statsrådet LENA HALLENGREN (s):
          </note>
          <u xml:id="i-8934e09413667897-330" next="i-8934e09413667897-332" who="Q3431836">
            <seg>
              Herr talman! Det hjärtat är fullt av talar man om. Jag bor i
              Huddinge. Det var därför jag råkade säga det. Det är naturligtvis
              Haninge det handlar om.
            </seg>
          </u>
          <u xml:id="i-8934e09413667897-331" prev="i-8934e09413667897-330" who="Q3431836">
            <seg>
              Föreningsfriheten är viktig. Jag säger inte att vi inte tänker
              göra någonting, men jag kan inte tala om för Marietta de Pourbaix-Lundin
              i dag vad vi ska göra med anledning av en väldigt specifik situation
              som Marietta beskriver här i plenisalen.
            </seg>
          </u>
          <u xml:id="i-8934e09413667897-332" prev="i-8934e09413667897-330" who="Q3431836">
            <seg>
              Det är viktigt att pengar används på ett korrekt sätt och att
              alla känner att man kan lita på att föreningsfriheten följs. Det
              gäller Unga Örnar, SSU, Moderata Ungdomsförbundet och alla de
              organisationer och föreningar som på olika sätt får ett statligt
              stöd. Det handlar om att redovisa på ett korrekt sätt och att
              redovisa medlemmar på ett korrekt sätt.
            </seg>
          </u>
          <note>
            Förmånsbeskattning av tjänstebilar med alkolås
          </note>
          <note type="speaker">
            Anf. 58 HANS STENBERG (s):
          </note>
          <u xml:id="i-8934e09413667897-333" next="i-8934e09413667897-335" who="Q5650744">
            <seg>
              Herr talman! Jag har en fråga till finansministern. Som ett led
              i trafiksäkerhetsarbetet är det i dag rätt många företag som monterar
              in alkolås i sina tjänstebilar. Ett problem i det här sammanhanget
              är att den som har en sådan här tjänstebil blir förmånsbeskattad
              på grund av värdet på investeringen som alkolåset innebär.
            </seg>
          </u>
          <u xml:id="i-8934e09413667897-334" prev="i-8934e09413667897-333" who="Q5650744">
            <seg>
              Att jämställa alkolås med annan teknisk utrustning som främjar
              komforten i bilen är tämligen märkligt kan man tycka. Vägverket
              har påtalat detta för Riksskatteverket, men Riksskatteverket hävdar
              att man inte kan göra någon förändring eller något undantag för
              alkolås utan att regering och riksdag ändrar reglerna.
            </seg>
          </u>
          <u xml:id="i-8934e09413667897-335" prev="i-8934e09413667897-333" who="Q5650744">
            <seg>
              Min fråga till finansministern är då: Vilka åtgärder är finansministern
              beredd att vidta för att åstadkomma en förändring på det området?
            </seg>
          </u>
          <note type="speaker">
            Anf. 59 Finansminister PÄR NUDER (s):
          </note>
          <u xml:id="i-8934e09413667897-336" next="i-8934e09413667897-337" who="Q320842">
            <seg>
              Herr talman! En av de principer som ligger till grund för vårt
              skattesystem är att det skattemässigt inte ska vara mer lönsamt
              att få en förmån av en arbetsgivare än en kontantlön. Det är därför
              vi har de förmånsregler som vi har. Det skulle till exempel innebära
              att en arbetsgivare som tillhandahöll vinterdäck, som är väl så
              viktiga ur trafiksäkerhetssynpunkt, också skulle kunna hävda att
              det var någonting som skulle undantas, om man skulle följa det
              som Hans Stenberg nu anger.
            </seg>
          </u>
          <u xml:id="i-8934e09413667897-337" prev="i-8934e09413667897-336" who="Q320842">
            <seg>
              Emellertid är den här frågan föremål för utredning i samband
              Alkolåsutredningen, och den kommer med ett slutbetänkande senare
              under våren. Vi får avvakta deras besked.
            </seg>
          </u>
          <note type="speaker">
            Anf. 60 HANS STENBERG (s):
          </note>
          <u xml:id="i-8934e09413667897-338" who="Q5650744">
            <seg>
              Herr talman! Jag tror att de flesta bilister uppfattar exempelvis
              vinterdäck eller krockkudde i bilen som en förbättring av säkerheten
              och komforten. Jag tror ytterst få uppfattar ett alkolås som en
              förbättring av komforten eller säkerheten alldenstund de allra
              flesta bilister normalt sett kör nyktra. Här är det framför allt
              en fråga om säkerhet för andra trafikanter det handlar om. Därför
              hoppas jag verkligen att kommittén kommer fram till förslag som
              gör att vi kan få en förändring på det här området.
            </seg>
          </u>
          <note type="speaker">
            Anf. 61 Finansminister PÄR NUDER (s):
          </note>
          <u xml:id="i-8934e09413667897-339" next="i-8934e09413667897-341" who="Q320842">
            <seg>
              Herr talman! Det här är en viktig fråga. Jag delar Hans Stenbergs
              grundläggande hållning när det gäller den trafiksäkerhetsmässiga
              aspekten på frågan. Frågan är emellertid om vi ska gå vägen över
              förändringar i förmånsbeskattningen eller om det finns andra sätt
              att stimulera användningen av alkolås.
            </seg>
          </u>
          <u xml:id="i-8934e09413667897-340" prev="i-8934e09413667897-339" who="Q320842">
            <seg>
              Jag tror att en installation av ett alkolås som är värt ungefär
              10 000 kr påverkar det totala förmånsvärdet för en normalbil med
              knappt 100 kr per månad brutto och 3060 kr med hänsyn tagen till
              skatteeffekten. Frågan är om det här verkligen skulle ha den betydelse
              som frågeställaren anger. Men det får Alkolåsutredningen titta
              på, som sagt.
            </seg>
          </u>
          <u xml:id="i-8934e09413667897-341" prev="i-8934e09413667897-339" who="Q320842">
            <seg>
              Eftergymnasial utbildning
            </seg>
          </u>
          <note type="speaker">
            Anf. 62 ULF NILSSON (fp):
          </note>
          <u xml:id="i-8934e09413667897-342" next="i-8934e09413667897-343" who="Q6012166">
            <seg>
              Herr talman! Jag vill ställa min fråga till statsrådet Lena Hallengren.
              Regeringen talar väldigt mycket om att 50 % av en årskull ska
              gå på högskolan, men det är väldigt många som undrar vad regeringen
              har för strategi för de övriga 50 procenten. Alla som går ut gymnasiet
              får ju inte jobb långt därifrån. Det finns ett väldigt stort behov
              av en eftergymnasial utbildning med en blandning av praktik och
              teori.
            </seg>
          </u>
          <u xml:id="i-8934e09413667897-343" prev="i-8934e09413667897-342" who="Q6012166">
            <seg>
              Vi har ju kvalificerad yrkesutbildning i Sverige. Den är väldigt
              bra, men den har väldigt få platser. Min fråga till Lena Hallengren
              är om hon och regeringen har någon långsiktig strategi för att
              bygga ut en bra yrkesutbildning för människor som har lämnat gymnasiet.
            </seg>
          </u>
          <note type="speaker">
            Anf. 63 Statsrådet LENA HALLENGREN (s):
          </note>
          <u xml:id="i-8934e09413667897-344" next="i-8934e09413667897-346" who="Q3431836">
            <seg>
              Herr talman! Jag tycker att det är ett fantastiskt fint mål att
              hälften av en årskull ska ha möjlighet att påbörja högskolestudier
              innan 25 års ålder. Vi närmar oss också det målet genom stora
              utbyggnader runtom landet. Väldigt många har nära till en högskola
              eller ges möjlighet att läsa på annat sätt, till exempel via distans,
              och hel- och deltid kan varieras beroende på den enskildes behov.
            </seg>
          </u>
          <u xml:id="i-8934e09413667897-345" prev="i-8934e09413667897-344" who="Q3431836">
            <seg>
              Det betyder inte att den andra halvan gör någonting annat som
              är detsamma, det vill säga att alla de andra ska gå kvalificerad
              yrkesutbildning eller att alla andra ska gå en yrkesutbildning.
              Målet är så klart att alla unga människor ska ha möjlighet att
              arbeta eller studera beroende på vad man har för behov och vad
              man har för drömmar med sitt liv.
            </seg>
          </u>
          <u xml:id="i-8934e09413667897-346" prev="i-8934e09413667897-344" who="Q3431836">
            <seg>
              Kvalificerad yrkesutbildning och andra typer av eftergymnasiala
              yrkesutbildningar är en bra möjlighet. Jag tror att vi på olika
              sätt måste fokusera mer på yrkesutbildningar. Jag tycker att vi
              har gjort det lite för lite. Däremot är kvalificerad yrkesutbildning
              bara ett alternativ av många. Den är ju, precis som namnet antyder,
              just en kvalificerad yrkesutbildning. I många fall kan den också
              kräva en viss arbetslivserfarenhet innan man börjar de studierna
              för att man kräver den erfarenheten.
            </seg>
          </u>
          <note type="speaker">
            Anf. 64 ULF NILSSON (fp):
          </note>
          <u xml:id="i-8934e09413667897-347" next="i-8934e09413667897-348" who="Q6012166">
            <seg>
              Herr talman! Tyvärr är det så att akademikerarbetslösheten har
              blivit väldigt stor. Jag tror att det är 66 000 som är arbetslösa
              nu. Framför allt gäller det dem som går kortare utbildningar.
              Förmodligen finns det väldigt många ungdomar eller precis vuxna
              människor som har gått ut gymnasiet som skulle ha behov av en
              yrkesutbildning. I dag har kvalificerad yrkesutbildning 16 600
              platser, vilket är alldeles för lite. Det finns behov av många
              fler.
            </seg>
          </u>
          <u xml:id="i-8934e09413667897-348" prev="i-8934e09413667897-347" who="Q6012166">
            <seg>
              Det finns också behov av att vi bygger upp en eftergymnasial
              yrkeshögskola med olika typer av program och med fint samarbete
              med näringslivet. Min fråga är alltså om regeringen och Lena Hallengren
              har någon avsikt att utöka det här antalet platser och även fundera
              över en högskola med yrkesinriktning på lång sikt.
            </seg>
          </u>
          <note type="speaker">
            Anf. 65 Statsrådet LENA HALLENGREN (s):
          </note>
          <u xml:id="i-8934e09413667897-349" next="i-8934e09413667897-351" who="Q3431836">
            <seg>
              Herr talman! I den budget som regeringen presenterade i höstas
              föreslås ytterligare 1 000 nya platser inom kvalificerad yrkesutbildning.
              Jag tror inte att man kan öka den precis hur mycket som helst.
              Det ställer också ett krav på ett gott samarbete mellan näringsliv
              och utbildningssystem för att vi ska kunna hålla de goda nivåerna
              med 7080 % som fortsätter till arbete eller studier. Vi fortsätter
              gärna med att öka kvalificerad yrkesutbildning. Vi gjorde det,
              som sagt, med 1 000 nya platser.
            </seg>
          </u>
          <u xml:id="i-8934e09413667897-350" prev="i-8934e09413667897-349" who="Q3431836">
            <seg>
              Jag ska själv träffa de olika yrkesutbildningsnämnderna tidigt
              i vår för att samtala med dem om hur vi kan gå vidare när det
              gäller eftergymnasial yrkesutbildning och hur vi kan få en bättre
              samverkan mellan utbildningsväsende och näringsliv. Jag tror att
              det finns mycket mer att göra.
            </seg>
          </u>
          <u xml:id="i-8934e09413667897-351" prev="i-8934e09413667897-349" who="Q3431836">
            <seg>
              Mänskliga rättigheter i Turkiet
            </seg>
          </u>
          <note type="speaker">
            Anf. 66 STEN LUNDSTRÖM (v):
          </note>
          <u xml:id="i-8934e09413667897-352" next="i-8934e09413667897-354" who="Q5967964">
            <seg>
              Herr talman! Min fråga riktar sig till Laila Freivalds. Jag plockade
              ut landsstrategin för Turkiet. Med stigande förvåning läste jag
              papperen och konstaterade att man har en ganska naiv hållning
              när det gäller strategier. Det står i landsstrategin att Human
              Rights Foundation of Turkey under flera år har spelat en viktig
              roll för att synliggöra kampen mot tortyr och brott mot mänskliga
              rättigheter. Sedan fortsätter man: Stödet till Human Rights Foundation
              kommer att avvecklas under 20052007 på grund av att den så kallade
              nolltoleransen mot tortyr har börjat gälla i Turkiet.
            </seg>
          </u>
          <u xml:id="i-8934e09413667897-353" prev="i-8934e09413667897-352" who="Q5967964">
            <seg>
              Då vände jag mig till Amnesty International som säger att Erdogan
              har proklamerat nolltolerans mot tortyr och den nolltoleransen
              är inte implementerad. Förra året inkom hundratals anmälningar
              till MR-organisationer från personer i Turkiet som har torterats.
              Man säger vidare i sina handlingar: Rättsmedicinska institutet
              som lyder under premiärministern är de som domstolarna framför
              allt använder sig av.
            </seg>
          </u>
          <u xml:id="i-8934e09413667897-354" prev="i-8934e09413667897-352" who="Q5967964">
            <seg>
              Nu är tiden redan ute. Jag skulle vilja vara lite tydligare och
              fråga: Vad är det som får utrikesministern att dra en sådan slutsats
              att tortyrsituationen har blivit så bra att vi inte behöver ha
              någon kontroll av den längre?
            </seg>
          </u>
          <note type="speaker">
            Anf. 67 Utrikesminister LAILA FREIVALDS (s):
          </note>
          <u xml:id="i-8934e09413667897-355" next="i-8934e09413667897-356" who="Q291648">
            <seg>
              Herr talman! Jag tror att det är fel slutsats att dra när det
              gäller hur arbete framöver kommer att ske för att stödja Turkiets
              väg mot en möjlighet att bli medlem i EU. Det är ju en ny situation,
              nu när Turkiet kan börja förhandla om medlemskap. Det skapar helt
              nya möjligheter till att ge ett stöd och också ha en kontrollmekanism
              när det gäller hur utvecklingen i Turkiet ser ut.
            </seg>
          </u>
          <u xml:id="i-8934e09413667897-356" prev="i-8934e09413667897-355" who="Q291648">
            <seg>
              Det är ingen tvekan om att det är en sak att fatta beslut om
              och lagstifta om att till exempel tortyr inte får förekomma och
              en helt annan sak att få det att slå igenom i verkligheten och
              få alla inblandade myndigheter och instanser att följa den lagstiftningen.
              Det här kommer att vara en viktig fråga för EU och för Sverige
              att bevaka i den fortsatta utvecklingen.
            </seg>
          </u>
          <note type="speaker">
            Anf. 68 STEN LUNDSTRÖM (v):
          </note>
          <u xml:id="i-8934e09413667897-357" next="i-8934e09413667897-358" who="Q5967964">
            <seg>
              Herr talman! Jag kan bara konstatera att den bästa informatören
              när det gäller landsstrategin också hitintills har varit Human
              Rights Foundation, som har synliggjort det här. Att dra in stödet
              till Human Right Foundation innebär att man inte kan synliggöra
              det här i de fortsatta förhandlingarna.
            </seg>
          </u>
          <u xml:id="i-8934e09413667897-358" prev="i-8934e09413667897-357" who="Q5967964">
            <seg>
              Förutom att rättsmedicinska institutet döljer tortyrskador alltså
              de som i dag används i rättegångarna som bevisföring skriver man
              också i Amnestys papper att under 2005 har reformprocessen gått
              långsammare. Det finns fortfarande inte institutioner och andra
              strukturer som kan värna om MR och undersöka MR-kränkningar. Kvar
              har vi i princip frivilligorganisationerna, till exempel Human
              Rights Foundation, som kan ge oss den nödvändiga informationen
              i det fortsatta arbetet med Turkiet. För mig är det en fullständig
              logisk kullerbytta att dra tillbaka stödet till dem som skulle
              kunna ge oss den information som vi behöver.
            </seg>
          </u>
          <note type="speaker">
            Anf. 69 Utrikesminister LAILA FREIVALDS (s):
          </note>
          <u xml:id="i-8934e09413667897-359" next="i-8934e09413667897-360" who="Q291648">
            <seg>
              Herr talman! Jag delar uppfattningen att man, vid sidan av de
              mera institutionella kontrollmekanismer som sätts in i samband
              med att ett kandidatland förhandlar om medlemskap, också måste
              utnyttja det civila samhällets möjligheter att utöva kontroll
              och ge information till beslutsfattare. Jag delar uppfattningen
              att det är viktigt att också ge stöd till organisationer av olika
              slag, inte minst turkiska organisationer, för att på det viset
              säkerställa att de medverkar till att ändra förhållandena i det
              egna landet genom att påverka attityder, öka kunskapen och få
              människor att förstå att det finns företeelser i samhället som
              man måste få slut på. Att ge stöd till internationella organisationer
              är en del i den politiken.
            </seg>
          </u>
          <u xml:id="i-8934e09413667897-360" prev="i-8934e09413667897-359" who="Q291648">
            <seg>
              Vägarna i Dalsland
            </seg>
          </u>
          <note type="speaker">
            Anf. 70 ANNIKA QARLSSON (c):
          </note>
          <u xml:id="i-8934e09413667897-361" next="i-8934e09413667897-364" who="Q4769498">
            <seg>
              Herr talman! Jag ska fortsätta där Ingemar Vänerlöv avslutade.
              Det gäller Dalslands vägnät.
            </seg>
          </u>
          <u xml:id="i-8934e09413667897-362" prev="i-8934e09413667897-361" who="Q4769498">
            <seg>
              Jag tror att det är viktigt att börja med att säga att det självklart
              inte råder ett motsatsförhållande i landet. När en sådan storm
              som Gudrun drar in måste vi hjälpas åt. Det som var problemet
              i Dalsland var att det kanske var pengar som man under många år
              har stridit för att få del av för att kunna förbättra bärkraften
              på vägnätet just där.
            </seg>
          </u>
          <u xml:id="i-8934e09413667897-363" prev="i-8934e09413667897-361" who="Q4769498">
            <seg>
              Det handlar om att man måste ha långsiktiga förutsättningar för
              att företagen ska våga investera för att man ska känna att man
              ska kunna bo kvar och kunna arbetspendla.
            </seg>
          </u>
          <u xml:id="i-8934e09413667897-364" prev="i-8934e09413667897-361" who="Q4769498">
            <seg>
              Jag skulle vara lite intresserad av att höra hur statsrådet Ulrica
              Messing tänker framöver. Hur ser satsningarna ut? För Dalslands
              vägnät räcker det inte med 5 miljoner, utan det behövs betydligt
              större summor för att man ska få vägar som håller året om.
            </seg>
          </u>
          <note type="speaker">
            Anf. 71 Statsrådet ULRICA MESSING (s):
          </note>
          <u xml:id="i-8934e09413667897-365" next="i-8934e09413667897-367" who="Q4967115">
            <seg>
              Herr talman! Tyvärr är det ju så att det som karakteriserar katastrofer
              är att de ofta överraskar. Då får man ibland göra svåra omprioriteringar,
              och det har vi gjort, bland annat när det gäller väginvesteringarna.
            </seg>
          </u>
          <u xml:id="i-8934e09413667897-366" prev="i-8934e09413667897-365" who="Q4967115">
            <seg>
              I övrigt har vi långsiktiga planer. Dalsland ingår ju i regionen
              Västra Götaland, där vi nationellt gör väldigt stora investeringar
              i ny infrastruktur och också när det gäller att rusta upp befintlig
              infrastruktur. Det senare är kanske det allra viktigaste. Vi måste
              bygga en del nya stråk och nya sträckor för att få säkrare väg
              och se till att det kan färdas fler människor där, men vi glömmer
              ofta hur viktigt det är att underhålla det vi redan har gjort
              och till exempel se till att alla vägar är farbara hela året och
              för att öka bärkraften.
            </seg>
          </u>
          <u xml:id="i-8934e09413667897-367" prev="i-8934e09413667897-365" who="Q4967115">
            <seg>
              Ett av de uppdrag som regeringen har gett till Vägverket i samband
              med regleringsbrev är att man ska använda både tjälsäkringspengar
              och underhållspengar för att se till just att vägarna ska vara
              farbara under hela året eftersom det spelar en stor roll för näringslivet.
              Vi har regioner i vårt land där hälften av det vägnät som företagen
              använder är avstängt under delar av tjälsäkringsperioden, och
              det är ett bekymmer.
            </seg>
          </u>
          <note type="speaker">
            Anf. 72 ANNIKA QARLSSON (c):
          </note>
          <u xml:id="i-8934e09413667897-368" next="i-8934e09413667897-369" who="Q4769498">
            <seg>
              Herr talman! Från andra partier kommer förslag om att man ska
              ha andra typer av finansiering av vägnätet. Dalsland har en situation,
              men vi ser ju att detta är ett bekymmer runtom i hela landet.
              Pengarna räcker inte för de investeringar som behöver göras, både
              för att underhålla och för att satsa framöver. Det skulle vara
              intressant att höra lite om det.
            </seg>
          </u>
          <u xml:id="i-8934e09413667897-369" prev="i-8934e09413667897-368" who="Q4769498">
            <seg>
              Från mina hemtrakter i Dalsland säger man att statsrådet Messing
              har lovat 900 miljoner. Var är de någonstans?
            </seg>
          </u>
          <note type="speaker">
            Anf. 73 Statsrådet ULRICA MESSING (s):
          </note>
          <u xml:id="i-8934e09413667897-370" next="i-8934e09413667897-371" who="Q4967115">
            <seg>
              Herr talman! Som ett principiellt svar på Annika Qarlssons fråga
              tycker jag att man alltid ska bygga infrastruktur på det sätt
              som är samhällsekonomiskt mest lönsamt. Vi har valt att till exempel
              göra stora investeringar i infrastrukturen i Västra Götaland och
              låna i Riksgälden, därför att det är ur samhällsekonomisk synpunkt
              det billigaste sättet att kunna bygga lite snabbare. Annars ska
              allt förr eller senare betalas. Man får inte lura sig själv och
              tro att ju mer vi bygger nu och lånar, desto mer kan vi också
              bygga i framtiden. Jag vill inte vara infrastrukturminister under
              något år då vi bara amorterar på lån, utan jag vill att vi ska
              bygga så jämt som möjligt och gärna så mycket som möjligt.
            </seg>
          </u>
          <u xml:id="i-8934e09413667897-371" prev="i-8934e09413667897-370" who="Q4967115">
            <seg>
              Förskolan
            </seg>
          </u>
          <note type="speaker">
            Anf. 74 MARGARETA PÅLSSON (m):
          </note>
          <u xml:id="i-8934e09413667897-372" next="i-8934e09413667897-374" who="Q4973713">
            <seg>
              Herr talman! Min fråga går till statsrådet Hallengren.
            </seg>
          </u>
          <u xml:id="i-8934e09413667897-373" prev="i-8934e09413667897-372" who="Q4973713">
            <seg>
              Vi ser en oroande utveckling i skolan där kön och familjebakgrund
              spelar allt större roll för hur väl elever lyckas i skolan. I
              Sverige har vi gratis förskola tre timmar per dag för fyra- och
              femåringar. Vi moderater vill utveckla den till att även omfatta
              treåringar. Dessutom vill vi ställa högre krav på den pedagogiska
              stimulans förskolan ska ge tre- till femåringarna. Det ger fler
              barn bättre förutsättningar att lyckas i skolan.
            </seg>
          </u>
          <u xml:id="i-8934e09413667897-374" prev="i-8934e09413667897-372" who="Q4973713">
            <seg>
              Jag undrar: Vad tycker statsrådet om vårt förslag? Är det ett
              förslag som även regeringen kan ställa sig bakom?
            </seg>
          </u>
          <note type="speaker">
            Anf. 75 Statsrådet LENA HALLENGREN (s):
          </note>
          <u xml:id="i-8934e09413667897-375" next="i-8934e09413667897-377" who="Q3431836">
            <seg>
              Herr talman! Vad tycker jag om det moderata förskoleprogrammet?
              Ja, det är ju ett program med väldigt mycket fokus på skola så
              kan man väl säga. Man talar om förskolans i dag väldigt unika
              pedagogik med omsorg och lärande i kombination och säger att 15
              timmar i veckan ska en tre-, fyra- respektive femåring ägna sig
              åt det som är mer traditionell undervisning, och det andra ska
              vara omsorg runtomkring. Vad är konsekvensen för ett- och tvååringar?
              Det kan Margareta Pålsson gärna få utveckla i sitt nästa anförande.
            </seg>
          </u>
          <u xml:id="i-8934e09413667897-376" prev="i-8934e09413667897-375" who="Q3431836">
            <seg>
              Framför allt är jag inte särskilt intresserad av den typen av
              barnskola som det innebär, där man inte ser till att ge barnen
              en bra helhet med lärande och omsorg utan ser framför sig tre-,
              fyra och femåringar i lite mer skolliknande miljö 15 timmar i
              veckan. Och framför allt tycker jag det vore intressant att höra
              vad det är för mål som gäller för treåringen. Vad ska fyraåringen
              ha uppnått, och femåringen?
            </seg>
          </u>
          <u xml:id="i-8934e09413667897-377" prev="i-8934e09413667897-375" who="Q3431836">
            <seg>
              Så ser inte vår läroplan ut i dag. Det är mål att sträva emot
              för hela verksamheten någonting som jag tycker är mycket bättre.
            </seg>
          </u>
          <note type="speaker">
            Anf. 76 MARGARETA PÅLSSON (m):
          </note>
          <u xml:id="i-8934e09413667897-378" next="i-8934e09413667897-380" who="Q4973713">
            <seg>
              Herr talman! Jag är lite förvånad över det här att en pedagogisk
              stimulans skulle innebära att man sätter barnen i skola. Det är
              naturligtvis en helhet kring barnen som jag som lågstadielärare
              även utvecklar i den skolan.
            </seg>
          </u>
          <u xml:id="i-8934e09413667897-379" prev="i-8934e09413667897-378" who="Q4973713">
            <seg>
              Det är så att vi moderater alltid stöder oss på forskning och
              beprövad erfarenhet när vi förändrar vår politik. David Ingvar,
              vår kanske främste hjärnforskare, sade: Den hjälp ett barn får
              i åldern tresex år med inlärning har en större verkningsgrad än
              senare insatser. Människohjärnan kan aldrig lära så bra, så mycket
              och så snabbt som den gör i dessa tidiga barnaår, och enbart barntillsyn
              utan meningsfyllda pedagogiska insatser är principiellt otillräcklig.
            </seg>
          </u>
          <u xml:id="i-8934e09413667897-380" prev="i-8934e09413667897-378" who="Q4973713">
            <seg>
              Jag undrar om statsrådet delar David Ingvars åsikter.
            </seg>
          </u>
          <note type="speaker">
            Anf. 77 Statsrådet LENA HALLENGREN (s):
          </note>
          <u xml:id="i-8934e09413667897-381" next="i-8934e09413667897-383" who="Q3431836">
            <seg>
              Herr talman! Hjärnforskare är säkert bra på mycket, men det är
              inte de som styr vare sig svensk skola eller förskola. Det finns
              pedagogikprofessorer som är mycket bekymrade över utvecklingen,
              att vi skulle ha ett mer renodlat lärande och där vi inte ser
              att barn som är mellan ett och fem år också behöver omsorg. Det
              går väldigt enkelt för alla här i kammaren och alla som sitter
              på läktaren hemma att läsa läroplanen för förskolan och se att
              det är väldigt mycket av pedagogik och lärande.
            </seg>
          </u>
          <u xml:id="i-8934e09413667897-382" prev="i-8934e09413667897-381" who="Q3431836">
            <seg>
              Då måste man fråga sig: Är Moderaterna inte nöjda med den förskola
              vi har i dag med blandning av lärande och omsorg, ja, då måste
              man ju dra slutsatsen att det är någon annan typ av lärande som
              ska ske. Om det dessutom är tydligt uttalat att det ska vara 15
              timmar i veckan ser jag framför mig hur barnen ska lära mycket
              mer organiserat mellan kl. 11 och 14 varje dag. Dessförinnan och
              därefter ska man ha någon typ av omsorg. Lärande och omsorg blandas
              från ett års ålder. Vi är unika i världen när det gäller pedagogisk
              verksamhet för små barn. Det ska vi inte kasta bort.
            </seg>
          </u>
          <u xml:id="i-8934e09413667897-383" prev="i-8934e09413667897-381" who="Q3431836">
            <seg>
              Attityden till svartarbete och skattefusk
            </seg>
          </u>
          <note type="speaker">
            Anf. 78 FREDRIK OLOVSSON (s):
          </note>
          <u xml:id="i-8934e09413667897-384" next="i-8934e09413667897-386" who="Q3373667">
            <seg>
              Herr talman! Det är oerhört betydelsefullt att människor vill
              göra rätt för sig och att man betalar skatten till vår gemensamma
              välfärd. Därför är det viktigt att påverka attityden till svartarbete
              och skattefusk.
            </seg>
          </u>
          <u xml:id="i-8934e09413667897-385" prev="i-8934e09413667897-384" who="Q3373667">
            <seg>
              I Norge har LO, näringslivet, kommunsektorn och skattemyndigheten
              jobbat tillsammans i en kampanj som framgångsrikt har bidragit
              till att skärpa allmänhetens attityder till att fuska med skatten.
            </seg>
          </u>
          <u xml:id="i-8934e09413667897-386" prev="i-8934e09413667897-384" who="Q3373667">
            <seg>
              Tidigare i höstas bjöd LO i Sverige in till diskussioner om att
              dra i gång en liknande kampanj här. Men organisationen Svenskt
              Näringsliv ställer inte upp. Jag vill veta hur finansministern
              ser på att Svenskt Näringsliv tar så lätt på en så viktig fråga
              som attityderna till skattefusk och svartarbete.
            </seg>
          </u>
          <note type="speaker">
            Anf. 79 TALMANNEN:
          </note>
          <u xml:id="i-8934e09413667897-387" who="unknown">
            <seg>
              Jag vill erinra om att Svenskt Näringsliv inte kan delta i kammardebatten.
            </seg>
          </u>
          <note type="speaker">
            Anf. 80 Finansminister PÄR NUDER (s):
          </note>
          <u xml:id="i-8934e09413667897-388" next="i-8934e09413667897-389" who="Q320842">
            <seg>
              Herr talman! Det är jag väl medveten om. Kampen mot svartarbete
              och skattefusk måste föras på många fronter. Inte minst måste
              vi här i Sveriges riksdag bidra genom skärpt lagstiftning och
              genom att ändra regler så att vi får en ökad skattekontroll.
            </seg>
          </u>
          <u xml:id="i-8934e09413667897-389" prev="i-8934e09413667897-388" who="Q320842">
            <seg>
              Därutöver måste naturligtvis det attitydförändrande arbetet ske
              på bred front, precis som Fredrik Olovsson säger. Jag beklagar
              om det är som han säger att Svenskt Näringsliv inte vill ställa
              upp i en kampanj för att ändra attityderna på det här området.
              Jag är förvånad, särskilt med tanke på det engagemang som finns
              i några av Svenskt Näringslivs medlemsorganisationer. Det gäller
              inte minst SHR och Svensk Handel, som är starkt engagerade i frågorna.
              Om inte Svenskt Näringsliv vill vara med i en sådan här attitydförändrande
              kampanj står hoppet till organisationer som SHR och Svensk Handel.
            </seg>
          </u>
          <note type="speaker">
            Anf. 81 FREDRIK OLOVSSON (s):
          </note>
          <u xml:id="i-8934e09413667897-390" next="i-8934e09413667897-391" who="Q3373667">
            <seg>
              Herr talman! Finansministern har rätt i att kontrollfrågor är
              viktiga. Efter frågestunden kommer vi att diskutera hur de 400
              nya tjänsterna i Skatteverket kan bidra till ökad kontroll på
              skatteområdet. Det är också viktigt att förenkla regler så att
              det är lätt att göra rätt.
            </seg>
          </u>
          <u xml:id="i-8934e09413667897-391" prev="i-8934e09413667897-390" who="Q3373667">
            <seg>
              Allt det där kan politiken själv ta hand om och fixa till. Men
              när det handlar om attityderna är det viktigt att samhället och
              många organisationer är ute brett och jobbar tillsammans. Därför
              undrar jag om finansministern är beredd att ställa upp på ytterligare
              åtgärder just för det attitydpåverkande arbetet.
            </seg>
          </u>
          <note type="speaker">
            Anf. 82 Finansminister PÄR NUDER (s):
          </note>
          <u xml:id="i-8934e09413667897-392" next="i-8934e09413667897-394" who="Q320842">
            <seg>
              Herr talman! Jag har kontinuerliga överläggningar med tjänsteföretagens
              företrädare och de fackliga organisationer som finns i tjänstebranschen.
              Det intressanta med överläggningarna är att här går arbetsgivarorganisationerna
              och de fackliga organisationerna hand i hand i stor utsträckning.
              Vi hade en överläggning för några månader sedan, och vi ska fortsätta
              senare våren för att diskutera frågorna.
            </seg>
          </u>
          <u xml:id="i-8934e09413667897-393" prev="i-8934e09413667897-392" who="Q320842">
            <seg>
              Om det finns efterfrågan på ökat statligt engagemang för att
              få i gång en attitydförändrande kampanj så är jag beredd att bidra
              till en sådan.
            </seg>
          </u>
          <u xml:id="i-8934e09413667897-394" prev="i-8934e09413667897-392" who="Q320842">
            <seg>
              Apatiska flyktingbarn
            </seg>
          </u>
          <note type="speaker">
            Anf. 83 ULRIK LINDGREN (kd):
          </note>
          <u xml:id="i-8934e09413667897-395" next="i-8934e09413667897-398" who="Q5956278">
            <seg>
              Herr talman! Jag ska först säga något angående den tidigare frågan
              från Inger Davidson och Bosse Ringholms svar på den. Man kan ställa
              frågor utifrån att man vill locka regeringen i en fälla, sade
              han. Jag kan upplysa statsrådet om att det också kan bero på enskilda
              ledamöters engagemang. Det kan vara därför man ställer frågor
              i en angelägen sak här i kammaren detta alldeles oavsett partifärg.
            </seg>
          </u>
          <u xml:id="i-8934e09413667897-396" prev="i-8934e09413667897-395" who="Q5956278">
            <seg>
              Vidare är det naturligtvis rätt när vice statsministern säger
              att regeringen inte ska lägga sig i processen när Migrationsverket
              nu har polisanmält 13 ärenden av misstänkt vanvård av barn i asylsökande
              familjer.
            </seg>
          </u>
          <u xml:id="i-8934e09413667897-397" prev="i-8934e09413667897-395" who="Q5956278">
            <seg>
              Bosse Ringholm anar också att vi skulle bli upprörda om det var
              så att regeringen lade sig i en sådan process. Men det är just
              upprörda som vi är över att regeringen har lagt sig i processen
              genom ett par statsråd och tyckt väldigt mycket innan vi har fått
              något besked om vad utredningarna har kommit fram till.
            </seg>
          </u>
          <u xml:id="i-8934e09413667897-398" prev="i-8934e09413667897-395" who="Q5956278">
            <seg>
              Därför skulle jag vilja höra ett entydigt besked från statsrådet.
              Anser regeringen på något sätt någonting om innehållet i utredningarna,
              till exempel att asylsökande familjer vanvårdar sina barn?
            </seg>
          </u>
          <note type="speaker">
            Anf. 84 Vice statsminister BOSSE RINGHOLM (s):
          </note>
          <u xml:id="i-8934e09413667897-399" next="i-8934e09413667897-400" who="Q321595">
            <seg>
              Herr talman! Även om man ställer frågan en andra gång så blir
              svaret detsamma. Jag är överens med frågeställaren om att regeringen
              inte ska gå in i den här typen av process. Om någon myndighet
              anmäler ett allvarligt förhållande till någon annan myndighet
              och den myndigheten ska utreda det så ska inte regeringen gå in
              och fälla någon dom eller göra något uttalande om det. Det har
              inte heller regeringen gjort.
            </seg>
          </u>
          <u xml:id="i-8934e09413667897-400" prev="i-8934e09413667897-399" who="Q321595">
            <seg>
              Regeringen respekterar de regler som finns, och jag tror att
              frågeställaren och jag är överens om att vi både kan visa ett
              engagemang och samtidigt respektera regelverket.
            </seg>
          </u>
          <note type="speaker">
            Anf. 85 ULRIK LINDGREN (kd):
          </note>
          <u xml:id="i-8934e09413667897-401" next="i-8934e09413667897-402" who="Q5956278">
            <seg>
              Herr talman! Det låter ju betryggande att vice statsministern
              säger att regeringen inte har lagt sig i. Men det är alldeles
              uppenbart för alla som har läst medierna under de senaste dagarna
              att ett par av statsråden har varit mycket raska och tydliga med
              att lägga sig i och tycka om saker och ting runt den här anmälan.
              Det är tydligen föräldrarnas fel, det är socialtjänstens fel och
              det är sjukvårdens fel det vill säga alla möjliga instanser utom
              regeringen.
            </seg>
          </u>
          <u xml:id="i-8934e09413667897-402" prev="i-8934e09413667897-401" who="Q5956278">
            <seg>
              Jag skulle vilja ha ett besked från vår vice statsminister i
              dag. Vilket ansvar har regeringen i flyktingpolitiken? Finns det
              något sådant? Är den långa handläggningstiden till exempel också
              alla andras fel, eller har regeringen ett viktigt ansvar för hur
              den hanteras? Hur blir det med den långa handläggningstiden?
            </seg>
          </u>
          <note type="speaker">
            Anf. 86 Vice statsminister BOSSE RINGHOLM (s):
          </note>
          <u xml:id="i-8934e09413667897-403" next="i-8934e09413667897-406" who="Q321595">
            <seg>
              Herr talman! Jag tror att Ulrik Lindgren läser tidningarna på
              ett speciellt sätt. Det är inte så att något statsråd har lagt
              sig i processen. Regeringen har som sin uppfattning att vi ska
              avvakta vad som händer. Det är dessutom viktigt att i det här
              fallet respektera de myndigheter som måste få utföra sitt arbete
              på det sätt som det har talats om här på alla sätt och vis.
            </seg>
          </u>
          <u xml:id="i-8934e09413667897-404" prev="i-8934e09413667897-403" who="Q321595">
            <seg>
              Jag har inget skäl att gå in och svara på delfrågor eller underfrågor.
              Nu följer vi regelverket och ser hur det här kommer att kunna
              utföras i fortsättningen.
            </seg>
          </u>
          <u xml:id="i-8934e09413667897-405" prev="i-8934e09413667897-403" who="Q321595">
            <seg>
              Jag vill påminna om att vad de statsråd som Ulrik Lindgren talar
              om förmodligen har sagt är att de välkomnar en nyanserad diskussion.
              Jag antar att Ulrik Lindgren inte har någonting emot att vi får
              en nyanserad diskussion. Det skulle vara häpnadsväckande om han
              hade någon annan uppfattning.
            </seg>
          </u>
          <u xml:id="i-8934e09413667897-406" prev="i-8934e09413667897-403" who="Q321595">
            <seg>
              Krigsmateriellagstiftningen
            </seg>
          </u>
          <note type="speaker">
            Anf. 87 CARL B HAMILTON (fp):
          </note>
          <u xml:id="i-8934e09413667897-407" next="i-8934e09413667897-409" who="Q5785982">
            <seg>
              Herr talman! Jag ska återgå till frågan om vapenexport till Saudiarabien.
              Ulrica Messing är det ansvariga statsrådet för detta. Den 14 november
              träffades ett avtal om övervaknings- och stridsledningssystemet
              Erieye. Då sade prins Khaled att det inte bara handlar om att
              köpa vapen, utan om ett komplett samarbete där Sverige och Saudiarabien
              kan utbyta kunskaper om militär träning och vidareutbildning på
              vissa områden.
            </seg>
          </u>
          <u xml:id="i-8934e09413667897-408" prev="i-8934e09413667897-407" who="Q5785982">
            <seg>
              Jag frågar statsrådet: Hur rimmar detta med den svenska krigsmateriellagstiftningen?
              Där står det att vapenexport endast får utföras om det finns säkerhets-
              eller försvarspolitiska skäl för det och det inte strider mot
              Sveriges utrikespolitik.
            </seg>
          </u>
          <u xml:id="i-8934e09413667897-409" prev="i-8934e09413667897-407" who="Q5785982">
            <seg>
              Uppfyller Saudiarabien kriterierna för vapenexport? Står detta
              i samklang med Socialdemokraternas uppfattning om svensk utrikespolitik?
              Vad gäller, särskilt efter utrikesministerns svar till Birgitta
              Ohlsson tidigare?
            </seg>
          </u>
          <note type="speaker">
            Anf. 88 Statsrådet ULRICA MESSING (s):
          </note>
          <u xml:id="i-8934e09413667897-410" next="i-8934e09413667897-411" who="Q4967115">
            <seg>
              Herr talman! Jag skulle vilja börja med att understryka det som
              utrikesministern sade. Ända sedan försvarspropositionen 1996,
              då riksdagen ställde sig bakom att regeringen skulle bilda så
              kallade samförståndsavtal med ett antal länder, har vi arbetat
              med frågan. I dag finns det ett 20-tal länder där regeringen har
              samförståndsavtal. Avtalen ser väldigt olika ut, men de handlar
              mycket om utveckling och forskning på ett brett område.
            </seg>
          </u>
          <u xml:id="i-8934e09413667897-411" prev="i-8934e09413667897-410" who="Q4967115">
            <seg>
              Nästa steg är att om det finns en aktör som vill köpa eller sälja
              vapen med olika länder så ska den aktören alltid ansöka om tillstånd
              för detta hos vår myndighet ISP. Än i dag har det inte kommit
              in någon ansökan om utförsel av vapen till Saudiarabien från någon
              aktör. När det kommer in en sådan ansökan ska den som vanligt
              prövas noga av myndigheten.
            </seg>
          </u>
          <note type="speaker">
            Anf. 89 CARL B HAMILTON (fp):
          </note>
          <u xml:id="i-8934e09413667897-412" next="i-8934e09413667897-414" who="Q5785982">
            <seg>
              Herr talman! Jag tror att detta blir lite obegripligt för alla,
              utom möjligen för statsråden själva. Men ni kanske inte heller
              begriper det.
            </seg>
          </u>
          <u xml:id="i-8934e09413667897-413" prev="i-8934e09413667897-412" who="Q5785982">
            <seg>
              Hur kan man göra en överenskommelse den 14 november, som man
              sedan i det egna kansliet eventuellt kommer att förkasta vid ett
              senare tillfälle? Jag tror att prinsen som jag citerade har anledning
              att följa den här frågestunden noga.
            </seg>
          </u>
          <u xml:id="i-8934e09413667897-414" prev="i-8934e09413667897-412" who="Q5785982">
            <seg>
              Jag får inte riktigt svar på den fråga som jag ställde. Uppfyller
              Saudiarabien kriterierna för svensk vapenexport? Är de uppfyllda
              eller är de inte det? Jag står ju inte här bara för skojs skull,
              utan jag utövar riksdagens kontrollmakt.
            </seg>
          </u>
          <note>
            Anser regeringen att det står i samklang med svensk utrikespolitik
            och krigsmateriellagstiftning att sälja vapen till Saudiarabien,
            ja eller nej?
          </note>
          <note type="speaker">
            Anf. 90 Statsrådet ULRICA MESSING (s):
          </note>
          <u xml:id="i-8934e09413667897-415" next="i-8934e09413667897-418" who="Q4967115">
            <seg>
              Herr talman! Jag tror att Carl B Hamilton förstår mitt svar,
              fast han kanske inte gillar det. Det är Sveriges riksdag som har
              fattat beslut om att vi ska skriva samförståndsavtal och de rör
              väldigt många andra saker än överenskommelse om vapenexport, så
              också det här avtalet. Det handlar om logistik, om utbildning
              och om forskning och utveckling.
            </seg>
          </u>
          <u xml:id="i-8934e09413667897-416" prev="i-8934e09413667897-415" who="Q4967115">
            <seg>
              Sedan är det alltid så att om någon vill köpa vapen eller sälja
              vapen till ett land från Sverige prövas det mycket noga och mycket
              hårt. Varje gång det kommer in en sådan ansökan prövas den av
              vår myndighet. Om myndigheten tycker att det finns särskilda skäl
              att låta regeringen vara med i den prövningen och göra den slutliga
              avvägningen, för den kanske är extra svår, överlämnar myndigheten
              ärendet till regeringen.
            </seg>
          </u>
          <u xml:id="i-8934e09413667897-417" prev="i-8934e09413667897-415" who="Q4967115">
            <seg>
              Men än så länge har det inte kommit in någon ansökan om att köpa
              eller sälja vapen. Först då det kommer in en sådan får vi ta ställning
              till det.
            </seg>
          </u>
          <u xml:id="i-8934e09413667897-418" prev="i-8934e09413667897-415" who="Q4967115">
            <seg>
              Sedan är alltid min generella och principiella utgångspunkt att
              svensk lagstiftning om vapenexport ska vara både ansvarfull och
              restriktiv, så som den har varit och så vill jag ha det i framtiden,
              noggranna prövningar.
            </seg>
          </u>
          <note type="speaker">
            Anf. 91 TALMANNEN:
          </note>
          <u xml:id="i-8934e09413667897-419" who="unknown">
            <seg>
              Därmed är veckans frågestund slut. Vi tackar regeringen och kammarens
              ledamöter.
            </seg>
          </u>
          <note>
            3 § (forts. från 1 §) Debatt om aktuella frågor i EU-samarbetet
            inför 2006
          </note>
          <note type="speaker">
            Anf. 92 Vice statsminister BOSSE RINGHOLM (s):
          </note>
          <u xml:id="i-8934e09413667897-420" next="i-8934e09413667897-423" who="Q321595">
            <seg>
              Herr talman! Vi har haft ett par timmars samtal om EU-frågor.
              Så här i sista omgången har sex talare under fyra minuter, det
              vill säga 24 minuter, ställt nästan lika många frågor som minuter.
              Jag har nu två minuter på mig att försöka svara på de här 24 frågorna,
              vilket är en omöjlighet.
            </seg>
          </u>
          <u xml:id="i-8934e09413667897-421" prev="i-8934e09413667897-420" who="Q321595">
            <seg>
              Jag skulle bara för min del vilja konstatera två saker. Den första
              är att jag har ställt en enda fråga under debatten och det är
              till den som kommer efter mig i talarstolen, nämligen varför Sverige
              ska ned till den medeleuropeiska nivå som Moderaterna vill när
              det gäller skattenivån. Det betyder att vi ska ned till en skattenivå
              som är ungefär 10 % lägre och förlora 250 miljarder kronor i skatteinkomster.
              Det är den enda fråga jag har ställt. Lars Lindblad har nu två
              minuter på sig att försöka besvara denna fråga, om han vill och
              om han kan.
            </seg>
          </u>
          <u xml:id="i-8934e09413667897-422" prev="i-8934e09413667897-420" who="Q321595">
            <seg>
              Den andra är att regeringen och vi socialdemokrater vill föra
              ut Sveriges goda sidor i Europa, det vill säga hög sysselsättning,
              välfärd i världsklass och miljöpolitik i framkant, medan Moderaterna
              i stället vill föra in Europas dåliga sidor i Sverige, lägre skatter
              och därmed sämre välfärd, större klyftor och minskade ambitioner
              i miljöpolitiken.
            </seg>
          </u>
          <u xml:id="i-8934e09413667897-423" prev="i-8934e09413667897-420" who="Q321595">
            <seg>
              Regeringen och Socialdemokraterna vill att Sverige ska fortsätta
              vara ett föredöme i EU-samarbetet medan Moderaterna vill att Sverige
              ska bli ett genomsnittsland. Det är där skiljelinjen går i den
              politiska debatten om EU just här och nu.
            </seg>
          </u>
          <note type="speaker">
            Anf. 93 LARS LINDBLAD (m):
          </note>
          <u xml:id="i-8934e09413667897-424" next="i-8934e09413667897-428" who="Q5954253">
            <seg>
              Herr talman! Jag tyckte att jag svarade Bosse Ringholm på den
              frågan. Vi hade den nationella skattedebatten i går. Men låt mig
              säga så här, att när vi pratar om snittet av Europas länder när
              det gäller skatterna är det ett långsiktigt mål. Det som är väldigt
              viktigt i vårt fokus när det gäller skattesänkningar nu är att
              se till att människor med små och medelstora inkomster ska få
              sänkt skatt så att det lönar sig att arbeta. Vi vill nämligen
              återupprätta arbetslinjen, den som socialdemokratin har glömt.
            </seg>
          </u>
          <u xml:id="i-8934e09413667897-425" prev="i-8934e09413667897-424" who="Q5954253">
            <seg>
              Jag vill också passa på att svara Miljöpartiet och Vänsterpartiet
              på deras påhopp. Ulf Holm sade i någon släng att Moderaterna inte
              har någon miljöpolitik. Jag skulle vilja råda Ulf Holm att stanna
              kvar här någon timme till. Vi jag ska själv delta ska nämligen
              debattera miljöpolitikens viktigaste styrdokument här i kväll,
              miljömålen. Då kommer jag tillsammans med de övriga alliansbröderna
              att debattera vårt gemensamma förslag. Det visar sig att alliansen
              nu har en gemensam miljöpolitik, men vänsterkartellen har det
              inte.
            </seg>
          </u>
          <u xml:id="i-8934e09413667897-426" prev="i-8934e09413667897-424" who="Q5954253">
            <seg>
              Jag tycker att du ska fråga Åsa Domeij varför hon väljer att
              ställa upp på tolv av de förslag som vi har lagt fram, offensiva
              miljöförslag, som ni kommer att rösta för i morgon om allting
              går som det ska. Fundera på det en liten stund!
            </seg>
          </u>
          <u xml:id="i-8934e09413667897-427" prev="i-8934e09413667897-424" who="Q5954253">
            <seg>
              Vänsterpartiet har kommentarer om den vetenskapliga rådgivningen
              när det gäller EU:s fiskepolitik. Man kritiserar Reach och man
              har synpunkter på handeln med utsläppsrätter. Men ni måste väl
              ändå medge att visst är det underbart att vi tack vare EU-medlemskapet
              har möjligheten att diskutera de här gränsöverskridande problemen,
              därför att på de frågorna har ni inget svar.
            </seg>
          </u>
          <u xml:id="i-8934e09413667897-428" prev="i-8934e09413667897-424" who="Q5954253">
            <seg>
              Denna debatt har tyvärr, herr talman, visat på en oengagerad
              Europaminister utan visioner. Det betyder att vi måste vara bekymrade
              över den svenska regeringens engagemang i Europafrågorna. Den
              fråga som jag undrar över efter den här debatten är: Vem är det
              vi ska ställa till svars för den förda oengagerade Europapolitiken?
              Inte verkar det vara Ringholm. Kanske borde Lars Danielsson, statssekreteraren,
              vara Europaminister eftersom han fungerar som det i praktiken.
              Ansvaret är oklart.
            </seg>
          </u>
          <note type="speaker">
            Anf. 94 CARL B HAMILTON (fp):
          </note>
          <u xml:id="i-8934e09413667897-429" next="i-8934e09413667897-433" who="Q5785982">
            <seg>
              Herr talman! Vi har tidigare diskuterat tjänstehandelsdirektivet,
              och Bosse Ringholm sade i detta sammanhang att de svenska kollektivavtalen
              ständigt är angripna. Jag vill nu fråga och jag kommer att fortsätta
              fråga och jag hoppas att andra fortsätter att fråga: Vilka är
              källorna till dessa påståenden om att de är utsatta för angrepp?
            </seg>
          </u>
          <u xml:id="i-8934e09413667897-430" prev="i-8934e09413667897-429" who="Q5785982">
            <seg>
              Jag menar att det är en bluff. Och denna bluff ligger till grund
              för den kampanj som nu bedrivs mot de borgerliga partierna i fråga
              om arbetsrätten och kollektivavtalen.
            </seg>
          </u>
          <u xml:id="i-8934e09413667897-431" prev="i-8934e09413667897-429" who="Q5785982">
            <seg>
              Sven-Erik Sjöstrand talade mycket om flyktingfrågorna och det
              som har hänt i de spanska enklaverna i Nordafrika. Vi har haft
              en debatt tidigare här i kammaren, och min fråga till Sven-Erik
              Sjöstrand är: Vad är hans slutsats?
            </seg>
          </u>
          <u xml:id="i-8934e09413667897-432" prev="i-8934e09413667897-429" who="Q5785982">
            <seg>
              Det är klart att slutsatsen inte är att man ska fördubbla höjden
              på de här staketen. Men är Vänsterpartiet för en gemensam asyl-
              och flyktingpolitik i Europeiska unionen? Det är Folkpartiet.
              Det är faktiskt också Socialdemokraterna och ett eller två borgerliga
              partier till. Jag tror att det vore bra.
            </seg>
          </u>
          <u xml:id="i-8934e09413667897-433" prev="i-8934e09413667897-429" who="Q5785982">
            <seg>
              Det är liksom den typen av frågor man måste ställa. Man kan inte
              bara stå med plakat och säga att det är fel, det är fel, det är
              fel. Det tror katten att det är fel att fördubbla stängselhöjden.
              Men svårigheten ligger inte i att kritisera detta. Svårigheten
              ligger i att komma med något vettigt, konstruktivt motförslag
              eller med en annan politik. Er politik är att gå ut ur EU. Vår
              politik är att EU ska ha en gemensam asyl- och flyktingpolitik
              för att möjliggöra en mera human situation. Den kommer aldrig
              att bli bra när vi gränsar till världens fattigaste region, men
              den kan bli bättre. Men ni har inget recept för detta. Ni har
              utanförståendets recept. Det kommer man inte långt med, särskilt
              inte om man befinner sig i Norden. Det är Afrikas gräns som står
              på dagordningen.
            </seg>
          </u>
          <note type="speaker">
            Anf. 95 HOLGER GUSTAFSSON (kd):
          </note>
          <u xml:id="i-8934e09413667897-434" next="i-8934e09413667897-439" who="Q5777750">
            <seg>
              Herr talman! Det är fullständigt meningslöst att ställa några
              frågor till Europaministern. Han har aldrig tänkt att svara på
              dem. Han har visserligen räknat ihop dem till 24, men längre än
              så sträcker han sig inte i vilja att ägna sig åt frågor vi ställer
              här.
            </seg>
          </u>
          <u xml:id="i-8934e09413667897-435" prev="i-8934e09413667897-434" who="Q5777750">
            <seg>
              Herr talman! Må EU:s framtidsvision innehålla en fortsatt utvidgning
              som lägger grunden för ett framgångsrikt freds- och stabiliseringsarbete
              i vår del av världen.
            </seg>
          </u>
          <u xml:id="i-8934e09413667897-436" prev="i-8934e09413667897-434" who="Q5777750">
            <seg>
              Finns det en yttre gräns för EU? Vi menar att EU:s yttre gränser
              inte ska baseras på geografin utan på gemensamma värden och värderingar
              mellan länderna. Fokus ska ligga på demokrati och mänskliga rättigheter,
              rättssamhälle och öppenhet samt arbetet för fred och stabilitet.
              De som ägnar sig åt det är välkomna.
            </seg>
          </u>
          <u xml:id="i-8934e09413667897-437" prev="i-8934e09413667897-434" who="Q5777750">
            <seg>
              Den 21 november 1995 gick presidenterna i Bosnien, Kroatien och
              Serbien med på fred. Redan tio år senare står det klart att både
              Kroatien och Bosnien kommer att ansluta sig till unionen. Detta
              visar på EU:s förmåga att skapa fred. Kristdemokraterna vill arbeta
              för att övriga länder på västra Balkan kan ansluta sig till EU.
              Vi gläds över att Bulgarien och Rumänien inom kort blir medlemmar.
            </seg>
          </u>
          <u xml:id="i-8934e09413667897-438" prev="i-8934e09413667897-434" who="Q5777750">
            <seg>
              Det kommer att bli en stor utmaning både politiskt och ekonomiskt
              att ansluta Turkiet, men vi menar att ett turkiskt medlemskap
              är viktigt ur ett fredsfrämjande och stabiliserande perspektiv.
              Turkiet har visat samarbetsvilja de senaste åren, och dess regering
              har gjort ansträngningar för att uppnå EU:s uppställda kriterier
              vad gäller demokrati och mänskliga rättigheter. En förutsättning
              är att den turkiska regeringen gör kraftfulla insatser för att
              främja mänskliga rättigheter, inte bara på papperet utan också
              på fältet. Dessutom måste Cypernfrågan och militärens roll i samhället
              lösas.
            </seg>
          </u>
          <u xml:id="i-8934e09413667897-439" prev="i-8934e09413667897-434" who="Q5777750">
            <seg>
              Med Turkiet som förebild kan fler länder i denna region se att
              ett arbete för fred och demokrati kan leda till ett medlemskap
              i framtidens europeiska union.
            </seg>
          </u>
          <note type="speaker">
            Anf. 96 SVEN-ERIK SJÖSTRAND (v):
          </note>
          <u xml:id="i-8934e09413667897-440" next="i-8934e09413667897-445" who="Q6179083">
            <seg>
              Herr talman! Jag ska snabbt försöka besvara Hamiltons frågor.
            </seg>
          </u>
          <u xml:id="i-8934e09413667897-441" prev="i-8934e09413667897-440" who="Q6179083">
            <seg>
              Solidaritet är något som vi som tillhör den privilegierade och
              rika delen av världen måste stå för. Vi måste förbättra och tillhandahålla
              mer humanitärt bistånd till offren för olika kriser i världen.
              Det är en del av en mer humanitär flyktingpolitik. Vi måste lyssna,
              vi måste förbättra oss, vi måste öka dialogen.
            </seg>
          </u>
          <u xml:id="i-8934e09413667897-442" prev="i-8934e09413667897-440" who="Q6179083">
            <seg>
              Vi kan inte göra så nu. Låt oss se på EU:s handelspolitik eller
              jordbrukspolitik. Vi stänger in oss, och vi orsakar kriser för
              den fattiga delen av världen.
            </seg>
          </u>
          <u xml:id="i-8934e09413667897-443" prev="i-8934e09413667897-440" who="Q6179083">
            <seg>
              I Vänsterpartiet har vi ingenting emot att EU arbetar för kostnadseffektivitet,
              öppenhet och ansvarighet. Att det sker samråd och görs konsekvensanalyser
              eller att EU förenklar lagstiftningen är säkert också något som
              fler än vi välkomnar.
            </seg>
          </u>
          <u xml:id="i-8934e09413667897-444" prev="i-8934e09413667897-440" who="Q6179083">
            <seg>
              När det gäller till exempel EU:s ekonomi brukar revisionsrätten
              ha många kommentarer. För cirka en vecka sedan berättade Lars
              Tobisson från revisionsrätten för EU-nämnden att det fortfarande
              finns ganska mycket som inte har redovisats från perioden 19941999.
              Även här har kommissionen stora arbetsuppgifter.
            </seg>
          </u>
          <u xml:id="i-8934e09413667897-445" prev="i-8934e09413667897-440" who="Q6179083">
            <seg>
              Det är en allvarlig förtroendekris inom EU. Det viktiga är nu
              att visa respekt för den stora opinion som vill stanna upp och
              som inte vill ge EU mer makt. Varför ge mer makt till en elitstyrd
              organisation som hela tiden bara vill ha ännu mer makt? En stor
              del av folket vill ha något annat. Man kan inte vägra att inse
              att två stora länder inom EU har sagt nej till konstitutionen.
              Om EU:s toppskikt inte inser detta ökar sprickan mellan vanliga
              medborgare och EU:s maktelit. Det räcker inte med information
              utan det krävs nytänkande. Vi behöver inte information om ett
              förlegat system. Det behövs respekt, öppenhet och en vilja till
              konstruktiv dialog med dem som har en annan uppfattning än EU-eliten.
            </seg>
          </u>
          <note type="speaker">
            Anf. 97 AGNE HANSSON (c):
          </note>
          <u xml:id="i-8934e09413667897-446" next="i-8934e09413667897-449" who="Q4692974">
            <seg>
              Herr talman! Mycket i det här samtalet om EU har handlat om historia
              och väldigt lite om visioner. Jag har försökt att ge min vision
              om en grön industripolitik i Europa. Jag har pekat på vilka tillväxtmöjligheter
              och jobb som ligger i att gå från olja till förnybar energi i
              Europa.
            </seg>
          </u>
          <u xml:id="i-8934e09413667897-447" prev="i-8934e09413667897-446" who="Q4692974">
            <seg>
              Jag har beklagat att det finns så lite av miljödimension och
              social dimension i Lissabonstrategin, och jag har försökt att
              fråga regeringen vad man tycker om det. Men det har varit förgäves.
              Jag har inte fått något svar.
            </seg>
          </u>
          <u xml:id="i-8934e09413667897-448" prev="i-8934e09413667897-446" who="Q4692974">
            <seg>
              Jag har pekat på vikten av ett tydligt ledarskap, av att fokusera
              på väsentligheter och lämna mer av beslut till medlemsländerna.
              Det ska vara ett smalare men vassare EU. Ett vassare EU omsluter
              också internationell solidaritet, fortsatt fredsfrämjande arbete
              och att skapa trygghet för egna medborgare mot terror och kriminalitet.
              Internationell solidaritet inbegriper också en samordnande och
              effektiv utvecklingspolitik mot fattiga länder och en tydlig Afrikastrategi.
            </seg>
          </u>
          <u xml:id="i-8934e09413667897-449" prev="i-8934e09413667897-446" who="Q4692974">
            <seg>
              I kommissionens arbetsprogram saknas helt den nordliga dimensionen
              i EU och en strategi för hur Östersjön inte minst ur miljösynpunkt
              ska fungera i framtiden. Nya initiativ vad gäller kärnsäkerheten
              i Europa måste också tas. Här finns många viktiga frågor som har
              en bred dimension i grannskapspolitiken som också EU bör bli aktivare
              i. Även i utrikespolitiken måste EU visa ett tydligt ledarskap
              för demokrati och mänskliga rättigheter.
            </seg>
          </u>
          <note type="speaker">
            Anf. 98 ULF HOLM (mp):
          </note>
          <u xml:id="i-8934e09413667897-450" next="i-8934e09413667897-466" who="Q520956">
            <seg>
              Herr talman! I den här debatten har vi inte fått något svar från
              regeringen om regeringens syn på EU-konstitutionen. Ska den ligga
              kvar i papperskorgen eller ska den lyftas upp till någon sorts
              nydaning?
            </seg>
          </u>
          <u xml:id="i-8934e09413667897-451" prev="i-8934e09413667897-450" who="Q520956">
            <seg>
              Däremot har vi fått ett löfte från vice statsministern om att
              mellanstatligt samarbete ska vara huvudregeln. Det kan man tolka
              som att regeringen har kastat EU-konstitutionen i papperskorgen
              eftersom den tar fler överstatliga steg. Enskilda länder kan bli
              överkörda.
            </seg>
          </u>
          <u xml:id="i-8934e09413667897-452" prev="i-8934e09413667897-450" who="Q520956">
            <seg>
              Vi har också haft en lång diskussion om miljöpolitiken. Vi tycks
              vara ganska eniga om att vi måste ta steg för en bättre miljöpolitik.
              Miljögarantin måste finnas, vidare aktiv klimatpolitik och grön
              hållbar utveckling. Problemet är att regeringen inte vågar säga
              detta i Bryssel. Man vågar inte använda vetot för en aktiv miljöpolitik.
              Trots att det är det som ska vara huvudpunkten tillsammans med
              jämställdhetsfrågorna och arbetslöshetsbekämpningen i EU-samarbetet
              vågar inte regeringen använda det yttersta maktmedlet i EU, nämligen
              att lägga in vetot. Om man inte ska lägga in det i en av de prioriterade
              frågorna, på vilka områden ska regeringen kunna stoppa ett EU-beslut
              man inte gillar? Det betyder att regeringen har lagt maktmedlet
              helt åt sidan.
            </seg>
          </u>
          <u xml:id="i-8934e09413667897-453" prev="i-8934e09413667897-450" who="Q520956">
            <seg>
              Nej, det är dags att vi får en aktiv EU-politik där vi blickar
              framåt och slutar vara mjäkiga, ja-sägande nickedockor till de
              stora länderna i EU, vågar säga ifrån och arbeta med de frågor
              som vi prioriterar. Det är A och O, och den linjen måste vi driva.
              Det finns ett alleuropeiskt samarbete, och det behövs, men på
              ett annat sätt än dagens EU. Problemet är inte att EU har för
              lite makt, utan för mycket. EU måste ha mindre makt, så att enskilda
              länder kan gå före, till exempel på miljöområdet.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Justering av protokoll
          </note>
          <note>
            Justerades protokollet för den 18 november.
          </note>
          <note>
            5 § Anmälan om sammansatt utrikes- och försvarsutskott
          </note>
          <note>
            Från sammansatta utrikes- och försvarsutskottet hade följande
            promemoria inkommit:
          </note>
          <note>
            Sammansatt utrikes- och försvarsutskott
          </note>
          <note>
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut av den 8 samt 10 november 2005 överenskommit
            att genom deputerade i sammansatt utskott gemensamt bereda proposition
            2005/06:34 Ett utökat svenskt deltagande i den internationella
            säkerhetsstyrkan i Afghanistan (ISAF) jämte eventuella motioner.
          </note>
          <note>
            Till deputerade i det sammansatta utskottet har utsetts de i
            bifogade förteckning upptagna riksdagsledamöterna.
          </note>
          <note>
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde denna
            dag utsett följande presidium:
          </note>
          <u xml:id="i-8934e09413667897-454" prev="i-8934e09413667897-450" who="Q520956">
            <seg>
              Thomas Hörberg
            </seg>
          </u>
          <note>
            Ingemar Wahlberg
          </note>
          <note>
            Bilagan hade följande lydelse:
          </note>
          <note>
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note>
            LedamöterSuppleanter
          </note>
          <u xml:id="i-8934e09413667897-455" prev="i-8934e09413667897-450" who="Q520956">
            <seg>
              Kansli
            </seg>
          </u>
          <note>
            LedamöterSuppleanter
          </note>
          <u xml:id="i-8934e09413667897-456" prev="i-8934e09413667897-450" who="Q520956">
            <seg>
              Kansli
            </seg>
          </u>
          <note>
            Promemorian med bilaga hade delats ut till kammarens ledamöter.
          </note>
          <note>
            Promemorian lades till handlingarna.
          </note>
          <note>
            6 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2005/06:75
          </note>
          <note>
            Interpellation 2005/06:75 av Erling Wälivaara (kd)
          </note>
          <note>
            Interpellationen kommer att besvaras 22 november 2005.
          </note>
          <u xml:id="i-8934e09413667897-457" prev="i-8934e09413667897-450" who="Q520956">
            <seg>
              Skälet till dröjsmålet är sjukdom.
            </seg>
          </u>
          <note>
            Fredrik Ahlén
          </note>
          <note>
            Interpellation 2005/06:85
          </note>
          <note>
            Interpellation 2005/06:85 av Per Westerberg (m)
          </note>
          <note>
            Interpellationen kommer att besvaras 22 november 2005.
          </note>
          <u xml:id="i-8934e09413667897-458" prev="i-8934e09413667897-450" who="Q520956">
            <seg>
              Skälet till dröjsmålet är sjukdom.
            </seg>
          </u>
          <note>
            Fredrik Ahlén
          </note>
          <note>
            Interpellation 2005/06:100
          </note>
          <note>
            Interpellation 2005/06:100 av Camilla Sköld Jansson (v)
          </note>
          <note>
            Interpellationen kommer att besvaras måndagen den 28 november
            2005.
          </note>
          <u xml:id="i-8934e09413667897-459" prev="i-8934e09413667897-450" who="Q520956">
            <seg>
              Skälet till dröjsmålet är utlandsresor.
            </seg>
          </u>
          <note>
            Lilian Wiklund
          </note>
          <note>
            Interpellation 2005/06:103
          </note>
          <note>
            Interpellation 2005/06:103 av Lars-Ivar Ericson (c)
          </note>
          <note>
            Interpellationen kommer att besvaras fredagen den 9 december
            2005.
          </note>
          <u xml:id="i-8934e09413667897-460" prev="i-8934e09413667897-450" who="Q520956">
            <seg>
              Skälet till dröjsmålet är tjänsteresor.
            </seg>
          </u>
          <note>
            Per Thöresson
          </note>
          <note>
            Interpellation 2005/06:107
          </note>
          <note>
            Interpellation 2005/06:107 av Carl B Hamilton (fp)
          </note>
          <note>
            Interpellationen kommer att besvaras 13 december 2005.
          </note>
          <u xml:id="i-8934e09413667897-461" prev="i-8934e09413667897-450" who="Q520956">
            <seg>
              Skälet till dröjsmålet är tjänsteresor.
            </seg>
          </u>
          <note>
            Dag Ekman
          </note>
          <note>
            Interpellation 2005/06:112
          </note>
          <note>
            Interpellation 2005/06:112 av Axel Darvik (fp)
          </note>
          <note>
            Interpellationen kommer att besvaras 13 december 2005.
          </note>
          <u xml:id="i-8934e09413667897-462" prev="i-8934e09413667897-450" who="Q520956">
            <seg>
              Skälet till dröjsmålet är tjänsteresor.
            </seg>
          </u>
          <note>
            Dag Ekman
          </note>
          <note>
            Interpellation 2005/06:113
          </note>
          <note>
            Interpellation 2005/06:113 av Birgitta Sellén (c)
          </note>
          <note>
            Interpellationen kommer att besvaras 13 december 2005.
          </note>
          <u xml:id="i-8934e09413667897-463" prev="i-8934e09413667897-450" who="Q520956">
            <seg>
              Skälet till dröjsmålet är tjänsteresor.
            </seg>
          </u>
          <note>
            Dag Ekman
          </note>
          <note>
            Interpellation 2005/06:119
          </note>
          <note>
            Interpellation 2005/06:119 av Kenneth Lantz (kd)
          </note>
          <note>
            Interpellationen kommer att besvaras tisdagen den 13 december
            2005.
          </note>
          <u xml:id="i-8934e09413667897-464" prev="i-8934e09413667897-450" who="Q520956">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Erna Zelmin
          </note>
          <note>
            Interpellation 2005/06:123
          </note>
          <note>
            Interpellation 2005/06:123 av Marita Aronson (fp)
          </note>
          <note>
            Interpellationen kommer att besvaras tisdagen den 13 december
            2005.
          </note>
          <u xml:id="i-8934e09413667897-465" prev="i-8934e09413667897-450" who="Q520956">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Erna Zelmin
          </note>
          <note>
            Interpellation 2005/06:124
          </note>
          <note>
            Interpellation 2005/06:124 av Per Landgren (kd)
          </note>
          <note>
            Interpellationen kommer att besvaras fredagen den 9 december
            2005.
          </note>
          <u xml:id="i-8934e09413667897-466" prev="i-8934e09413667897-450" who="Q520956">
            <seg>
              Skälet till dröjsmålet är hög arbetsbelastning.
            </seg>
          </u>
          <note>
            Lilian Wiklund
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            8 § Förnyad bordläggning
          </note>
          <note>
            Föredrogs och bordlades åter
          </note>
          <note>
            9 § Anslagen till Skatteverket, kronofogdemyndigheterna och Tullverket,
            m.m.
          </note>
          <note>
            Föredrogs
          </note>
          <note type="speaker">
            Anf. 99 PER ERIK GRANSTRÖM (s):
          </note>
          <note>
            Herr talman! Skatteutskottet ska nu här i kammaren debattera
            utskottets betänkande nr 1. Betänkandet behandlar det politikområde
            som utgörs av beskattning, uppbörd av skatt, tull och avgifter
            samt indrivning av skatter och avgifter. Förutom de nämnda områdena
            ingår även verksamheter avseende bouppteckningar, brottsbekämpning
            inom tull- och skatteområdet, fastighetstaxering, folkbokföring,
            gränsskydd och verkställighet av enskildas betalningsanspråk.
          </note>
          <u xml:id="i-8934e09413667897-467" next="i-8934e09413667897-473" who="Q5768681">
            <seg>
              Skatteverket är den centrala förvaltningsmyndigheten på skatteområdet.
              Tullverket har motsvarande funktion på tullområdet. Skatteverket
              är även chefsmyndighet för exekutionsväsendet. Exekutionsväsendet
              är det mera formella begreppet för det vi i dagligt tal kallar
              kronofogdemyndigheterna.
            </seg>
          </u>
          <u xml:id="i-8934e09413667897-468" prev="i-8934e09413667897-467" who="Q5768681">
            <seg>
              En annan myndighet med viss verksamhet inom politikområdet är
              Kustbevakningen. Kustbevakningen finns dock med i ett annat politikområde
              vad gäller anslaget, nämligen politikområde 6, och behandlas därför
              i annat sammanhang i kammaren.
            </seg>
          </u>
          <u xml:id="i-8934e09413667897-469" prev="i-8934e09413667897-467" who="Q5768681">
            <seg>
              Utskottsmajoritetens förslag till anslag inom dessa områden är
              på drygt 9,2 miljarder kronor, varav drygt 6,2 miljarder går till
              Skatteverket, drygt 1,5 miljarder till kronofogdemyndigheten och
              knappt 1,5 miljarder till Tullverket.
            </seg>
          </u>
          <u xml:id="i-8934e09413667897-470" prev="i-8934e09413667897-467" who="Q5768681">
            <seg>
              Målet med dessa medel är att eftersträvade skatte-, tull- och
              avgiftsintäkter ska säkerställas på ett rättssäkert och ekonomiskt
              effektivt sätt samtidigt som enkelhet ska eftersträvas och brottslighet
              motarbetas.
            </seg>
          </u>
          <u xml:id="i-8934e09413667897-471" prev="i-8934e09413667897-467" who="Q5768681">
            <seg>
              I det betänkande som nu ska debatteras tillstyrker utskottsmajoriteten
              det förslag som regeringen lämnat i budgetpropositionen. Till
              det förslaget har Moderata samlingspartiet, Folkpartiet liberalerna,
              Kristdemokraterna och Centerpartiet var för sig lämnat särskilda
              yttranden som uttryck för respektive partis uppfattningar i anslagsfrågan.
            </seg>
          </u>
          <u xml:id="i-8934e09413667897-472" prev="i-8934e09413667897-467" who="Q5768681">
            <seg>
              Att särskilda yttranden och inte reservationer lämnats ska ses
              mot bakgrund av den budgetlag vi har som inte gör det möjligt
              att lämna reservation när budgetramarna har fastställts, vilket
              gjordes i går. De särskilda yttrandena är därför i sig lika starka
              som reservationer.
            </seg>
          </u>
          <note>
            Utöver det har Folkpartiet liberalerna en reservation. Reservationen
            avser tullens kontrolldel och brottsbekämpningen. I reservationen
            föreslås ett tillkännagivande till regeringen.
          </note>
          <u xml:id="i-8934e09413667897-473" prev="i-8934e09413667897-467" who="Q5768681">
            <seg>
              Herr talman! Med detta som inledning och ett försök till beskrivning
              av ärendet överlämnar jag nu betänkandet till kammarens debatt.
              Jag är övertygad om att debatten kommer att bli klargörande för
              respektive partis ställningstaganden.
            </seg>
          </u>
          <note type="speaker">
            Anf. 100 ULF SJÖSTEN (m):
          </note>
          <u xml:id="i-8934e09413667897-474" next="i-8934e09413667897-485" who="Q6179028">
            <seg>
              Herr talman! Vi får se om det här blir klargörande. Kammaren
              får avgöra.
            </seg>
          </u>
          <note>
            Moderata samlingspartiet har i sin partimotion Politik för arbete
            och välfärd , Fi240, föreslagit en ram för utgiftsområdet Skatt,
            tull och exekution för 2006 som är 65 miljoner lägre än vad regeringen
            har föreslagit.
          </note>
          <u xml:id="i-8934e09413667897-475" prev="i-8934e09413667897-474" who="Q6179028">
            <seg>
              Vi har avstått från ett ställningstagande i utskottet med hänsyn
              till, som tidigare nämnts, budgetsystemets principer. Vi avstår
              också i detta sammanhang från att framföra något yrkande.
            </seg>
          </u>
          <u xml:id="i-8934e09413667897-476" prev="i-8934e09413667897-474" who="Q6179028">
            <seg>
              Herr talman! För Skatteverket var det moderata förslaget 100
              miljoner lägre än regeringens, vilket skulle motsvara ca 1,6 %
              av anslaget. Det motiveras närmast med att de förslag till skatteförändringar
              som Moderaterna har föreslagit i år och tidigare år kraftigt minskar
              skattemyndigheternas administration. Det gäller bland annat förmögenhetsskatten
              och reklamskatten samt att ytterligare begränsa rätten till så
              kallade övriga avdrag, vilket skulle minska bördan totalt hos
              Skatteverket.
            </seg>
          </u>
          <u xml:id="i-8934e09413667897-477" prev="i-8934e09413667897-474" who="Q6179028">
            <seg>
              Vi har tidigare menat, och menar fortfarande, att tillkomsten
              av Skatteverket i sig beräknas medföra stora effektivitetsvinster.
              Det finns alltså enligt vår mening utrymme att minska anslaget
              till Skatteverket och ändå fortsätta satsningen mot ekonomisk
              brottslighet, som nu görs vid utbyggnaden av Skatteverkets skattebrottsenheter.
            </seg>
          </u>
          <u xml:id="i-8934e09413667897-478" prev="i-8934e09413667897-474" who="Q6179028">
            <seg>
              I detta sammanhang vill jag också nämna den moderata motionen
              om rättssäker beskattning. De långa handläggningstiderna i skatteutredning
              av skattemål i förvaltningsdomstol har inneburit och innebär stora
              påfrestningar för den enskilde och i förekommande fall dennes
              företag.
            </seg>
          </u>
          <u xml:id="i-8934e09413667897-479" prev="i-8934e09413667897-474" who="Q6179028">
            <seg>
              Jag har tidigare utvecklat de negativa konsekvenserna av ett
              ingripande från myndigheter för den enskilde och ställt det i
              relation till den kritik Sverige har fått för bristande rättssäkerhet
              på skatteområdet, inte minst, herr talman, av EG-domstolen. Sverige
              lever inte upp till dessa rättssäkerhetskrav som är högt ställda
              men som vi borde klara av att leva upp till, alltså rättssäkerhetskrav
              när det gäller skatteprocessen. Det är en fråga om resurser givetvis
              men också en fråga om effektivitet hos berörda myndigheter, om
              lagstiftning och metodfrågor där transparens och förståelighet
              är nyckelord.
            </seg>
          </u>
          <u xml:id="i-8934e09413667897-480" prev="i-8934e09413667897-474" who="Q6179028">
            <seg>
              Vi moderater har satt den här frågan i fokus år efter år utan
              att få någon respons från regeringen eller samarbetspartierna.
              Vi har i vårt alternativa förslag avsatt 4 miljoner kronor av
              det samlade anslaget för att stärka rättssäkerheten på skatteområdet.
              Jag har tidigare ställt frågan till regeringens representanter
              i skatteutskottet och samarbetspartiernas representanter varför
              de nonchalerar rättssäkerheten inom skatteområdet. Jag ställer
              frågan igen i dag. Varför, socialdemokrater, vänsterpartister
              och miljöpartister, är denna fråga, rättssäkerheten på skatteområdet,
              värd att nonchalera? Jag har aldrig fått något svar. Jag kanske
              får det i dag. Jag hoppas på det.
            </seg>
          </u>
          <u xml:id="i-8934e09413667897-481" prev="i-8934e09413667897-474" who="Q6179028">
            <seg>
              När det gäller Tullverket, herr talman, var det moderata förslaget
              50 miljoner högre än regeringsförslaget. Den främsta orsaken till
              ökningen är den kraftiga smugglingen av punktbeskattade varor,
              narkotika, vapen och också av människor, så kallad trafficking
              .
            </seg>
          </u>
          <u xml:id="i-8934e09413667897-482" prev="i-8934e09413667897-474" who="Q6179028">
            <seg>
              Tullverket har under de senaste åren sagt upp ca 250 medarbetare.
              Många av dessa har arbetat med brottsbekämpande verksamhet. Den
              omorganisation som Tullverket har genomfört innebär att fast tullnärvaro
              i stor utsträckning bytts ut mot övervakning av mobila enheter.
              Denna omorganisation synes ha fallit väl ut, men samtidigt har
              antalet stora beslag av exempelvis narkotika ökat. Orsaken kan
              givetvis vara en ökad effektivitet hos Tullverket det är säkert
              en del av det men också tyda på att flödet av narkotika som kommer
              in till Sverige har ökat.
            </seg>
          </u>
          <u xml:id="i-8934e09413667897-483" prev="i-8934e09413667897-474" who="Q6179028">
            <seg>
              Moderaterna är oroade, herr talman, inför framtiden och anser
              att tullens kontrollverksamhet måste stärkas både personellt och
              när det gäller avancerad kontrollutrustning. Tullen arbetar i
              dag med ett datasystem som man under många år har lappat och lagat
              i. Det är ett datasystem som har sitt ursprung i 1980-talet. Krav
              från EU när det gäller standardisering på tullområdet och andra
              krav gör att man nu måste byta ut systemet. Den processen kommer
              att kosta flera tiotal miljoner kronor. Moderaternas totala bild
              av Tullverket är att det i dag är underfinansierat, herr talman.
            </seg>
          </u>
          <u xml:id="i-8934e09413667897-484" prev="i-8934e09413667897-474" who="Q6179028">
            <seg>
              När det gäller kronofogdemyndigheterna var det moderata förslaget
              15 miljoner eller 1 % lägre än regeringsförslaget. Vi anser att
              effektiviteten hos kronofogdemyndigheterna bör kunna ökas mer
              än vad regeringen tror vara möjligt. Detta gör att anslaget till
              kronofogdemyndigheterna kan minskas.
            </seg>
          </u>
          <u xml:id="i-8934e09413667897-485" prev="i-8934e09413667897-474" who="Q6179028">
            <seg>
              Herr talman! Det var Moderaternas syn på anslagen till området
              tull, skatt och exekution. Jag hade en fråga till representanterna
              för Socialdemokraterna, Vänsterpartiet och Miljöpartiet. Varför
              är rättssäkerheten på skatteområdet inte värd att beakta? Nu är
              det fjärde gången jag ställer den frågan. Kan jag få ett svar
              i dag tro?
            </seg>
          </u>
          <note type="speaker">
            Anf. 101 GUNNAR ANDRÉN (fp):
          </note>
          <u xml:id="i-8934e09413667897-486" next="i-8934e09413667897-502" who="Q5556677">
            <seg>
              Herr talman! Skatteverket tillhör de myndigheter som vi oftast
              kommer i kontakt med. Det är egentligen bara kommunerna och sjukvården
              som vi oftare kommer i kontakt med. Man skulle önska att det var
              lika lätt att komma i kontakt med polisen som det är att komma
              i kontakt med skattemyndigheten.
            </seg>
          </u>
          <u xml:id="i-8934e09413667897-487" prev="i-8934e09413667897-486" who="Q5556677">
            <seg>
              Under de senaste åren har Skatteverket genomgått en mycket stor
              förändring genom ianspråktagande av ny administrationsteknik.
              Det har på ett avgörande sätt förvandlat Skatteverket som jag
              i huvudsak kommer att uppehålla mig vid, även om jag också behandlar
              Tullverket i annat sammanhang från en, som många uppfattat det,
              krångelmyndighet till en serviceinriktad myndighet med verksamhet
              under 24 timmar. Det ska generaldirektören Mats Sjöstrand och
              hans medarbetare ha en stor eloge för.
            </seg>
          </u>
          <u xml:id="i-8934e09413667897-488" prev="i-8934e09413667897-486" who="Q5556677">
            <seg>
              Det betyder inte att allt är väl på det här området. Den skattepolitik,
              herr talman, som Skatteverket har att administrera är full av
              otydligheter och orimligheter. Låt mig bara påminna om de groteska
              regelverk som riksdagens majoritet står bakom på fastighetsskattesidan,
              reklamskattesidan och förmögenhetsskattesidan.
            </seg>
          </u>
          <u xml:id="i-8934e09413667897-489" prev="i-8934e09413667897-486" who="Q5556677">
            <seg>
              Jag har full förståelse för Skatteverkets klagan över utformningen
              av dessa regelverk och skatter. De skapar större problem än det
              mesta annat i livet för dem som ska pyssla med dem. Det finns
              ingen rim och reson i regelverken, och det finns ingen annan lösning
              på de problem som de skapar än att avskaffa dem eller i grunden
              reformera regelverket. Detta är inte bara min åsikt. Det är, utöver
              reklamskatten där hela riksdagen anser det, också Skatteverkets
              åsikt.
            </seg>
          </u>
          <u xml:id="i-8934e09413667897-490" prev="i-8934e09413667897-486" who="Q5556677">
            <seg>
              Men det är ingen uppgift för Skatteverket att reformera regelverket.
              Det är en uppgift för denna riksdag och den regering som baserar
              sin maktutövning på majoriteten i denna kammare.
            </seg>
          </u>
          <u xml:id="i-8934e09413667897-491" prev="i-8934e09413667897-486" who="Q5556677">
            <seg>
              I dag, herr talman, gäller diskussionen enbart anslagets storlek
              för 2006 till Skatteverket och Tullverket. Genom att upprepa en
              formulering i majoritetsyttrandet till finansutskottet med det
              fina namnet 2005/06:SkUy1 att utgiftsramen för området syntes
              vara väl avvägd, mot bakgrund av den resursförstärkning med 225
              miljoner kronor som regeringen nu föreslår och som utskottet godkänner,
              ansluter man sig i praktiken med den motivering som regeringen
              kommer med, i syfte att förbättra skattekontrollen och i ökad
              utsträckning åtgärda felaktigheter och fusk, nästan ordagrant
              till vad Folkpartiet skrev förra året. Även då, när Folkpartiet
              råkade föreslå att vi skulle höja ramen i just detta syfte med
              200 miljoner, var ramen som utskottsmajoriteten föreslog väl avvägd.
            </seg>
          </u>
          <u xml:id="i-8934e09413667897-492" prev="i-8934e09413667897-486" who="Q5556677">
            <seg>
              Jag ska inte säga att det är ett oblygt överbudsförsök att öka
              från 200 till 225 miljoner. Jag tror att det är mycket bra att
              man gör det. Men det är lite lustigt att begreppet väl avvägd
              kan ha så olika innebörd olika år. Det har fått en mycket bred
              innebörd med denna tolkning. Att skatteutskottets majoritet på
              detta sätt anser att både årets budgetram och förra årets budgetram
              är väl avvägd är inte ägnat att väcka respekt för skatteutskottets
              självständiga behandling av regeringens förslag.
            </seg>
          </u>
          <u xml:id="i-8934e09413667897-493" prev="i-8934e09413667897-486" who="Q5556677">
            <seg>
              Nu ska jag komma till en annan del av regeringens förslag som
              skatteutskottets majoritet har lämnat utan kommentarer. Det är
              en sak som står i propositionen, nämligen att den här satsningen
              på 225 miljoner kronor är en del av regeringens åtgärdspaket för
              att få ned arbetslösheten.
            </seg>
          </u>
          <u xml:id="i-8934e09413667897-494" prev="i-8934e09413667897-486" who="Q5556677">
            <seg>
              Herr talman! Arbetsmarknadspolitik ska bedrivas på annat sätt.
              Vår motivering förra året och även i år är en helt annan än denna.
              Det kan visserligen sammanfalla, men vår huvudmotivering för att
              biträda detta förslag är en helt annan än arbetslöshetsfrågor.
              Det får Arbetsmarknadsverket göra. Det får man göra på annat sätt.
              Men vi menar att det är effektiviteten i Skatteverket som ska
              vara helt avgörande. Jag tycker att det är uppseendeväckande att
              man okommenterat använder extrapengar till Skatteverket för att
              få ned arbetslösheten.
            </seg>
          </u>
          <u xml:id="i-8934e09413667897-495" prev="i-8934e09413667897-486" who="Q5556677">
            <seg>
              Likväl, herr talman, tycker jag att det mesta i betänkandet är
              ganska bra. Det är dock på det sättet att när vi i utskottet,
              efter det att motionstiden hade löpt ut, fick en föredragning
              av generaldirektören Sjöstrand och hans medarbetare visade det
              sig på min fråga att man kan få fram en lista från Skatteverket
              på något som heter ofinansierade uppgifter.
            </seg>
          </u>
          <u xml:id="i-8934e09413667897-496" prev="i-8934e09413667897-486" who="Q5556677">
            <seg>
              Jag ska avsluta detta anförande, där jag inte har något yrkande,
              med att för kammaren och för dem som är intresserade läsa upp
              några av de ofinansierade saker som regeringen har valt bort att
              bistå Skatteverket med.
            </seg>
          </u>
          <u xml:id="i-8934e09413667897-497" prev="i-8934e09413667897-486" who="Q5556677">
            <seg>
              För det första handlar regeringens lokaliseringsutredning om
              sammanlagt 168 miljoner kronor för perioden 20052008, säger man
              vid planeringsenheten vid Skatteverket i den handling som vi har
              fått. För Skatteverket är det en trolig kostnadsökning på 48 miljoner
              kronor. För kronofogdemyndigheterna, som jag inte särskilt har
              gått in på här, uppskattas kostnaden till 120 miljoner kronor.
            </seg>
          </u>
          <u xml:id="i-8934e09413667897-498" prev="i-8934e09413667897-486" who="Q5556677">
            <seg>
              För det andra handlar skattebrottsenheternas utbyggnad om 167
              miljoner kronor. De täcks delvis, såvitt jag förstår, av det ökade
              anslaget.
            </seg>
          </u>
          <u xml:id="i-8934e09413667897-499" prev="i-8934e09413667897-486" who="Q5556677">
            <seg>
              När det gäller trängselskatten, herr talman, handlar det enligt
              Skatteverket om sammanlagt 50 miljoner kronor för 20052006. För
              Skatteverket är det, skriver Skatteverket, en trolig kostnadsökning
              med 25 miljoner kronor. Även för kronofogdemyndigheterna uppskattas
              kostnaderna till 25 miljoner kronor. Detta innebär i och för sig
              en intressant ökning av sysselsättningen i den här regionen eller
              där kronofogdemyndighetens nya personal nu ska hamna.
            </seg>
          </u>
          <u xml:id="i-8934e09413667897-500" prev="i-8934e09413667897-486" who="Q5556677">
            <seg>
              För det tredje skulle det nya betalningsförmedlingsavtalet för
              Skatteverket kosta 24 miljoner kronor och för kronofogdemyndigheterna
              1 miljon kronor. Och det är inte finansierat.
            </seg>
          </u>
          <u xml:id="i-8934e09413667897-501" prev="i-8934e09413667897-486" who="Q5556677">
            <seg>
              Så kan jag fortsätta att räkna upp olika poster. Det finns ett
              femtontal stycken. Totalt sett handlar det om nivåhöjningar som
              Skatteverket inte har fått på 289 miljoner kronor och ett engångsbelopp
              på 354 miljoner kronor.
            </seg>
          </u>
          <u xml:id="i-8934e09413667897-502" prev="i-8934e09413667897-486" who="Q5556677">
            <seg>
              Jag har inget yrkande när det gäller detta, för det är en regering
              som måste göra bedömningen och väga av mot andra utgifter. Jag
              tyckte bara att det var intressant att läsa in i protokollet att
              inte allt som är väl avvägt också är vad jag menar med väl avvägt.
            </seg>
          </u>
          <note type="speaker">
            Anf. 102 LARS GUSTAFSSON (kd):
          </note>
          <u xml:id="i-8934e09413667897-503" next="i-8934e09413667897-511" who="Q5777864">
            <seg>
              Herr talman! Jag ska glädja både herr talman och kammaren med
              att jag inte kommer att använda alla tio minuterna.
            </seg>
          </u>
          <u xml:id="i-8934e09413667897-504" prev="i-8934e09413667897-503" who="Q5777864">
            <seg>
              Med anledning av att vårt budgetförslag har fallit finns det
              inga möjligheter för mig att yrka bifall till någon reservation.
              Jag kommer därför enbart att kommentera våra budgetförslag på
              området.
            </seg>
          </u>
          <u xml:id="i-8934e09413667897-505" prev="i-8934e09413667897-503" who="Q5777864">
            <seg>
              Först och främst vill jag nämna att det finns ett positivt förslag
              i den framlagda propositionen, och det är det ökade tillskottet
              till Tullverket för att få fler anställda i aktiv tjänst. Det
              är nödvändigt.
            </seg>
          </u>
          <u xml:id="i-8934e09413667897-506" prev="i-8934e09413667897-503" who="Q5777864">
            <seg>
              Kristdemokraterna har under ett antal år påtalat behovet av fler
              tulltjänstemän för att möta den illegala införseln vid våra gränser.
              Vi har också i våra tidigare budgetar avsatt extra resurser till
              tullen. Därför ansluter vi oss till den budgetnivå som har föreslagits
              på området. Det innebär dock inte att vi nu kan veta om det kan
              finnas ytterligare behov i framtiden. En avgörande fråga för hur
              resurserna används är i vilken utsträckning man lyckas organisera
              samverkan med andra operativa myndigheter som polisen och kustbevakningen.
              Här finns faktiskt en del brister.
            </seg>
          </u>
          <u xml:id="i-8934e09413667897-507" prev="i-8934e09413667897-503" who="Q5777864">
            <seg>
              Det har återkommande visat sig att det finns svårigheter av flera
              orsaker, bland annat regelverk och organisationsstrukturer. Därför
              behövs det förändringar för att komma åt den illegala verksamheten
              vid våra gränser. Tullens värde för att förhindra bland annat
              missbruk genom illegal införsel av alkohol och andra droger kan
              inte överskattas och måste ses ur ett folkhälsoperspektiv. Kristdemokraterna
              föreslår att de nämnda myndigheterna utreder hur samverkan i den
              operativa verksamheten kan förbättras.
            </seg>
          </u>
          <u xml:id="i-8934e09413667897-508" prev="i-8934e09413667897-503" who="Q5777864">
            <seg>
              Herr talman! Det är också viktigt att Skatteverket kan fungera
              på ett effektivt sätt och att verket kan koncentrera sig på sina
              uppgifter, uppgifter som inte är onödiga eller kontraproduktiva
              för samhället. Därför kan en viss ökning av anslaget vara motiverad.
            </seg>
          </u>
          <u xml:id="i-8934e09413667897-509" prev="i-8934e09413667897-503" who="Q5777864">
            <seg>
              Vi har dock i vårt budgetförslag minskat det totala anslaget
              med en summa som motsvarar en minskad belastning på myndigheten
              på grund av att vi vill avveckla den statliga fastighetsskatten
              och därmed fastighetstaxeringssystemet och även avveckla förmögenhetsskatten.
              Dessutom avslår vi förslaget om det extra anslaget till bevakning
              av de nya förmånsrättsreglerna. Det finns också andra uppgifter
              som Skatteverket har, trängselskatter och annat, som är belastande
              för myndigheten.
            </seg>
          </u>
          <u xml:id="i-8934e09413667897-510" prev="i-8934e09413667897-503" who="Q5777864">
            <seg>
              När det sedan gäller kronofogdemyndigheten är det viktigt för
              oss att den är fristående från Skatteverket för att det inte ska
              råda någon tveksamhet när det gäller trovärdigheten i den exekutiva
              verksamheten. Enskilda borgenärer som begär verkställighet av
              sina fordringar ska inte kunna uppfatta myndigheten som jävig
              när deras fordringar konkurrerar med myndighetens egna skattefordringar.
            </seg>
          </u>
          <u xml:id="i-8934e09413667897-511" prev="i-8934e09413667897-503" who="Q5777864">
            <seg>
              Till sist, herr talman, vill jag påtala vikten av att administrationerna
              för skatt, tull och exekution bedrivs enligt vedertagna rättsliga
              principer för att upprätthålla trovärdigheten hos medborgarna
              och respekten för den enskildes integritet.
            </seg>
          </u>
          <note type="speaker">
            Anf. 103 STAFFAN DANIELSSON (c):
          </note>
          <u xml:id="i-8934e09413667897-512" next="i-8934e09413667897-522" who="Q5616883">
            <seg>
              Herr talman! Dagens debatt handlar om Tullverket, Skatteverket
              och kronofogdemyndigheterna. I begreppet tull ingår också en del
              av Kustbevakningen.
            </seg>
          </u>
          <u xml:id="i-8934e09413667897-513" prev="i-8934e09413667897-512" who="Q5616883">
            <seg>
              Från Centerpartiets sida har vi ingen avvikande mening beträffande
              anslaget till tullen, då förslaget överensstämmer ganska väl med
              det förslag som vi lade fram i vår vårbudget.
            </seg>
          </u>
          <u xml:id="i-8934e09413667897-514" prev="i-8934e09413667897-512" who="Q5616883">
            <seg>
              Studerar man tullens verksamhet ser man att den har en serviceinriktad
              framtoning som stimulerar en enkel gränspassage samtidigt som
              det ska finnas ett så effektivt gränsskydd som möjligt. Det är,
              som vi ser det, en bra inriktning.
            </seg>
          </u>
          <u xml:id="i-8934e09413667897-515" prev="i-8934e09413667897-512" who="Q5616883">
            <seg>
              Narkotikabeslagen ökar, vilket verkligen visar på behovet av
              tullens arbete. I år har närmare 220 kilo amfetamin, närmare 20
              kilo opium och närmare 460 kilo cannabis beslagtagits. Samhällsnyttan
              med tullen är alltså framträdande. Ett annat dagsfärskt exempel
              på tullens värde är kontrollen av importen av fågel- och fjäderfäprodukter.
            </seg>
          </u>
          <u xml:id="i-8934e09413667897-516" prev="i-8934e09413667897-512" who="Q5616883">
            <seg>
              Det är självfallet en ständig avvägning när det gäller vad som
              är rätt nivå för tullens anslag. I Centerpartiet bedömer vi att
              nuvarande nivå är rimlig i dagsläget.
            </seg>
          </u>
          <u xml:id="i-8934e09413667897-517" prev="i-8934e09413667897-512" who="Q5616883">
            <seg>
              Beträffande kronofogdemyndigheten ser vi att verksamheten bör
              kunna effektiviseras något och föreslår, i likhet med alliansen
              i övrigt, en schablonbesparing om cirka 1 % eller 15 miljoner
              kronor.
            </seg>
          </u>
          <u xml:id="i-8934e09413667897-518" prev="i-8934e09413667897-512" who="Q5616883">
            <seg>
              När det gäller Skatteverket avvisar vi regeringens akademikersatsning
              som innebär att verkets anslag ska ökas med hela 225 miljoner
              kronor i syfte att jaga skattefuskare med mera. Vi tycker att
              regeringen tänker fel på flera sätt. Det är uppenbart att regeringens
              satsningar på särskilda arbetsinsatser med statliga pengar för
              till exempel Skatteverket återkommer med fyraårsintervaller, med
              tydlig koppling till våra riksdagsval som ju sker med samma intervaller.
              Den gamle s-ekonomen Klas Eklund har ju klarsynt konstaterat att
              det pytsas ut pengar till hushållen vart fjärde år för att stimulera
              konsumtionen. Det kan alltså framstå som ett sätt att värva röster
              samtidigt som arbetsmarknadsstatistiken förbättras genom sådana
              här åtgärder. Man kan med fog fråga sig: Var finns långsiktigheten
              i det här förslaget?
            </seg>
          </u>
          <u xml:id="i-8934e09413667897-519" prev="i-8934e09413667897-512" who="Q5616883">
            <seg>
              När man som regeringen främst via mer eller mindre kontrollerande
              metoder angriper problemet med skattefusk tycker vi inte att man
              riktigt har förstått grunden till problemet. Har man ett krångligt
              skattesystem som till delar och allt starkare saknar legitimitet
              och därmed acceptans i de breda folklagren, då behöver man vidta
              sådana här åtgärder för att tvinga medborgarna in i den byråkratiska
              fållan. Det är så man kan tolka regeringens förslag.
            </seg>
          </u>
          <u xml:id="i-8934e09413667897-520" prev="i-8934e09413667897-512" who="Q5616883">
            <seg>
              Har man en fastighetsskatt som är godtyckligt baserad, har man
              en förmögenhetsskatt som är tillämpbar på dem som inte kan använda
              hålen i nätverken men som släpper de stora fiskarna fria, har
              man en ovilja att förenkla skattereglerna och skatterna för idrottsföreningar
              och folkrörelser och har man en direkt ovilja att tvätta svarta
              jobb till vita, som tveklöst ROT- och RUT-satsningarna gör, då
              måste man i stället skapa ett avancerat kontrollsamhälle.
            </seg>
          </u>
          <u xml:id="i-8934e09413667897-521" prev="i-8934e09413667897-512" who="Q5616883">
            <seg>
              Från Centerpartiet ser vi det här mer som ett spel för gallerierna
              i ett system som fungerar allt sämre.
            </seg>
          </u>
          <u xml:id="i-8934e09413667897-522" prev="i-8934e09413667897-512" who="Q5616883">
            <seg>
              Herr talman! Från Centerpartiet har vi valt att inte delta i
              beslutet i det här ärendet eftersom principen bakom budgetsystemet
              är sådan att andra förslag om anslag än vad som framgår av budgetbeslutet
              inte får framföras i kammaren. Jag avstår från att yrka i anslagsfrågan.
            </seg>
          </u>
          <note type="speaker">
            Anf. 104 ULLA WESTER (s):
          </note>
          <u xml:id="i-8934e09413667897-523" next="i-8934e09413667897-542" who="Q4990351">
            <seg>
              Herr talman! Förvisso är det oppositionens roll att kritisera
              och komma med motförslag. Det är naturligtvis ingenting som jag
              ifrågasätter, alldeles tvärtom. Men jag tycker ändå att det är
              synd när kritiken mot majoritetens politik ibland i stället så
              att säga hamnar på myndigheterna. Detta gäller dock inte Folkpartiet;
              Gunnar Andrén gjorde en klar åtskillnad.
            </seg>
          </u>
          <u xml:id="i-8934e09413667897-524" prev="i-8934e09413667897-523" who="Q4990351">
            <seg>
              Enligt min mening förtjänar personalen på Skatteverket, kronofogdemyndigheterna
              och Tullverket i stället beröm, och det med råge. Inom respektive
              verksamhetsområde tillhör de faktiskt världseliten när det gäller
              effektivitet, service och rättssäker hantering. Trots att dessa
              myndigheter nyligen genomfört stora omorganisationer har de klarat
              att ytterligare förbättra sin service. Lyssna till exempel till
              företagen vad de tycker om det nya Tullverket. De säger att det
              har blivit både enkelt och smidigt att bedriva handel över gränserna.
              Dessutom har Tullverkets personal förmått öka narkotikabeslagen.
              Det nya arbetssättet, som inte är fullt utvecklat ännu, tycks
              fungera väl. Där är jag överens med Ulf Sjösten.
            </seg>
          </u>
          <u xml:id="i-8934e09413667897-525" prev="i-8934e09413667897-523" who="Q4990351">
            <seg>
              För inte så många år sedan satt vi alla och envar och slet med
              våra inkomstdeklarationer i februarimörkret. I dag är det få som
              upplever denna uppgift som betungande. Från och med nästa år blir
              det ännu enklare för företagen. Vi här i kammaren kommer nämligen
              inom kort att fatta beslut om införande av ombudsdeklarationer.
              I och med denna reform slipper företagare att underteckna sina
              skattedeklarationer. Det kan i stället ett utsett ombud göra,
              till exempel det enskilda företagets revisor. Därmed försvinner
              en massa pappershantering.
            </seg>
          </u>
          <u xml:id="i-8934e09413667897-526" prev="i-8934e09413667897-523" who="Q4990351">
            <seg>
              Som vanligt vill vi socialdemokrater öka anslagen till tull,
              skatt och exekution med respektive 50, 225 och 9 miljoner. Både
              Tullverkets och Skatteverkets brottsenheter får nu pengar till
              att anställa många fler för att ytterligare förstärka de viktiga
              kontrollfunktionerna. Men pengar är inte allt. Vi vill också utöka
              vissa befogenheter för både Skatteverkets och Tullverkets personal.
            </seg>
          </u>
          <u xml:id="i-8934e09413667897-527" prev="i-8934e09413667897-523" who="Q4990351">
            <seg>
              Både Kristdemokraterna och Moderaterna lägger tung kritik särskilt
              på Skatteverket. Hanteringen är inte rättssäker, dundrar Ulf Sjösten
              och vill samtidigt minska anslaget med 100 miljoner rakt av. Jag
              ska gärna svara Ulf Sjösten en gång till med att jag tycker att
              det är oerhört viktigt med rättssäkerhet. Jag oroar mig inte för
              rättssäkerheten vad gäller Skatteverket. Jag tror att Ulf Sjösten
              refererar till den dom i Europadomstolen som gällde skattetilläggen.
              Kritiken gällde förvaltningsdomstolarna i mycket högre grad än
              Skatteverket.
            </seg>
          </u>
          <u xml:id="i-8934e09413667897-528" prev="i-8934e09413667897-523" who="Q4990351">
            <seg>
              Kristdemokraterna lägger dimridåer kring sina besparingar med
              en, som de själva benämner det, etisk diskussion. Med eller utan
              etik är de i alla fall beredda att minska Skatteverkets anslag
              med 380 miljoner och kronofogdemyndigheternas med 15 miljoner.
              Det är mer än så som är svårsmält. Kristdemokraterna skriver följande
              i sitt särskilda yttrande att de svenska administrationerna för
              skatt, tull och exekution måste orientera sig mot de rättsliga
              principer som trots allt är etablerade och målformuleringen för
              polikområdet Skatt, tull och exekution bör ändras till att ligga
              mer i linje härmed.
            </seg>
          </u>
          <u xml:id="i-8934e09413667897-529" prev="i-8934e09413667897-523" who="Q4990351">
            <seg>
              Hur jag än läser den meningen, herr talman, uppfattar jag en
              alldeles förödande kritik mot våra myndigheter. Min etik säger
              mig att om man slår så hårt som Kristdemokraterna gör bör man
              också ge exempel på dessa myndigheters påstådda brott mot rättsliga
              principer.
            </seg>
          </u>
          <u xml:id="i-8934e09413667897-530" prev="i-8934e09413667897-523" who="Q4990351">
            <seg>
              Kristdemokraterna föreslår alltså en nedskärning med 380 miljoner
              på Skatteverket. Samtidigt hyllar de skattekontrollen. Hur går
              då detta ihop? Jo, deras lösning är att det hårdbantade Skatteverket
              ska inrikta sig mot att upptäcka verkliga skattebrott. Läsaren
              av det särskilda yttrandet får tyvärr inte information om den
              kristdemokratiska definitionen på vare sig verkliga eller overkliga
              skattebrott.
            </seg>
          </u>
          <u xml:id="i-8934e09413667897-531" prev="i-8934e09413667897-523" who="Q4990351">
            <seg>
              Det är med vemod jag måste fråga vart det gamla folkrörelsepartiet
              Centern har tagit vägen. De säger, som vi hörde, nej till en förbättrad
              skattekontroll genom att med ett hugg ta 225 miljoner från myndigheten.
              De tycker att de pengar som majoriteten vill tillföra Skatteverket
              till nyanställningar kan användas på ett bättre sätt.
            </seg>
          </u>
          <u xml:id="i-8934e09413667897-532" prev="i-8934e09413667897-523" who="Q4990351">
            <seg>
              Politiska prioriteringar kan man förvisso alltid diskutera. Men
              ett förslag som majoritetens som både förstärker skattekontrollen
              och underlättar det generationsskifte som myndigheterna står inför
              och som därtill ger över 400 unga akademiker ett viktigt och utvecklande
              jobb tycker jag är ett oerhört bra sätt att använda våra skattepengar
              på.
            </seg>
          </u>
          <u xml:id="i-8934e09413667897-533" prev="i-8934e09413667897-523" who="Q4990351">
            <seg>
              Centern skriver att Skatteverket inte fortsättningsvis bör anslå
              medel till annonskampanjer som försvarar det socialdemokratiska
              högskattesamhället. Den meningen tål verkligen att begrunda, herr
              talman.
            </seg>
          </u>
          <u xml:id="i-8934e09413667897-534" prev="i-8934e09413667897-523" who="Q4990351">
            <seg>
              Är det möjligen ungdomskampanjen där Skatteverket varnar ungdomar
              för att hamna i svartjobbsfällan som Centern menar? Eller är det
              de riktade kampanjer som innehåller råd och stöd till nystartade
              företag? Eller är det kanske kronofogdemyndigheternas informationsprogram
              som syftar till att hindra att ungdomar hamnar i skuldfälla? Som
              sagt kan man verkligen undra vart Centerpartiet är på väg.
            </seg>
          </u>
          <u xml:id="i-8934e09413667897-535" prev="i-8934e09413667897-523" who="Q4990351">
            <seg>
              Mot Folkpartiets anslagsförslag har jag inga invändningar, utom
              möjligen när det gäller finansieringen. De vill öka Tullverkets
              anslag, men de gör det utan att skära i Skatteverkets anslag.
              Tyvärr går de samma väg som de andra borgerliga och vill plocka
              bort 15 miljoner från kronofogdemyndigheterna. Det besparingsförslaget
              är förresten det enda förslag där den så kallade alliansen står
              enig. I allt övrigt spretar förslagen åt olika håll.
            </seg>
          </u>
          <u xml:id="i-8934e09413667897-536" prev="i-8934e09413667897-523" who="Q4990351">
            <seg>
              Jag har läst avsnitten som handlar om Tullverket i Kristdemokraternas
              motion och särskilda yttrande, och jag läste noggrant, men jag
              måste säga att jag inte riktigt hittar någon röd tråd. Lars Gustafssons
              anförande kunde inte heller räta ut mina frågetecken. Kristdemokraterna
              skriver att regeringen bör avsätta resurser för att utveckla kompensatoriska
              åtgärder. Vi kanske ser olika på saken, men enligt den förhärskande
              uppfattningen är det just till kompensatoriska åtgärder som Tullverket
              använder hela sitt anslag. Men om nu Kristdemokraterna tycker
              att anslaget är för lågt, varför tillför de i så fall inte mer
              pengar till tullen?
            </seg>
          </u>
          <u xml:id="i-8934e09413667897-537" prev="i-8934e09413667897-523" who="Q4990351">
            <seg>
              Folkpartiets motion och reservation gällande Tullverkets uppgifter
              och inriktning är däremot en intressant läsning, trots att de
              flesta förslagen är bättre begagnade och har behandlats i Gränskontrollutredningen
              eller är aktuella i den snart klara Inregränslagsutredningen,
              som för övrigt leds av en folkpartist. Icke desto mindre är det
              en engagerad motion.
            </seg>
          </u>
          <u xml:id="i-8934e09413667897-538" prev="i-8934e09413667897-523" who="Q4990351">
            <seg>
              Tullverket självt vill få ökade befogenheter att kontrollera
              resandes identitet. Man vill också få ökade möjligheter att begära
              in uppgifter från transportföretag. Utan att på något vis vilja
              föregå utredningens förslag tycker jag att det låter både rimligt
              och vettigt. Så långt är vi alltså överens med Folkpartiet om
              ökade befogenheter.
            </seg>
          </u>
          <u xml:id="i-8934e09413667897-539" prev="i-8934e09413667897-523" who="Q4990351">
            <seg>
              Orsaken till att jag ändå kommer att yrka avslag på reservationen
              är andemeningen i den. Medvetet eller omedvetet omvandlas tulltjänstemännen
              raskt till någon sorts nästan-poliser. Det är helt fel väg att
              gå, menar jag.
            </seg>
          </u>
          <u xml:id="i-8934e09413667897-540" prev="i-8934e09413667897-523" who="Q4990351">
            <seg>
              Samarbetet mellan tull och polis är oerhört viktigt, för att
              inte säga nödvändigt. Men poliser saknar tullarnas kompetens och
              tvärtom. Nog är det bättre att koncentrera och vidareutveckla
              respektive myndighets kompetens i stället för att splittra där
              till slut alla är ganska bra på allting, men ingen riktigt bra
              på någonting. Samverkan är i stället det kitt som ökar både kompetens
              och effektivitet.
            </seg>
          </u>
          <u xml:id="i-8934e09413667897-541" prev="i-8934e09413667897-523" who="Q4990351">
            <seg>
              Jag tycker mig ana att flera partier mer eller mindre tonar ned
              den ena delen av Tullverkets uppgifter, den som benämns effektiv
              handel. Enligt min mening är det viktigt att komma ihåg att den
              helhetskunskap om flödet av varor och tjänster över gränserna
              som bara Tullverket besitter är nödvändig också för brottsbekämpningen.
              För att kunna söka efter det illegala flödet måste man ju ha kunskap
              om det legala. Dessa båda verksamhetsdelarna, effektiv handel
              och brottsbekämpning, hänger alltså samman och kompletterar varandra
              på många sätt.
            </seg>
          </u>
          <u xml:id="i-8934e09413667897-542" prev="i-8934e09413667897-523" who="Q4990351">
            <seg>
              Fru talman! Med detta vill jag avsluta med att yrka bifall till
              förslaget i betänkandet och avslag på reservationen.
            </seg>
          </u>
          <note type="speaker">
            Anf. 105 STAFFAN DANIELSSON (c) replik:
          </note>
          <u xml:id="i-8934e09413667897-543" next="i-8934e09413667897-546" who="Q5616883">
            <seg>
              Fru talman! Sverige har världens högsta skattetryck. Jobb flyttar
              tyvärr ut från Sverige i en snabb takt. Vi har en internationell
              högkonjunktur, men Sverige lånar till sin budget.
            </seg>
          </u>
          <u xml:id="i-8934e09413667897-544" prev="i-8934e09413667897-543" who="Q5616883">
            <seg>
              Det jag övergripande vill visa på i den här repliken är att Socialdemokraterna
              öser ut pengar ett år före valet, inte främst för att göra det
              lönsammare att arbeta med lägre skatter för låg- och medelinkomsttagare
              eller för att göra företagens villkor bättre så att konkurrenskraften
              ökar och många fler jobb kan skapas i svenskt näringsliv. Pengarna
              används i stället för att inrätta olika typer av statligt finansierade
              extrajobb inför valet, plusjobb med mera. Akademikersatsningen
              för en kvarts miljard till Skatteverket är samma andas barn.
            </seg>
          </u>
          <u xml:id="i-8934e09413667897-545" prev="i-8934e09413667897-543" who="Q5616883">
            <seg>
              Centerpartiet tror främst på generella insatser för lägre skatter
              till medborgarna och till företagen för att få i gång företagsamheten
              och skapa jobb den vägen i stället för att hålla fast vid världens
              högsta skattetryck och den hårda pressen på småföretagen.
            </seg>
          </u>
          <u xml:id="i-8934e09413667897-546" prev="i-8934e09413667897-543" who="Q5616883">
            <seg>
              Det är mot den bakgrunden som vi avvisar kvartsmiljarden till
              den tillfälliga akademikersatsningen, och det är ett led i en
              genomtänkt strategi med många fler jobb. Vi tycker att den är
              feltänkt. Håller inte Ulla Wester med om det?
            </seg>
          </u>
          <note type="speaker">
            Anf. 106 ULLA WESTER (s) replik:
          </note>
          <u xml:id="i-8934e09413667897-547" next="i-8934e09413667897-551" who="Q4990351">
            <seg>
              Fru talman! Nej, det håller jag verkligen inte med om. Till skillnad
              från Centerpartiet ordnar vi socialdemokrater detta med jobben.
              Vi prioriterar det högst.
            </seg>
          </u>
          <u xml:id="i-8934e09413667897-548" prev="i-8934e09413667897-547" who="Q4990351">
            <seg>
              Det är lite underligt, men när man läser Centerpartiets särskilda
              yttrande i det här ärendet inleder man jättetjusigt med att beskriva
              kampen mot arbetslösheten, men sedan säger man nej. Man gör en
              helomvändning och säger nej till 400 tjänster på Skatteverket,
              420 arbetstillfällen fördelade ute i landet.
            </seg>
          </u>
          <u xml:id="i-8934e09413667897-549" prev="i-8934e09413667897-547" who="Q4990351">
            <seg>
              Sedan är det tydligen någon sorts principer kring detta. Men
              jag förstår inte varför de principerna inte gäller Tullverket.
              Där gör vi exakt samma akademikersatsning som vi vill göra på
              Skatteverket. Varför duger det den ena men inte den andra gången?
              Vad är för principer som Centerpartiet håller sig med?
            </seg>
          </u>
          <u xml:id="i-8934e09413667897-550" prev="i-8934e09413667897-547" who="Q4990351">
            <seg>
              Om man som Staffan Danielsson pratar om småföretag tycker jag
              att man också måste börja prata om skattekontroll. Om det är någonting
              som är viktigt för de små företagen är det ju skattekontroll.
            </seg>
          </u>
          <u xml:id="i-8934e09413667897-551" prev="i-8934e09413667897-547" who="Q4990351">
            <seg>
              Men jag kan konstatera att Centerpartiet säger nej till 420 tjänster
              som skulle kunna förbättra läget oerhört mycket.
            </seg>
          </u>
          <note type="speaker">
            Anf. 107 STAFFAN DANIELSSON (c) replik:
          </note>
          <u xml:id="i-8934e09413667897-552" next="i-8934e09413667897-556" who="Q5616883">
            <seg>
              Fru talman! Jag ger Ulla Wester rätt i att vi säger nej till
              420 nya tjänster till Skatteverket. Vi tror inte att det löser
              Sveriges arbetsmarknadsproblem.
            </seg>
          </u>
          <u xml:id="i-8934e09413667897-553" prev="i-8934e09413667897-552" who="Q5616883">
            <seg>
              Jag noterar att Ulla Wester säger att om något är viktigt för
              Sveriges småföretag så är det en ökad skattekontroll. Där skiljer
              vi oss åt. Om något är viktigt för Sverige är det att få fler
              småföretag som vågar anställa och inte räds utökade sjukförsäkringskostnader
              och så vidare, vilket ger jobb i det privata näringslivet i hård
              konkurrens ofta på internationell grund. Det ger resurser till
              den offentliga sektorn vård, skola och omsorg och till Skatteverket.
              Det är vår medicin.
            </seg>
          </u>
          <u xml:id="i-8934e09413667897-554" prev="i-8934e09413667897-552" who="Q5616883">
            <seg>
              Vi vill skapa jobb genom att sänka skattetrycket. Vi har världens
              högsta skattetryck. Vi vill skapa ett bättre företagsklimat och
              tillsammans med våra bröder och systrar i alliansen vill vi ge
              skattesystemet legitimitet. Vi vill sänka och ändra fastighetsskatten.
              Vill ta bort den orättvisa förmögenhetsskatten som släpper igenom
              de stora fiskarna men som träffar alla andra. Den som vill kan
              komma undan den.
            </seg>
          </u>
          <u xml:id="i-8934e09413667897-555" prev="i-8934e09413667897-552" who="Q5616883">
            <seg>
              Vi vill tvätta svarta jobb vita via ROT-avdrag och Rutavdrag
              för hushållsnära tjänster. Vi vill rätta till sådana orimliga
              förmögenhetsskatteregler som lex Uggla. Den vägen vill vi gå och
              inte den väg som Socialdemokraterna slår in på som går ut på att
              behålla världens högsta skattetryck och anslå pengar i statsbudgeten
              till riktade statliga tillfälliga jobb i stället för att få fart
              på näringslivet. Där ingår akademikersatsningen som ett led i
              ett större paket, det vill säga de 55 000 jobben som vi kommer
              att få höra väldigt mycket om fram till valet.
            </seg>
          </u>
          <u xml:id="i-8934e09413667897-556" prev="i-8934e09413667897-552" who="Q5616883">
            <seg>
              Det vore bättre om man inriktade sig på alliansens politik. Därför
              kritiserar jag satsningen på Skatteverket.
            </seg>
          </u>
          <note type="speaker">
            Anf. 108 ULLA WESTER (s) replik:
          </note>
          <u xml:id="i-8934e09413667897-557" next="i-8934e09413667897-560" who="Q4990351">
            <seg>
              Fru talman! Det enda som vi hör från alliansen är att man vill
              sänka skatter för dem som redan har jättemycket pengar. Särskilt
              vill ni åt förmögenhetsskatten samtidigt som ni vill införa avdrag
              för hushållsnära tjänster. Dessa hushållsnära tjänster måste vara
              någon sorts orakel. De används till allting. De ska vända Sveriges
              ekonomi. Jag förstår bara inte hur ni tänker.
            </seg>
          </u>
          <u xml:id="i-8934e09413667897-558" prev="i-8934e09413667897-557" who="Q4990351">
            <seg>
              Min fråga var: Vart har det gamla folkrörelsepartiet Centern
              tagit vägen? Den frågan blir än mer nödvändig att ställa.
            </seg>
          </u>
          <u xml:id="i-8934e09413667897-559" prev="i-8934e09413667897-557" who="Q4990351">
            <seg>
              Vad står Staffan Danielsson här och säger? Han säger att det
              inte är viktigt med skattekontroll, att det inte spelar någon
              roll för de små företagen hur konkurrenssituationen ser ut på
              marknaden. Det är någonting alldeles oerhört.
            </seg>
          </u>
          <u xml:id="i-8934e09413667897-560" prev="i-8934e09413667897-557" who="Q4990351">
            <seg>
              Jag känner nästan sorg. Man kan inte prata om att värna de små
              företagen om man inte också värnar om att se till att de kan verka
              i en miljö med sund konkurrens.
            </seg>
          </u>
          <note type="speaker">
            Anf. 109 ULF SJÖSTEN (m) replik:
          </note>
          <u xml:id="i-8934e09413667897-561" next="i-8934e09413667897-565" who="Q6179028">
            <seg>
              Fru talman! När det gäller långa handläggningstider hos Skatteverket
              har Sverige fällts i EG-domstolen. Det stämmer mycket väl. Jag
              tror att det generellt sett fortfarande finns problem med långa
              handläggningstider. Därför har vi moderater satt fokus på den
              här frågan.
            </seg>
          </u>
          <u xml:id="i-8934e09413667897-562" prev="i-8934e09413667897-561" who="Q6179028">
            <seg>
              Jag upplever det inte som en kraftig kritik mot Skatteverket.
              Jag är lite överraskad över att vi får kritik för att vi vill
              bedriva rättssäkerhetsarbete för de enskilda människorna. Det
              tycker jag är en konstig inställning av Ulla Wester och socialdemokratin.
              Men å andra sidan förstår jag den. Det är ju traditionell socialdemokratisk
              politik i botten.
            </seg>
          </u>
          <u xml:id="i-8934e09413667897-563" prev="i-8934e09413667897-561" who="Q6179028">
            <seg>
              Jag har ju fått svar från Socialdemokraterna. Jag tackar för
              det. Rättssäkerhetsarbete som initieras av riksdagen när det gäller
              skatteprocessen är inte intressant. Tack för svaret.
            </seg>
          </u>
          <u xml:id="i-8934e09413667897-564" prev="i-8934e09413667897-561" who="Q6179028">
            <seg>
              Min fråga till Ulla Wester gäller skattebrottsenheterna. Det
              är den del av ekobrottsbekämpningen som för närvarande växer i
              Sverige. Ekobrottsmyndigheten säger upp personal och finns dessutom
              bara i halva Sverige. Organisationen är otydlig och ineffektiv
              och gör att ekobrottsbekämpningen i stort blir lidande.
            </seg>
          </u>
          <u xml:id="i-8934e09413667897-565" prev="i-8934e09413667897-561" who="Q6179028">
            <seg>
              Vad tänker ni socialdemokrater i regeringsställning göra för
              att ekobrottsbekämpningen i Sverige ska bli en samlad kraft mot
              den inofficiella svarta ekonomin i Sverige?
            </seg>
          </u>
          <note type="speaker">
            Anf. 110 ULLA WESTER (s) replik:
          </note>
          <u xml:id="i-8934e09413667897-566" next="i-8934e09413667897-570" who="Q4990351">
            <seg>
              Fru talman! Det är inte konstigt att Ulf Sjösten inte tycker
              att han får svar på sina frågor när han gör sådana tolkningar.
              Det var ju inte riktigt det jag sade. Men låt oss lämna det därhän
              och koncentrera oss ytterligare på frågan om rättssäkerheten.
            </seg>
          </u>
          <u xml:id="i-8934e09413667897-567" prev="i-8934e09413667897-566" who="Q4990351">
            <seg>
              Alldeles uppenbart gör ni moderater en koppling mellan ekonomiska
              resurser och rättssäkerhet. Med det menar jag att Moderaterna
              vill öronmärka 4 miljoner av Skatteverkets anslag till att främja
              rättstryggheten. I nästa andetag tar ni 100 miljoner och 15 miljoner
              från kronofogdemyndigheterna. Det är inte lätt att hitta någon
              övertänkt linje i den politiken.
            </seg>
          </u>
          <u xml:id="i-8934e09413667897-568" prev="i-8934e09413667897-566" who="Q4990351">
            <seg>
              På vad sätt skulle rättssäkerheten öka om man tar bort 100 miljoner?
              Det skulle vara intressant att få reda på.
            </seg>
          </u>
          <u xml:id="i-8934e09413667897-569" prev="i-8934e09413667897-566" who="Q4990351">
            <seg>
              Jag tror att Ulf Sjösten håller med mig om att skattekontroll
              är en ganska arbetskraftsintensiv verksamhet. En besparing på
              Skatteverket betyder rimligen per automatik att skattekontrollen
              går ned. Det är tydligen ni moderater beredda att göra. Ni tycks
              göra det hand i hand med svenskt näringsliv.
            </seg>
          </u>
          <u xml:id="i-8934e09413667897-570" prev="i-8934e09413667897-566" who="Q4990351">
            <seg>
              På vilket sätt ökar rättssäkerheten om färre skattebrott kan
              upptäckas och beivras?
            </seg>
          </u>
          <note type="speaker">
            Anf. 111 ULF SJÖSTEN (m) replik:
          </note>
          <u xml:id="i-8934e09413667897-571" next="i-8934e09413667897-573" who="Q6179028">
            <seg>
              Fru talman! Som jag sade tidigare fick jag ju ett svar när det
              gäller rättssäkerhetsfrågorna. Jag är fullt nöjd med det. De är
              inte intressanta för Socialdemokraterna så det har jag klarat
              av.
            </seg>
          </u>
          <u xml:id="i-8934e09413667897-572" prev="i-8934e09413667897-571" who="Q6179028">
            <seg>
              Jag hade en annan fråga till Ulla Wester. Den gällde skattebrottsenheterna
              och ekobrottsbekämpningen i Sverige. Vad tänker ni göra för att
              vi ska få en vassare och mer effektiv ekobrottsbekämpning i Sverige
              med tanke på att det för närvarande bara är skattebrottsenheterna
              som växer i Sverige? Ekobrottsmyndigheten säger upp personal och
              finns bara i halva Sverige. Det är ineffektivt och vi får inte
              full kraft i de medel som vi satsar på ekobrottsbekämpningen för
              närvarande.
            </seg>
          </u>
          <u xml:id="i-8934e09413667897-573" prev="i-8934e09413667897-571" who="Q6179028">
            <seg>
              Vad har ni för strategi?
            </seg>
          </u>
          <note type="speaker">
            Anf. 112 ULLA WESTER (s) replik:
          </note>
          <u xml:id="i-8934e09413667897-574" next="i-8934e09413667897-576" who="Q4990351">
            <seg>
              Fru talman! Ja, inte har vi något moderat strategi. Ni tar bort
              ungefär 200 anställda från Skatteverket. Vi vill tillföra 420.
              Bara det är en stor skillnad.
            </seg>
          </u>
          <u xml:id="i-8934e09413667897-575" prev="i-8934e09413667897-574" who="Q4990351">
            <seg>
              Ekobrottsmyndigheten har omorganiserats och kommer att bli både
              skarpare och vassare. Jag tror att Ekobrottsmyndigheten kommer
              att fungera alldeles utmärkt. Det har den gjort hittills och jag
              tror att den kommer att bli ännu bättre.
            </seg>
          </u>
          <u xml:id="i-8934e09413667897-576" prev="i-8934e09413667897-574" who="Q4990351">
            <seg>
              Jag vill ändå passa på och kommentera det som Ulf Sjösten sade
              om den gigantiska satsning som Moderaterna gör på Tullverket hela
              50 miljoner. Vad Ulf Sjösten glömde att berätta är att Moderaterna
              också vill dra in Tullverkets inkomster från offentligrättsliga
              avgifter. Av denna stora fantastiska satsning på Tullverket blir
              det faktiskt inte många kronor kvar.
            </seg>
          </u>
          <note type="speaker">
            Anf. 113 MARIE ENGSTRÖM (v):
          </note>
          <u xml:id="i-8934e09413667897-577" next="i-8934e09413667897-587" who="Q4946821">
            <seg>
              Fru talman! Jag tänker använda mitt anförande till att något
              kommentera de särskilda yttranden som finns i betänkandet.
            </seg>
          </u>
          <u xml:id="i-8934e09413667897-578" prev="i-8934e09413667897-577" who="Q4946821">
            <seg>
              Frågan om ofinansierade uppgifter hos Skatteverket är en ganska
              intressant fråga som dök upp i debatten. Jag skulle vilja haka
              på den. Vi ska nog alla begrunda det som Skatteverket säger till
              oss. Jag tycker att vi också ska begrunda de anslag som alliansens
              partier vill lämna inom det här utgiftsområdet. Det gäller både
              Skatteverket, kronofogdemyndigheten och Tullverket var och en
              för sig, men också tillhopa.
            </seg>
          </u>
          <u xml:id="i-8934e09413667897-579" prev="i-8934e09413667897-577" who="Q4946821">
            <seg>
              Undertexten till detta är naturligtvis att Skatteverket vill
              ha mer resurser till sin verksamhet Vilken myndighet vill inte
              det? bland annat för att upprätthålla rättstryggheten. När jag
              såg listan om mer resurser funderade jag på vilka planeringsförutsättningar
              alliansen tänker ge Skatteverket de kommande åren.
            </seg>
          </u>
          <u xml:id="i-8934e09413667897-580" prev="i-8934e09413667897-577" who="Q4946821">
            <seg>
              De anslag ni har spretar ganska rejält. Det är allt från oförändrat
              anslag till minus 380 miljoner kronor. Den signalen till en myndighet
              som har väldigt viktiga arbetsuppgifter är ju inte positiv på
              något sätt, och den är framför allt inte vägledande för den framtida
              verksamheten. Det här är inte någon verksamhet som lever på anslag
              år från år. Här behöver man en lång planeringshorisont. Vad säger
              alliansen om det?
            </seg>
          </u>
          <u xml:id="i-8934e09413667897-581" prev="i-8934e09413667897-577" who="Q4946821">
            <seg>
              Jag kan inte låta blir att tänka på att flera av alliansens partier
              står här och säger att man kan dra ned på anslagen till Skatteverket
              för att man vill ta bort någon skatt och något förslag. Tänker
              ni inte på att ni i era förslag kommer med nya förslag till skatter
              och avdrag. Ni kallar det jobbavdrag, riskkapitalavdrag, nystartsjobb
              och Rutavdrag och allt möjligt. Jag har inte kunnat värdera dem
              var och en för sig och sett vad de skulle betyda för Skatteverket.
            </seg>
          </u>
          <u xml:id="i-8934e09413667897-582" prev="i-8934e09413667897-577" who="Q4946821">
            <seg>
              I någon mening innebär ju det också merarbete för Skatteverket.
              Det är en intressant tankegång. Frågan är om alliansens partier
              har funderat något kring detta.
            </seg>
          </u>
          <u xml:id="i-8934e09413667897-583" prev="i-8934e09413667897-577" who="Q4946821">
            <seg>
              När det gäller Kristdemokraternas särskilda yttrande har även
              jag funderat på vad skillnaden är mellan verkliga och overkliga
              skattebrott. Det skulle vara intressant att få det utrett. Kristdemokraterna
              begärde ingen replik på Ulla Wester. Vi får se om Kristdemokraterna
              begär någon replik på mig så att vi kan ha en diskussion kring
              detta.
            </seg>
          </u>
          <u xml:id="i-8934e09413667897-584" prev="i-8934e09413667897-577" who="Q4946821">
            <seg>
              Skatteverket har ganska nyligen presenterat en rapport kring
              skattebrott och vad de egentligen består i och hur man vill fortsätta
              arbetet och hur viktigt det är att få resurser att göra det.
            </seg>
          </u>
          <u xml:id="i-8934e09413667897-585" prev="i-8934e09413667897-577" who="Q4946821">
            <seg>
              Då kommer man över på Centerpartiets särskilda yttrande. Man
              pratar om resurser för att kunna bekämpa skattefusk. Centerpartiet,
              som uppenbarligen just nu inte är i kammaren, säger att man inte
              vill att Skatteverket ska få de här 225 nya akademikertjänsterna
              som verkligen skulle kunna hjälpa till att bekämpa skattefusk.
            </seg>
          </u>
          <u xml:id="i-8934e09413667897-586" prev="i-8934e09413667897-577" who="Q4946821">
            <seg>
              Skatteverket säger självt att man vill använda en del av dessa
              pengar till informationsverksamhet och till att underlätta nyföretagandet.
              Detta är på något sätt Centerpartiets bästa gren, i alla fall
              om man får säga det själv. Men detta säger man just nu nej till.
              Det vore intressant att kanske ha en debatt om den här frågan.
            </seg>
          </u>
          <u xml:id="i-8934e09413667897-587" prev="i-8934e09413667897-577" who="Q4946821">
            <seg>
              Jag yrkar bifall till förslaget i betänkandet.
            </seg>
          </u>
          <note type="speaker">
            Anf. 114 GUNNAR ANDRÉN (fp) replik:
          </note>
          <u xml:id="i-8934e09413667897-588" next="i-8934e09413667897-590" who="Q5556677">
            <seg>
              Fru talman! Marie Engström ställde en mycket konkret och rak
              fråga om hur vi inom alliansen ser på anslaget till Skatteverket.
              Anledningen till att det inte behandlas i någon av motionerna
              från Folkpartiet, Kristdemokraterna, Moderaterna eller Centerpartiet
              är att vi nu behandlar Socialdemokraternas, Vänsterpartiets och
              Miljöpartiets skattepolitik.
            </seg>
          </u>
          <u xml:id="i-8934e09413667897-589" prev="i-8934e09413667897-588" who="Q5556677">
            <seg>
              Det är alldeles riktigt att om det blir en annan skattepolitik,
              kommer detta naturligtvis att påverka anslagens storlek och så
              vidare. Om den situationen skulle uppstå att vi kommer i regeringsställning
              och tar bort förmögenhetsskatten, kommer vi naturligtvis att fråga
              Skatteverket hur mycket man kommer att tjäna in på att slippa
              hantera den frågan. Det är precis som när ni tog bort arvs- och
              gåvoskatten. Då tjänade man in pengar på administrationen av detta.
            </seg>
          </u>
          <u xml:id="i-8934e09413667897-590" prev="i-8934e09413667897-588" who="Q5556677">
            <seg>
              Men vi kan inte i den här debatten ta ställning till en alternativ
              politik som ännu inte föreligger. Nu är det den politik som Socialdemokraterna,
              Vänsterpartiet och Miljöpartiet står bakom som vi debatterar.
              Därför kan vi inte ta ställning till den hypotetiska fråga som
              Marie Engström ställde. Det är mitt svar.
            </seg>
          </u>
          <note type="speaker">
            Anf. 115 MARIE ENGSTRÖM (v) replik:
          </note>
          <u xml:id="i-8934e09413667897-591" next="i-8934e09413667897-593" who="Q4946821">
            <seg>
              Fru talman! Gunnar Andrén talar om en alternativ politik som
              ännu inte föreligger. Det kanske är det som är alliansens problem
              just nu, nämligen att man inte har någon politik att föra fram.
              Vilken politik är det som ni vill föra om ni eventuellt kommer
              i regeringsställning? Det är det som jag försöker sätta fingret
              på också i mitt anförande.
            </seg>
          </u>
          <u xml:id="i-8934e09413667897-592" prev="i-8934e09413667897-591" who="Q4946821">
            <seg>
              Här handlar det inte om ad hoc -politik eller om att göra små
              populära utspel, utan här handlar det om en viktig myndighet som
              naturligtvis måste få sina anslag och som är beroende av att ha
              en väldigt lång planeringstid. Det är faktiskt så det fungerar.
            </seg>
          </u>
          <u xml:id="i-8934e09413667897-593" prev="i-8934e09413667897-591" who="Q4946821">
            <seg>
              För att lite grann använda Gunnar Andréns egna metoder tog jag
              fram några nya skatteförslag som också leder till ökad administration
              för att visa på att även ni har en hel del förslag som faktiskt
              skulle öka Skatteverkets kostnader. Men dessa kostnader har ni
              inte heller beaktat. Jag använde alltså lite grann Gunnar Andréns
              egen debatteknik.
            </seg>
          </u>
          <note type="speaker">
            Anf. 116 GUNNAR ANDRÉN (fp) replik:
          </note>
          <u xml:id="i-8934e09413667897-594" next="i-8934e09413667897-596" who="Q5556677">
            <seg>
              Fru talman! Det är naturligtvis riktigt att om man lägger om
              skattepolitiken påverkar det själva Skatteverkets sätt att arbeta.
            </seg>
          </u>
          <u xml:id="i-8934e09413667897-595" prev="i-8934e09413667897-594" who="Q5556677">
            <seg>
              Det är fortfarande ni som samverkar med regeringen, och då har
              ni alla möjligheter att fråga Skatteverket vilka effekter rent
              administrativt som det ena eller andra förslaget får. Den möjligheten,
              Marie Engström, saknar faktiskt den nuvarande oppositionen. Vi
              kan inte lägga ut utredningsuppdrag på en statlig myndighet. Det
              är faktiskt förbehållet regeringen. Vi kan möjligen gå till riksdagens
              utredningstjänst. Men jag tror att det är alltför långtgående.
            </seg>
          </u>
          <u xml:id="i-8934e09413667897-596" prev="i-8934e09413667897-594" who="Q5556677">
            <seg>
              Jag kan försäkra Marie Engström om en sak, nämligen att det blir
              ganska radikala förändringar inom skattepolitiken. Det är det
              som jag tror att svenska folket kommer att vara intresserat av
              att ta ställning till. Nu diskuterar vi själva Skatteverket. Det
              är också viktigt för många. Men det är mycket viktigare att vi
              får en modern och effektiv skattepolitik som gör att företag och
              så vidare kan växa, så att vi får fler jobb i det här landet.
              Jag tror inte att det blir så mycket på Skatteverket men i vanliga
              företag som producerar viktiga saker. Skatteverkets hantering
              tror jag att vi kommer att kunna klara av. Jag har goda förhoppningar
              på den punkten, liksom jag, som har framgått av den här debatten,
              hyser förtroende för regeringens sätt att göra avvägningar när
              det gäller den nuvarande skattepolitiken. Vi har som sagt inga
              yrkanden utöver vad regeringen och samarbetspartierna har lagt
              fram i den här debatten.
            </seg>
          </u>
          <note type="speaker">
            Anf. 117 MARIE ENGSTRÖM (v) replik:
          </note>
          <u xml:id="i-8934e09413667897-597" who="Q4946821">
            <seg>
              Fru talman! Jag har litet svårt att förstå att ni med hänvisning
              till att ni bara har riksdagens utredningstjänst att vända er
              till inte skulle kunna presentera en sammanhållen politik i de
              frågor som vi nu diskuterar inför kommande mandatperiod. Det tycker
              jag är en klar brist hos alliansens partier. Det tycker jag att
              man kan konstatera, i varje fall om man lyssnade på de självsäkra
              anföranden som hölls här i kammaren i går när det gällde hela
              budgetpolitiken. Då lät det på ett helt annat sätt. Då handlade
              det om den politik och den kunskap som ni har och som ni vill
              vidareutveckla. Då skyllde ni inte på att ni hade för lite resurser
              eller att ni bara hade, som Gunnar Andrén sade, hade riksdagens
              utredningstjänst att lita till.
            </seg>
          </u>
          <note type="speaker">
            Anf. 118 ÅKE BERGBÄCK (fp):
          </note>
          <u xml:id="i-8934e09413667897-598" next="i-8934e09413667897-604" who="Q99363797">
            <seg>
              Fru talman! Lördagen de 12 november vid 14-tiden körde en bil
              med släp av vägen söder om Jockfall i Överkalix kommun. Stora
              mängder dieselolja, närmare bestämt så kallad rödolja, rann ut
              i Kalixälven.
            </seg>
          </u>
          <u xml:id="i-8934e09413667897-599" prev="i-8934e09413667897-598" who="Q99363797">
            <seg>
              Om detta hade inträffat i centrala Stockholm hade alla tidningar
              haft krigsrubriker: Stor naturkatastrof i centrala Stockholm.
              Åtgärder krävs av politikerna.
            </seg>
          </u>
          <u xml:id="i-8934e09413667897-600" prev="i-8934e09413667897-598" who="Q99363797">
            <seg>
              Men det är ett avstånd, både fysiskt och mentalt, mellan Överkalix
              och Stockholm. Det som hände var att smugglare av finsk dieselolja
              hade för bråttom och körde av vägen. Olyckan var framme, oljan
              rann ut i Kalixälven, och bovarna smet.
            </seg>
          </u>
          <u xml:id="i-8934e09413667897-601" prev="i-8934e09413667897-598" who="Q99363797">
            <seg>
              Smugglingen av dieselolja är omfattande mellan Sverige och Finland.
              Tullens resurser i Haparanda är helt otillräckliga för att kunna
              övervaka vad som förs in. Och smugglarna känner till detta. Därför
              annonserar de ogenerat efter kunder i lokalpressen. Svenska statens
              kontrollmöjligheter görs därmed till åtlöje.
            </seg>
          </u>
          <u xml:id="i-8934e09413667897-602" prev="i-8934e09413667897-598" who="Q99363797">
            <seg>
              I grunden finns bara en lösning på detta, nämligen en anpassning
              av den svenska skatten till finländsk nivå. Den lösningen har
              finansministern avvisat. Finansministerns förslag till anslag
              till Tullverket innebär i praktiken att tullens möjligheter i
              Haparanda att effektivt kunna ingripa mot dieselsmugglingen avvisas.
              Det anser jag att Sveriges riksdag ska vara medveten om, därest
              en majoritet godkänner regeringens förslag till anslag för Tullverket.
            </seg>
          </u>
          <u xml:id="i-8934e09413667897-603" prev="i-8934e09413667897-598" who="Q99363797">
            <seg>
              Finansministerns förslag till anslag till tullen innebär vidare
              att fler miljökatastrofer kommer att inträffa. Det är bara en
              tidsfråga, säger räddningschefen i Överkalix. För detta bär riksdagen
              ansvar.
            </seg>
          </u>
          <u xml:id="i-8934e09413667897-604" prev="i-8934e09413667897-598" who="Q99363797">
            <seg>
              Folkpartiet har anvisat en annan politik. Det är jag som kalixbo,
              norrbottensbo och miljövän glad och stolt över. Jag undrar: Kan
              verkligen socialdemokraterna, miljö- och vänsterpartisterna i
              denna kammare vara nöjda?
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svenska miljömål ett gemensamt uppdrag m.m.
          </note>
          <note>
            Föredrogs
          </note>
          <note type="speaker">
            Anf. 119 SINIKKA BOHLIN (s):
          </note>
          <u xml:id="i-8934e09413667897-605" next="i-8934e09413667897-613" who="Q2476427">
            <seg>
              Fru talman och ärade lyssnare och tv-tittare! Detta betänkande
              med nästan 700 sidor och 224 reservationer är kanske inte någon
              rysare men dock en mycket läsvärd följetong, och det ska vara
              en följetong. Vi har skrivit många avsnitt tidigare och kommer
              att komma med nya avsnitt. Arbetet för en bättre miljö kommer
              nog aldrig att ta slut i denna kammare. Det dyker upp nya problem
              som vi inte har kunnat förutse men som vi måste försöka lösa,
              för framtida generationers skull.
            </seg>
          </u>
          <u xml:id="i-8934e09413667897-606" prev="i-8934e09413667897-605" who="Q2476427">
            <seg>
              Trots att miljösituationen i många avseenden har förbättrats
              under senare år kvarstår svårlösta problem som innebär risker
              för människors hälsa. Det råder stora svårigheter inom ett par
              områden där det är osäkert om det är möjligt att nå målen inom
              en generation.
            </seg>
          </u>
          <u xml:id="i-8934e09413667897-607" prev="i-8934e09413667897-605" who="Q2476427">
            <seg>
              Sveriges övergripande mål är att till nästa generation lämna
              över ett samhälle där de stora miljöproblemen i Sverige är lösta.
              De 15 miljökvalitetsmål som riksdagen antog år 1999 gör den miljömässiga
              dimensionen i begreppet hållbar utveckling tydlig.
            </seg>
          </u>
          <u xml:id="i-8934e09413667897-608" prev="i-8934e09413667897-605" who="Q2476427">
            <seg>
              År 1999 uttryckte vi oss på följande sätt: Detta är en ny struktur
              i miljöarbetet. Det är delmålen snarare än de allmänt formulerade
              miljökvalitetsmålen som kommer att utgöra underlag för miljöpolitiska
              åtgärder och prioriteringar inom olika samhällssektorer.
            </seg>
          </u>
          <u xml:id="i-8934e09413667897-609" prev="i-8934e09413667897-605" who="Q2476427">
            <seg>
              Då beslutade vi också att regeringen skulle återkomma till riksdagen
              med redovisning och förslag angående delmålen. Det är därför vi
              i dag står här i kammaren redo för en livlig debatt.
            </seg>
          </u>
          <u xml:id="i-8934e09413667897-610" prev="i-8934e09413667897-605" who="Q2476427">
            <seg>
              Från år 1999 har vi följt upp delmålen i olika propositioner,
              förbättrat och lagt till nya delmål.
            </seg>
          </u>
          <note>
            I detta betänkande görs en fördjupad utvärdering av systemet
            med miljökvalitetsmål och delmål liksom de tre åtgärdsstrategierna
            effektivisering av energianvändning och transporter, giftfria
            och resurssnåla kretslopp samt hushållning med mark, vatten och
            bebyggd miljö som antogs av riksdagen år 2001.
          </note>
          <u xml:id="i-8934e09413667897-611" prev="i-8934e09413667897-605" who="Q2476427">
            <seg>
              Vi föreslår
            </seg>
          </u>
          <u xml:id="i-8934e09413667897-612" prev="i-8934e09413667897-605" who="Q2476427">
            <seg>
              Det nuvarande systemet med miljökvalitetsmål är, som sagt, väsentligt
              mer överblickbart och fungerar effektivare än den tidigare målstrukturen
              inom miljöområdet.
            </seg>
          </u>
          <u xml:id="i-8934e09413667897-613" prev="i-8934e09413667897-605" who="Q2476427">
            <seg>
              Fru talman! Att det finns åsikter om vår miljöpolitik syns tydligt
              i detta betänkande. Det finns, som sagt, 224 reservationer. Det
              ska bli intressant att höra var skiljelinjerna för den framtida
              miljön finns mellan olika partier. Finns det en gemensam väg framåt
              i vårt sätt att tänka, eller finns det sju olika vägar?
            </seg>
          </u>
          <note type="speaker">
            Anf. 120 LARS LINDBLAD (m):
          </note>
          <u xml:id="i-8934e09413667897-614" next="i-8934e09413667897-633" who="Q5954253">
            <seg>
              Fru talman! Jag måste erkänna att jag är lite matt efter två
              och en halv timmes EU-debatt här tidigare i dag. Men jag ska göra
              vad jag kan för att ladda om och försöka vara engagerad i den
              här debatten, som ju är väldigt spännande.
            </seg>
          </u>
          <u xml:id="i-8934e09413667897-615" prev="i-8934e09413667897-614" who="Q5954253">
            <seg>
              Från och med i dag, fru talman, har vi en helt ny situation i
              svensk miljöpolitik. Miljöpolitiken har varit en av grundstenarna
              i samarbetet mellan regeringen, Vänsterpartiet och Miljöpartiet.
              Men i dag faller ytterligare ett område från vänsterkartellens
              samarbete. Medan Allians för Sverige arbetar allt tätare i alltfler
              frågor går vänsterkartellen i motsatt riktning och splittras i
              alltfler beståndsdelar.
            </seg>
          </u>
          <u xml:id="i-8934e09413667897-616" prev="i-8934e09413667897-614" who="Q5954253">
            <seg>
              I dagens betänkande manifesteras det i att bara Socialdemokraterna
              och Vänsterpartiet står bakom miljömålspropositionen. Miljöpartiet
              ställer sig vid sidan av. Det har de gjort så till den milda grad
              att de i dag går fram med, om jag har räknat rätt, inte mindre
              än 135 reservationer. Socialdemokraternas vice utskottsordförande,
              Sinikka Bohlin, som nyss var uppe i talarstolen, uttryckte sig
              så här i en intervju i Sveriges Radios Ekot: Det är naturligtvis
              tråkigt eftersom miljöpolitiken är det som vi började samarbeta
              kring med Vänsterpartiet och Miljöpartiet. På något sätt ger det
              en splittrad bild av den svenska miljöpolitiken.
            </seg>
          </u>
          <u xml:id="i-8934e09413667897-617" prev="i-8934e09413667897-614" who="Q5954253">
            <seg>
              Jag kan bara instämma i Sinikka Bohlins besvikelse över att det
              måste vara tråkigt för de tre vänsterpartierna att denna grundläggande
              samarbetsfråga nu inte längre ingår i samarbetsavtalet detta tillsammans
              med EU-frågor, utrikesfrågor och andra frågor där man i vänstersamarbetet
              inte mäktar komma överens. Men på en punkt vill jag rätta henne:
              Detta ger inte en splittrad bild av den svenska miljöpolitiken,
              utan detta ger en mycket splittrad bild av regeringens samarbete
              med Vänstern och Miljöpartiet.
            </seg>
          </u>
          <u xml:id="i-8934e09413667897-618" prev="i-8934e09413667897-614" who="Q5954253">
            <seg>
              Ert budskap till väljarna mindre än ett år före valet är att
              ni går till val på en helt öppen miljöpolitik eftersom ingen politisk
              bedömare kan tro att Socialdemokraterna i nästa val kommer att
              nå egen majoritet i riksdagen och det knappast verkar rimligt
              att det sönderfallande Vänsterpartiet skulle räcka som regeringsunderlag.
              Att ni inte kommer överens om miljömålen innebär att ni går till
              val utan en gemensam grund för miljöpolitiken. Det betyder att
              väljarna inte kommer att få svar på frågan om vad er politik kommer
              att innebära under nästa mandatperiod.
            </seg>
          </u>
          <u xml:id="i-8934e09413667897-619" prev="i-8934e09413667897-614" who="Q5954253">
            <seg>
              Er riktning är mera splittring. Den borgerliga alliansens riktning
              däremot är tydlighet och, i kontrast till vänstern, ett allt tätare
              samarbete. Vi påbörjade i våras en spännande resa när vi satte
              oss ned och lyckades komma överens om miljömålen. Detta har lett
              till inte mindre än 43 gemensamma reservationer i dagens betänkande.
              Vi har nu lagt grunden för en gemensam miljöpolitik. På det sättet
              har vi underlättat för en eventuell regeringsbildning efter valet
              2006.
            </seg>
          </u>
          <u xml:id="i-8934e09413667897-620" prev="i-8934e09413667897-614" who="Q5954253">
            <seg>
              Låt mig, fru talman, få föregripa en del av våra politiska motståndares
              ord i deras inlägg senare i debatten. De kan rimligen inte ifrågasätta
              vår enighet när det gäller miljömålen. Kanske kommer någon att
              försöka, men det är i så fall ett oärligt sätt att betrakta vår
              politik.
            </seg>
          </u>
          <u xml:id="i-8934e09413667897-621" prev="i-8934e09413667897-614" who="Q5954253">
            <seg>
              Inte heller finns det någon möjlighet att angripa vår enighet
              när det gäller vår syn på miljöbalken. Men vi har sett tydliga
              exempel på att motståndarna i statsbudgeten försöker lyfta fram
              våra skillnader på miljöområdet. Låt mig öppet och ärligt säga
              att det finns vissa skillnader i våra budgetförslag det gör det
              men mitt första svar till er är: Glöm inte att skillnaden mellan
              de borgerliga partierna motsvarar ungefär 0,2 % av den totala
              budgeten. Det är den defactoskillnad som finns mellan de olika
              borgerliga partierna relativt hela budgetens storlek.
            </seg>
          </u>
          <u xml:id="i-8934e09413667897-622" prev="i-8934e09413667897-614" who="Q5954253">
            <seg>
              Låt mig också svara er att vi i alliansen har samma grundsyn
              när det gäller hur ett samhälle ska byggas. Alla fyra tror vi
              på marknadsekonomi, tillväxt och demokrati som grund för en god
              miljöutveckling. Vi delar alla synen att dynamiska styrmedel,
              till exempel handeln med utsläppsrätter, är att föredra framför
              mer av fiskala miljöskatter.
            </seg>
          </u>
          <u xml:id="i-8934e09413667897-623" prev="i-8934e09413667897-614" who="Q5954253">
            <seg>
              Nu har vi en gemensam plattform för miljömålspolitiken och dess
              styrmedel och åtgärdsprogram, så jag är inte det minsta orolig
              för att vi inte ska komma överens om återstående utmaningar framöver.
              Kanske tar vi redan före valet några kliv till i enighet i de
              här frågorna.
            </seg>
          </u>
          <u xml:id="i-8934e09413667897-624" prev="i-8934e09413667897-614" who="Q5954253">
            <seg>
              Riktningen är alltså klar för oss: mer av samarbete och samordning.
              Den rörelseriktningen är vårt samarbete ensamt om i denna kammare.
            </seg>
          </u>
          <u xml:id="i-8934e09413667897-625" prev="i-8934e09413667897-614" who="Q5954253">
            <seg>
              Fru talman! Låt mig också säga några ord om vår utskottsöverenskommelse
              med Miljöpartiet. Det är väldigt spännande att kartan nu delvis
              ritas om något. Vi i alliansen är mycket glada över att Miljöpartiet
              agerar så självständigt att de nu röstar för hela tolv av alliansens
              förslag. Det innebär, som sagt, att regeringens proposition faller
              i dessa delar och att våra tolv fempartireservationer går igenom,
              vilket skärper propositionen på ett antal punkter. Det gäller
              alltså att vi trycker rätt vid omröstningen i morgon här i kammaren.
            </seg>
          </u>
          <u xml:id="i-8934e09413667897-626" prev="i-8934e09413667897-614" who="Q5954253">
            <seg>
              Jag ska sedan något gå in på innehållet i alliansens gemensamma
              politik, men det är svårt att i ett kort anförande redovisa alla
              våra resonemang kring ett betänkande på 677 sidor och där det
              finns 224 reservationer, varav 43 är alliansreservationer.
            </seg>
          </u>
          <u xml:id="i-8934e09413667897-627" prev="i-8934e09413667897-614" who="Q5954253">
            <seg>
              Våra förslag till ändringar av miljömålspropositionen syftar
              till att skärpa regeringens arbete med att nå en bättre livsmiljö.
              Vi föreslår bland annat snabbare åtgärder mot höga halter av partiklar,
              och vi kräver att delmålet om marknära ozon skyndsamt ska ses
              över. Vi föreslår två nya delmål om dioxin och kadmium i livsmedel.
              Vi lyfter även fram behovet av ett barnperspektiv i miljöarbetet.
              Vuxnas miljö är oftast normen i dagens miljöpolitik.
            </seg>
          </u>
          <u xml:id="i-8934e09413667897-628" prev="i-8934e09413667897-614" who="Q5954253">
            <seg>
              Vi är kritiska till hur regeringens arbete med revidering av
              miljömålsarbetet har presenterats. Det är för oss en gåta varför
              regeringen inte presenterar alla 16 miljömål i ett svep. Det första
              målet, klimatmålet, borde åtminstone ha lagts fram som proposition
              vid det här laget. I regeringens propositionslista var den aviserad
              till oktober månad, men den har fortfarande inte lämnat departementet.
              Att riksdagen inte får hela bilden av alla 16 målen gör det svårare
              att se den samordning mellan de olika målen som är naturlig. Men
              ni kanske har svårt att komma överens om den propositionen också.
              Vi får se.
            </seg>
          </u>
          <u xml:id="i-8934e09413667897-629" prev="i-8934e09413667897-614" who="Q5954253">
            <seg>
              För oss i alliansen är det internationella perspektivet i miljöarbetet
              direkt avgörande för om vi ska komma framåt med Sveriges miljöutveckling.
              Till skillnad från vänsterkartellen anser vi gemensamt att EU
              är världens bästa internationella miljöorganisation. Inget annat
              samarbete har samma kraft att ta tag i gemensamma miljöproblem
              och leverera bindande regler för länderna som ingår. Klimatfrågan,
              utsläpp av försurande och övergödande ämnen, kemikalier, livsmedel,
              sjöfartens miljöpåverkan och kärnsäkerhet är områden där vi är
              helt beroende av andra länders agerande. Vi hade inte haft en
              chans att påverka andra länder om vi inte hade varit med i EU.
              Det är också frågor som har direkt koppling till de svenska miljömålen.
              Vi hade önskat ytterligare fokusering på EU-åtgärder i miljömålsarbetet,
              till exempel efterfrågar vi att den internationellt påverkade
              försurningen och övergödningen av våra hav ska hanteras med hjälp
              av ett europeiskt system med handel med utsläppsrätter för till
              exempel svaveloxider och kväveoxider.
            </seg>
          </u>
          <u xml:id="i-8934e09413667897-630" prev="i-8934e09413667897-614" who="Q5954253">
            <seg>
              Till slut är vi kritiska mot att den svenska miljöpolitiken som
              vi uppfattar den är alltför spretig. Det är för många styrmedel
              som ska verka mot samma mål, många olika åtgärder med otydligt
              fokus och alltför många direktiv till våra myndigheter. Inte minst
              uppföljningsarbetet haltar betänkligt, vilket kritiseras av bland
              andra Riksrevisionen.
            </seg>
          </u>
          <u xml:id="i-8934e09413667897-631" prev="i-8934e09413667897-614" who="Q5954253">
            <seg>
              Nu kommer mina kolleger i alliansen att vidareutveckla de frågor
              som jag här har berört lite kort. Eftersom vi är helt överens
              kommer bilden av alliansens prioriteringar och samarbete säkert
              att klarna under eftermiddagens debatt här.
            </seg>
          </u>
          <u xml:id="i-8934e09413667897-632" prev="i-8934e09413667897-614" who="Q5954253">
            <seg>
              Fru talman! Som jag tidigare har nämnt finns det möjlighet att
              i morgondagens votering fälla regeringens och Vänsterpartiets
              proposition på inte mindre än tolv centrala punkter. Jag vill
              därför yrka bifall till följande reservationer: 3, 7, 8, 15, 21,
              25, 55, 71, 77, 90, 168 och 224. Givetvis står vi bakom alla övriga
              reservationer som vi har i detta betänkande, men vi tyckte att
              tolv reservationer skulle räcka för att kammaren ska bli nöjd
              i morgon.
            </seg>
          </u>
          <u xml:id="i-8934e09413667897-633" prev="i-8934e09413667897-614" who="Q5954253">
            <seg>
              Avslutningsvis vill jag tacka mina kolleger i Allians för Sverige
              för ett mycket gott samarbete i arbetet med vårt alternativ i
              miljömålsarbetet. Det bådar gott inför framtiden. Dessutom vill
              jag tacka Miljöpartiet och Åsa Domeij för ett mycket konstruktivt
              samarbete i utskottet kring alla dessa delmål som vi nu har valt
              att gå samman om, i syfte att skärpa regeringens proposition.
            </seg>
          </u>
          <note type="speaker">
            Anf. 121 SVERKER THORÉN (fp):
          </note>
          <u xml:id="i-8934e09413667897-634" next="i-8934e09413667897-648" who="Q6209187">
            <seg>
              Fru talman! Det finns en svensk miljöpolitisk myt som behöver
              avlivas. Den liknar myten om att det var socialdemokraterna och
              inga andra som såg till att Sverige fick rösträtt, demokrati och
              välfärd och hänger naturligtvis samman med ett alltför långt,
              nästan obrutet maktinnehav. Det är myten om att miljö- och naturresurspolitiken
              skulle vara ett vänsterprojekt men även att inget hände eller
              kommer att hända vare sig före eller efter Miljöpartiet.
            </seg>
          </u>
          <u xml:id="i-8934e09413667897-635" prev="i-8934e09413667897-634" who="Q6209187">
            <seg>
              Som folkpartist vet jag att liberaler stod på barrikaderna och
              fanns i främsta ledet i kampen för införande av demokrati och
              allmän rösträtt här i landet. På samma sätt var och är det med
              natur- och miljövården. Kopplingen att miljöhänsyn, naturskydd
              och ekologiskt hållbar samhällsutveckling är förutsättningar för
              mänsklig överlevnad gjorde liberaler både på riks- och lokalnivå
              tidigt. De tog initiativ till och medverkade bland annat till
              att nationalparker inrättades och något senare att både hackspettar
              och älvar räddades.
            </seg>
          </u>
          <u xml:id="i-8934e09413667897-636" prev="i-8934e09413667897-634" who="Q6209187">
            <seg>
              Striden för de outbyggda älvarna tar Folkpartiet även i dag.
              Förra våren gällde det Långforsen i Jämtland. Nu är det Vojmån
              i Västerbotten som hotas. Liberaler insåg också tidigt demokratins,
              marknadsekonomins och teknikens möjligheter. Miljökonsekvensbeskrivningar,
              miljöavgifter och utsläppsrätter de senare då förlöjligade och
              förkastade av både socialdemokratin och Vänstern är andra av våra
              förslag som visat sig vara verkningsfulla instrument på väg mot
              en ekologiskt hållbar samhällsutveckling.
            </seg>
          </u>
          <u xml:id="i-8934e09413667897-637" prev="i-8934e09413667897-634" who="Q6209187">
            <seg>
              Det finns alltså en obruten grön linje i Folkpartiets lokala,
              regionala och rikspolitiska arbete i program, rapporter och motioner.
              Likaså finns det en blå, havsmiljöpolitisk linje ända sedan 70-talet
              då bland andra Per Ahlmark agerade för behovet att skydda våra
              hav och kuster mot olja. Den blå linjen har denna mandatperiod
              vuxit till en havsmiljöoffensiv där vi i utskottsinitiativ, KU-anmälningar,
              motioner, program och rapporter försökt driva på för att få fram
              skarpa förslag i stället för den regeringspolitik som enligt några
              bedömare havererat och enligt andra gått i stå. Varken Östersjön
              eller Västerhavet kan vänta.
            </seg>
          </u>
          <u xml:id="i-8934e09413667897-638" prev="i-8934e09413667897-634" who="Q6209187">
            <seg>
              Vårt främsta krav sedan tre år att de första mest akuta delarna
              i en marin strategi ska tas fram. Det mötte regeringen i år med
              att presentera en lista på ytterligare ett trettiotal utredningar.
              Vårt, och många, många kustbors krav att ribban inte skulle läggas
              för lågt med för få och låga krav på speciella skyddsåtgärder
              när Östersjön klassas som särskilt känsligt havsområde har ignorerats.
              Då regeringen inte vågade utöka listan med ytterligare effektiva
              skyddsåtgärder fick man förhandla bort en av de få riktigt viktiga
              åtgärder man vågat föra fram, nämligen att flytta den tunga fartygstrafiken
              utanför Hoburgs bank och Norra Midsjöbankarna. Det är inte bara
              Sverige som behöver en ny regering Östersjön kan inte vänta!
            </seg>
          </u>
          <u xml:id="i-8934e09413667897-639" prev="i-8934e09413667897-634" who="Q6209187">
            <seg>
              Vid den 14:e parlamentariska Östersjökonferensen i Vilnius i
              augusti fick vi parlamentariker från samtliga Östersjönationer
              ett starkt mandat att gå hem och verka för att just ytterligare
              effektiva skyddsåtgärder utökas i klassningen av Östersjön som
              ett PSSA-område. Miljöminister Lena Sommestad, på vilket sätt
              behandlades den här frågan vid Östersjöländernas miljöministermöte
              här i Stockholm i går och vad tänker regeringen göra för att snabbt
              få listan med skyddsåtgärder utökad?
            </seg>
          </u>
          <u xml:id="i-8934e09413667897-640" prev="i-8934e09413667897-634" who="Q6209187">
            <seg>
              Fru talman! En samlad allians presenterade i juni en gemensam
              miljömålsmotion som svar på den miljömålsproposition en splittrad
              vänsterkartell då levererade. Vi ville på 17 områden skärpa, förändra
              eller föreslå nya delmål. När vi i morgon går till omröstning
              om miljömålspropositionen kommer Allians för Sverige tillsammans
              med Miljöpartiet att få majoritet på tolv punkter och förbättra
              regeringens förslag. Bland de punkter där vi får majoritet finns
              nya delmål för partiklar, delmål om dioxin i livsmedel, delmål
              om olycksrelaterade oljeutsläpp och inrättandet av en hållbarhetskommission.
              Miljöpolitik är inget vänsterprojekt!
            </seg>
          </u>
          <u xml:id="i-8934e09413667897-641" prev="i-8934e09413667897-634" who="Q6209187">
            <seg>
              Fru talman! Hållbar utveckling måste bli mer än ord. Det är många
              utredningar och rapporter som de senaste åren framfört kritik
              mot miljöpolitiken och arbetet för att nå hållbar utveckling.
              Nu senast i Riksrevisionens styrelses redogörelse för miljömålsrapporteringen
              till riksdagen. Där får nuvarande system och struktur svidande
              kritik. Den uppföljningen mot miljömålen och rapporteringen från
              uppföljningen ska vara centrala underlag för riksdagens miljöpolitiska
              beslut.
            </seg>
          </u>
          <u xml:id="i-8934e09413667897-642" prev="i-8934e09413667897-634" who="Q6209187">
            <seg>
              Riksrevisionens granskning visar bland annat att viktiga delar
              i rapporteringen saknas, att rapporteringen inte följer riktlinjerna
              och att den har allvarliga brister eller är svårtolkad. Dessutom
              ges olika budskap i olika rapportering, miljöproblemens orsaker
              ges inte tillräckligt utrymme och målkonflikter behandlas nästan
              inte alls. Som om detta inte var illa nog påpekar Riksrevisionen
              att Miljömålsrådet, som är satta att utvärdera och komma med förslag
              på förändringar inte har en ställning, sammansättning eller uppgifter
              som är väl balanserade till varandra. Hur troligt är det att de
              generaldirektörer som sitter i rådet kommer att kritisera eller
              komma med förslag till radikala förändringar i den egna eller
              kollegernas verksamhet?
            </seg>
          </u>
          <u xml:id="i-8934e09413667897-643" prev="i-8934e09413667897-634" who="Q6209187">
            <seg>
              Fru talman! Miljöpolitiken måste ständigt utvärderas och resultaten
              av dessa utvärderingar måste ge faktiska konsekvenser. Detta har
              inte regeringen klarat. Den socialdemokratiska politiken har hittills
              gått ut på att lägga till och dra ifrån utan att våga ifrågasätta
              om organisation, styrmedel och systemet som helhet bidrar till
              det man vill uppnå. Om miljöarbetet ska få fortsatt stöd av alla
              i samhället och arbetet för hållbar utveckling ska få en nytändning,
              krävs rejäl förändring av utvärdering och uppföljning av miljöpolitiken.
              Det är och har varit Folkpartiet liberalernas budskap hela denna
              mandatperiod.
            </seg>
          </u>
          <u xml:id="i-8934e09413667897-644" prev="i-8934e09413667897-634" who="Q6209187">
            <seg>
              Fru talman! Vi har föreslagit att en oberoende expertkommission,
              en hållbarhetskommission, ska tillsättas för att se över vilka
              effektiviseringar och moderniseringar av organisation, regelverk
              och styrmedel som behöver göras för att underlätta arbetet mot
              ett hållbart samhälle och skapa en miljödriven tillväxt. Man ska
              just ha det ifrågasättande uppdrag som nuvarande regering inte
              har vågat ge någon. En sådan oberoende, fristående expertkommission
              tror vi innebär att ett nytt och viktigt avstamp kan tas för att
              finna och åtgärda de systemfel som motverkar hållbar utveckling.
              Det är därför glädjande att det är ett av de gemensamma allianskrav
              som stöds av Miljöpartiet och som kommer att få majoritet i kammaren.
            </seg>
          </u>
          <u xml:id="i-8934e09413667897-645" prev="i-8934e09413667897-634" who="Q6209187">
            <seg>
              Fru talman! Sverige har genom mångas bidrag haft ett bra miljöpolitiskt
              utgångsläge, men nu står vi och stampar när vi i stället borde
              utvärdera, våga ifrågasätta och därefter fokusera. I miljöpolitiken
              måste vi våga fokusera och prioritera. Vi kan inte göra allt på
              en gång. Miljömålen och miljömålsarbetet får inte bli miljöpolitikens
              samvete och hindra nödvändiga akuta satsningar och prioriteringar.
              Folkpartiet liberalernas prioriteringar har denna mandatperiod
              varit tydliga. Hållbar utveckling måste bli mer än ord. En tydlig
              rejäl oberoende utvärdering av miljöpolitiken och klimatpolitik
              och havsmiljöpolitik har varit i fokus.
            </seg>
          </u>
          <u xml:id="i-8934e09413667897-646" prev="i-8934e09413667897-634" who="Q6209187">
            <seg>
              Fru talman! Alliansen är en allians för alla politikområden,
              inklusive miljön, där vi både kan och vill driva en miljöpolitik
              för framtiden. Det handlar om en miljöpolitik där människan och
              hennes kreativitet står i centrum för att kunna lösa dagens och
              morgondagens miljöproblem. Sverige kan bättre. EU spelar till
              exempel en helt avgörande roll för att Sverige ska uppnå sina
              miljömål. Men med en som tvekar och två som är emot EU-samarbetet
              i vänsterkartellen får Sverige inte maximal utdelning på miljöområdet.
              Vi tror att både hotet från växthuseffekten och hoten mot våra
              hav kräver en regering som tror på och fullt ut utnyttjar EU-samarbetets
              möjligheter.
            </seg>
          </u>
          <u xml:id="i-8934e09413667897-647" prev="i-8934e09413667897-634" who="Q6209187">
            <seg>
              Avslutningsvis, fru talman, vill jag än en gång citera Al Gores
              konstaterande vid en klimatkonferens i Stockholm nyligen: Political
              will is a renewable resource . Den resursen kan förnyas, även
              i Sverige, vid nästa val. Folkpartiet liberalerna ser fram emot
              att få medverka till detta.
            </seg>
          </u>
          <u xml:id="i-8934e09413667897-648" prev="i-8934e09413667897-634" who="Q6209187">
            <seg>
              Jag vill naturligtvis också tacka för det goda samarbetet med
              mina allianskamrater i arbetet med vår miljömålsmotion och det
              framåtsyftande arbete som Miljöpartiet har gjort genom att stödja
              flera av våra reservationer. Jag yrkar naturligtvis bifall till
              de reservationer som Lars Lindblad har nämnt men står förstås
              också bakom samtliga övriga reservationer.
            </seg>
          </u>
          <note type="speaker">
            Anf. 122 SVEN GUNNAR PERSSON (kd):
          </note>
          <u xml:id="i-8934e09413667897-649" next="i-8934e09413667897-662" who="Q6043789">
            <seg>
              Fru talman! Kan våra barn och barnbarn i framtiden andas luft
              som inte ger allergier och astma? Ska de slippa få i sig partiklar
              som bidrar till hjärt- och kärlsjukdomar och förkortar livslängden?
              Ska de kunna krypa till sängs utan att upplevelserna under dagen
              av för hög ljudnivå på dagis eller i skolan eller trafikbuller
              utanför fönstret portar Jon Blund? Ska våra små oralakrobater
              kunna stoppa leksaker i munnen och ha kläder på kroppen utan risk
              för att giftiga kemikalier sprider sig i blodet och i kroppen?
              Ska de kunna bada i hav och sjöar och dricka vatten utan att riskera
              hälsan? Ska barnbarnbarnsbarnen kunna se isberg och glaciärer,
              och ska de kunna tacka sina förfäder och -mödrar för att vi i
              tid gjorde vad vi kunde för att heja klimatförändringarna?
            </seg>
          </u>
          <u xml:id="i-8934e09413667897-650" prev="i-8934e09413667897-649" who="Q6043789">
            <seg>
              Det är detta, fru talman, som dagens debatt om miljömålen handlar
              om. Det överordnade miljömålet lyder ju: Vi ska lämna över ett
              samhälle till nästa generation där de största miljöproblemen är
              lösta.
            </seg>
          </u>
          <u xml:id="i-8934e09413667897-651" prev="i-8934e09413667897-649" who="Q6043789">
            <seg>
              Generationsperspektivet ställer barnen i centrum. Om barnperspektivet
              får dominera utgår vi från att barnen, när de äter, dricker och
              andas, lättare tar upp kemiska ämnen i kroppen i förhållande till
              sin kroppsvikt och sin kroppsstorlek och att de påverkas mer och
              lättare av yttre faktorer än vad vi vuxna gör. Om vi utgår från
              detta när mål och åtgärder formuleras blir det goda konsekvenser
              för oss alla.
            </seg>
          </u>
          <u xml:id="i-8934e09413667897-652" prev="i-8934e09413667897-649" who="Q6043789">
            <seg>
              Att ha barnens bästa för ögonen, att välja barnperspektivet i
              miljömålsarbetet, kan inte vara en fråga om det är mer eller mindre
              lämpligt utifrån vilka konsekvenser det eventuellt får eller vad
              det kostar. Det är en tvingande nödvändighet utifrån den barnkonvention
              som vi så stolt skrivit under men alltför ofta i olika sammanhang
              bryter mot. I konventionens artikel 3 stadgas som bekant att barnets
              bästa ska komma i första rummet och att konventionsstaterna åtar
              sig att tillförsäkra barnet sådant skydd och sådan omvårdnad som
              behövs för dess välfärd och att vi för det här ändamålet ska vidta
              alla lämpliga lagstiftnings- och administrativa åtgärder. Konventionsstaterna
              ska vidare, enligt artikel 6, till det yttersta av sin förmåga
              säkerställa barnets överlevnad och utveckling.
            </seg>
          </u>
          <u xml:id="i-8934e09413667897-653" prev="i-8934e09413667897-649" who="Q6043789">
            <seg>
              Den allvarliga frågan, till mig själv naturligtvis och till oss
              alla, vid behandlingen av miljömålen blir då, fru talman: Innebär
              regeringens och utskottsmajoritetens och för all del reservationernas
              förslag till beslut som vi föreslås rösta för vid morgondagens
              votering att vi anstränger oss till det yttersta av vår förmåga
              att säkerställa barnets utveckling?
            </seg>
          </u>
          <u xml:id="i-8934e09413667897-654" prev="i-8934e09413667897-649" who="Q6043789">
            <seg>
              Flera mål och delmål är ambitiösa och går barnkonventionens krav
              till mötes. Men enligt min mening finns det klara brister ur barnperspektivet
              när det gäller delmålen om marknära ozon och partiklar under miljömålet
              Frisk luft och delmålen om buller och inomhusmiljö under miljömålet
              God bebyggd miljö. Glädjande nog kommer allianspartierna tillsammans
              med Miljöpartiet att, om allt går som det ska, få en riksdagsmajoritet
              för en skärpning av delmålet om partiklar medan skärpningar av
              kraven när det gäller marknära ozon och kväveoxider samt frågan
              om nytt delmål som fokuserar på barns hälsa får vänta tills vi
              får en regering som baseras på en majoritet i riksdagen för allianspartierna.
            </seg>
          </u>
          <u xml:id="i-8934e09413667897-655" prev="i-8934e09413667897-649" who="Q6043789">
            <seg>
              Miljömålsrådet säger i sin årliga utvärdering att nuvarande delmål
              för kväveoxider och marknära ozon inte räcker för att ge ett fullgott
              skydd mot luftföroreningar och att ett delmål för partiklar är
              angeläget. Likaså säger Miljömålsrådet att ett ytterligare delmål
              som tar fasta på höga ljudnivåer för att skydda barn mot hörselskadande
              buller i offentliga miljöer är motiverat.
            </seg>
          </u>
          <u xml:id="i-8934e09413667897-656" prev="i-8934e09413667897-649" who="Q6043789">
            <seg>
              Utskottets svar är att det inte behövs några förändringar eller
              skärpningar, i varje fall inte just nu. Det är sorgligt att man
              inte tar undersökningar som visar på ökad förekomst av astma och
              allergi samt sömnstörningar och tinnitus hos barn mer på allvar.
            </seg>
          </u>
          <u xml:id="i-8934e09413667897-657" prev="i-8934e09413667897-649" who="Q6043789">
            <seg>
              Fru talman! Miljömålen är ett bra instrument i arbetet för en
              hållbar utveckling och en bättre miljö. Vi är överens om väldigt
              många av dem, om inriktningen. Det tycker jag är positivt. Därför
              är det viktigt att det här instrumentet är välstämt, spelar nyanserat
              och i takt och med rätt noter.
            </seg>
          </u>
          <u xml:id="i-8934e09413667897-658" prev="i-8934e09413667897-649" who="Q6043789">
            <seg>
              Det måste finnas en dynamik så att inte förtroendet för målen
              och målarbetet undergrävs. Målen får inte sakta men säkert förvandlas
              från att vara konkreta och möjliga att nå till att bli mer visioner
              där uppfyllelsen visserligen inte nås i tillräcklig omfattning
              eller i rätt tid men ses som något att sträva mot i största allmänhet.
              Då är det bättre att se sanningen i vitögat och revidera målsättningar
              och föreslå kraftfulla åtgärder som faktiskt steg för steg leder
              framåt.
            </seg>
          </u>
          <u xml:id="i-8934e09413667897-659" prev="i-8934e09413667897-649" who="Q6043789">
            <seg>
              Åtgärdsstrategierna måste också vara mer inriktade på en mobilisering
              av medborgarnas engagemang. Utvecklingen av miljömålsarbetet får
              inte fastna i nya feta utredningar om sektorsansvar för myndigheter
              eller liknande nog så spännande och angelägna saker.
            </seg>
          </u>
          <u xml:id="i-8934e09413667897-660" prev="i-8934e09413667897-649" who="Q6043789">
            <seg>
              Den kraftfulla och tydliga kritik som Riksrevisionen har levererat
              när det gäller miljömålsrapporteringen måste tas på större allvar.
              Propositionens och utskottets kommentarer till kritiken är enligt
              min mening vaga. Man talar om att analysera om styrningen av myndigheterna
              behöver ses över och om rådets ställning behöver anpassas. Enligt
              Riksrevisionen är det uppenbart att det handlar om att detta måste
              ske, inte om det behöver ske. Det är bra att riksdagen kommer
              att besluta att ge regeringen ett tydligt uppdrag att följa Riksrevisionens
              olika förslag för att förbättra och förtydliga miljömålsarbetet.
            </seg>
          </u>
          <u xml:id="i-8934e09413667897-661" prev="i-8934e09413667897-649" who="Q6043789">
            <seg>
              Det är djupt beklagligt, fru talman, att regeringen inte har
              kunnat samla sig och stödpartierna så att vi i ett sammanhang
              kan ta ställning också till klimat- och transportpolitiken, som
              ju har avgörande betydelse för möjligheten att nå många av de
              miljömål som dagens betänkande och debatt handlar om. På grund
              av denna senfärdighet eller svårighet jag inser att det inte är
              så lätt är det svårt att veta vilket värde nuvarande miljömål
              kommer att ha i fortsättningen och om de på goda grunder kan ifrågasättas
              efter det att klimat- och transportpropositionerna har presenterats.
            </seg>
          </u>
          <u xml:id="i-8934e09413667897-662" prev="i-8934e09413667897-649" who="Q6043789">
            <seg>
              På inte mindre än tolv områden har allianspartierna tillsammans
              med Miljöpartiet enats om förslag som förstärker och förbättrar
              miljömålsarbetet, vilka enligt gällande ordningar vinner majoritet
              i kammaren vid voteringen i morgon. På ytterligare ett trettiotal
              områden finns gemensamma reservationer från alliansen. Kristdemokraternas
              namn står dessutom under närmare 40 andra reservationer. Vi står
              naturligtvis bakom samtliga dessa reservationer, men jag nöjer
              mig, fru talman, med att instämma i Lars Lindblads tidigare framställda
              yrkande om bifall till de tolv fempartireservationerna.
            </seg>
          </u>
          <note type="speaker">
            Anf. 123 KJELL-ERIK KARLSSON (v):
          </note>
          <u xml:id="i-8934e09413667897-663" next="i-8934e09413667897-683" who="Q5901725">
            <seg>
              Fru talman! För cirka sju år sedan fattade vi här i kammaren
              beslut om 15 miljömål. Då som nu var det övergripande målet att
              vi skulle lösa de stora miljöproblemen inom en generation. Det
              var då ambitiöst, och det är så fortfarande. De flesta av oss
              var då i stort sett eniga om målen.
            </seg>
          </u>
          <u xml:id="i-8934e09413667897-664" prev="i-8934e09413667897-663" who="Q5901725">
            <seg>
              För cirka fyra år sedan fattade vi beslut om delmålen och tog
              ställning till hur vi ska nå målen samt våra åtgärdsstrategier.
              Under resans gång har det varit en del turer kring om vi når målen
              med de delmål och åtgärder som vi beslutade om för fyra år sedan.
              Nu har en utvärdering skett, och den visar att vi har mycket kvar
              att göra för att nå det resultat som vi eftersträvar.
            </seg>
          </u>
          <u xml:id="i-8934e09413667897-665" prev="i-8934e09413667897-663" who="Q5901725">
            <seg>
              Som läget är nu kommer det att bli mycket svårt att nå miljökvalitetsmålen
              Begränsad klimatpåverkan, Ingen övergödning, Levande skogar samt
              Giftfri miljö. Insatserna för att nå dessa svårnådda mål ligger
              inom transport-, skogs- och jordbruks- samt kemikaliepolitiken.
            </seg>
          </u>
          <u xml:id="i-8934e09413667897-666" prev="i-8934e09413667897-663" who="Q5901725">
            <seg>
              Vi hoppades på en kraftfull Reachlagstiftning för att hjälpa
              upp situationen för målet Giftfri miljö. Tyvärr blev den inte
              så kraftfull som skulle ha behövts, vilket är ett bakslag. Kan
              vi nu nå målet Giftfri miljö med en urvattnad kemikalielagstiftning,
              och vad kan vi göra på den nationella arenan för att möta detta?
            </seg>
          </u>
          <u xml:id="i-8934e09413667897-667" prev="i-8934e09413667897-663" who="Q5901725">
            <seg>
              Det har nu blivit 16 mål i stället för 15. Det nya mål som tillkommit
              betecknas Ett rikt växt- och djurliv och innehåller tre delmål.
              Det finns alltså nu 16 konkreta övergripande miljökvalitetsmål.
              Dessa 16 mål ligger fast för att skapa stabilitet och långsiktighet.
            </seg>
          </u>
          <u xml:id="i-8934e09413667897-668" prev="i-8934e09413667897-663" who="Q5901725">
            <seg>
              Målet Ett rikt växt- och djurliv har tillkommit för att tydliggöra
              ambitionerna på detta område. Målet handlar om biologisk mångfald
              och är i stort sett en samling av de delmål som handlar om biologisk
              mångfald. Dessutom tillkommer flera utgångspunkter och delmål,
              bland annat om landskapsplanering för att skapa en helhetssyn
              på landskapets mångfald. Det handlar om att hejda förlusten av
              biologisk mångfald, om att minska andelen hotade arter och om
              hållbart nyttjande. Dessa delmål ökar förutsättningarna för att
              bevara den biologiska mångfalden och för att använda kostnadseffektiva
              medel.
            </seg>
          </u>
          <u xml:id="i-8934e09413667897-669" prev="i-8934e09413667897-663" who="Q5901725">
            <seg>
              I den proposition som nu ligger till grund för vårt nästan 700-sidiga
              betänkande samt i de delmål som nu har förhandlats fram mellan
              Vänsterpartiet och regeringen tydliggörs vad vi ska åstadkomma
              med den svenska miljöpolitiken. Vänsterpartiet ser det som en
              fördel att det finns bestämda och välkända mål som alla kan sträva
              mot. Nu finns mål och delmål. Vi har ändrat på 17 delmål samt
              tagit bort 9 delmål. Detta ger oss nu ett redskap för att arbeta
              med miljöpolitik på alla nivåer i samhället.
            </seg>
          </u>
          <u xml:id="i-8934e09413667897-670" prev="i-8934e09413667897-663" who="Q5901725">
            <seg>
              Fördelen med målen är att de är tydliga, mätbara och uppföljningsbara.
              En tydlig ansvarsfördelning mellan olika myndigheter för olika
              mål och en samordning av arbetet kommer att förbättra arbetet
              med målstyrning inom miljöpolitiken. Nu kan målen bli ett verkligt
              redskap och bidra till ett dynamiskt arbete med och i miljöpolitiken.
            </seg>
          </u>
          <u xml:id="i-8934e09413667897-671" prev="i-8934e09413667897-663" who="Q5901725">
            <seg>
              Ett stort arbete har gjorts i olika delar av landet för att sätta
              upp regionala mål samt lokala mål. Det finns en bra ambition ute
              i landet hos många tjänstemän och politiker om att skapa förutsättningar
              för att leva upp till målsättningarna. De regionala målen bör
              komma till användning bland annat som grund för kommunala mål,
              fysisk planering, regional utveckling och kommunala översiktsplaner
              samt vid tillståndsgivning och miljöbedömningar enligt miljöbalken.
              Detta sker tyvärr i alltför liten utsträckning nu. Det kan bli
              bättre. Även näringslivet bör oftare ta in de regionala målen
              i sina miljöledningssystem.
            </seg>
          </u>
          <u xml:id="i-8934e09413667897-672" prev="i-8934e09413667897-663" who="Q5901725">
            <seg>
              Fru talman! För att nämna några positiva saker ser Vänsterpartiet
              det som särskilt positivt att det nu står inskrivet att det fysiska
              transportbehovet ska minska. Detta är viktigt för att vi ska kunna
              nå flera av våra miljömål, till exempel Frisk luft, Ingen försurning
              och Begränsad klimatpåverkan.
            </seg>
          </u>
          <u xml:id="i-8934e09413667897-673" prev="i-8934e09413667897-663" who="Q5901725">
            <seg>
              Vi anser även att det är nödvändigt att energiförbrukningen ska
              minska. Det räcker inte med att ersätta med förnybara energislag.
            </seg>
          </u>
          <u xml:id="i-8934e09413667897-674" prev="i-8934e09413667897-663" who="Q5901725">
            <seg>
              De totala avfallsmängderna ska inte öka. Det betyder i praktiken
              att avfallsmängderna måste minska. Nu ökar de, och det är inte
              hållbart ur flera miljöaspekter.
            </seg>
          </u>
          <u xml:id="i-8934e09413667897-675" prev="i-8934e09413667897-663" who="Q5901725">
            <seg>
              Ökad jämställdhet är också en förutsättning för att lösa miljöproblemen.
              Vi anser att ökad jämställdhet både nationellt och internationellt
              är en förutsättning för att nå miljömålen. Det är ju så att män
              faktiskt belastar miljön mer, och de som drabbas mest av miljöproblemen
              är fattiga kvinnor.
            </seg>
          </u>
          <u xml:id="i-8934e09413667897-676" prev="i-8934e09413667897-663" who="Q5901725">
            <seg>
              Skyddade zoner efter vattendrag ska skapas i större skala för
              att motverka näringsläckage. Åker man runt i Sveriges odlade miljöer
              ser man tyvärr ofta fortfarande hur jord och näringsämnen rinner
              i väg och göder till exempel vår före detta Östersjö, numera en
              alg- och näringssoppa men ingen fisksoppa, för snart kan soppan
              vara utan matfisk. Här behövs det ett nära samarbete med övriga
              Östersjöländer när det gäller näringsläckage, men även för att
              minska giftutsläppen, slå vakt om havets ekosystem och nå resultat
              innan det blir för sent.
            </seg>
          </u>
          <u xml:id="i-8934e09413667897-677" prev="i-8934e09413667897-663" who="Q5901725">
            <seg>
              Fosforutsläppen ska nu enligt delmålet minska med 20 %. Det är
              ett skärpt delmål som även måste leda till snabba konkreta åtgärder.
            </seg>
          </u>
          <u xml:id="i-8934e09413667897-678" prev="i-8934e09413667897-663" who="Q5901725">
            <seg>
              Ett skärpt svavelmål där utsläppen ska ned på nivån 50 000 ton
              är en ambitionshöjning som vi välkomnar.
            </seg>
          </u>
          <note>
            På det marina området ska det senast 2010 tillkomma 14 marina
            skyddade områden som naturreservat utöver de fem som ska inrättas
            under 2005. Därutöver ska det inrättas sju havsområden med permanent
            fiskeförbud varav tre i Östersjön och tre i Västerhavet. Dessa
            ska utvärderas 2015. Det sjunde inrättas 2006 och utvärderas 2010.
          </note>
          <u xml:id="i-8934e09413667897-679" prev="i-8934e09413667897-663" who="Q5901725">
            <seg>
              Havens tillstånd är synnerligen alarmerande. Kraftfulla åtgärder
              behövs för att försöka rädda något av havsmiljön samt havets naturresurser.
              Reservat och fiskeförbud är delar av de många åtgärder som behövs.
              Det behövs ett samlat grepp för att slå vakt om havets ekosystem.
              Vi måste anpassa resursuttaget till den nu rådande, begränsade
              lilla resurs som finns av olika arter.
            </seg>
          </u>
          <u xml:id="i-8934e09413667897-680" prev="i-8934e09413667897-663" who="Q5901725">
            <seg>
              Nu, fru talman, är vi snart framme vid beslut om det arbete som
              har skett på departement och i utskottet på miljöområdet. Det
              konkreta miljöarbetet ska fortsätta och förstärkas. Det är nu
              skillnaderna kommer fram mellan de olika partiernas vilja eller
              ovilja samt deras ambitionsnivåer i mål, delmål, åtgärder och
              tidsplaner.
            </seg>
          </u>
          <u xml:id="i-8934e09413667897-681" prev="i-8934e09413667897-663" who="Q5901725">
            <seg>
              När vi nu har kommit så här långt sållas agnarna från vetet.
              Olika intressen visar nu sina ansikten eller kort. Tar man miljön
              på allvar eller är det bara ord? Jag hoppas att alla i vårt utskott
              tar miljön på allvar. Det ska inte bara gälla ord och retorik
              utan även ekonomiska resurssammanhang.
            </seg>
          </u>
          <note>
            I betänkandet behandlas även ett antal motioner från den allmänna
            motionstiden som berör miljöområdet. Vänsterpartiet har i betänkandet
            ett antal reservationer, bland annat på områden som klimatmålet,
            bromerade flamskyddsmedel, ledningsrätt, jordbruksstöd och näringsläckage,
            nationellt program för bullerbekämpning, rovdjursfrågor, utsläpp
            från transportsektorn, förnybara drivmedel, dioxinutsläpp, tillsyn
            av avfallsförbränningsanläggningar samt strandskyddsbestämmelser.
          </note>
          <u xml:id="i-8934e09413667897-682" prev="i-8934e09413667897-663" who="Q5901725">
            <seg>
              Vänsterpartiet har även en reservation som grundar sig på en
              följdmotion om delmål 1 om långsiktigt skydd av skogsmark. Reservationen
              går ut på att all skogsmark i statlig ägo, i bolagsägo och i privat
              ägo ska inventeras så att vi får kvarvarande skyddsvärda skogar
              i landet kartlagda. Då kan vi skydda skogar med höga naturvärden
              innan det är för sent, och den skogen är avverkad.
            </seg>
          </u>
          <u xml:id="i-8934e09413667897-683" prev="i-8934e09413667897-663" who="Q5901725">
            <seg>
              Fru talman! Slutligen yrkar jag bifall till reservationerna 9
              samt 101, men jag står givetvis bakom även övriga reservationer
              från Vänsterpartiet.
            </seg>
          </u>
          <note type="speaker">
            Anf. 124 CLAES VÄSTERTEG (c):
          </note>
          <u xml:id="i-8934e09413667897-684" next="i-8934e09413667897-701" who="Q5125017">
            <seg>
              Fru talman! Till att börja med instämmer jag i Lars Lindblads
              yrkanden från tidigare. Givetvis står jag bakom Centerpartiets
              övriga reservationer, men jag tror att vi kan nöja oss med att
              ha tolv punkter som det kommer att vara spännande att votera om
              i morgon.
            </seg>
          </u>
          <u xml:id="i-8934e09413667897-685" prev="i-8934e09413667897-684" who="Q5125017">
            <seg>
              Precis som det har sagts tidigare här är miljömålsarbetet en
              central del i den svenska miljöpolitiken. Vi har också allihop
              pekat ut att hållbar utveckling är grunden för all tillväxt. Ytterst
              är vi alla, vi som bor både i Sverige och runtom i världen, beroende
              av att vi tar ansvar för den natur som vi har fått att förvalta.
            </seg>
          </u>
          <u xml:id="i-8934e09413667897-686" prev="i-8934e09413667897-684" who="Q5125017">
            <seg>
              Genom att sätta upp mål både på kort och på lång sikt ger vi
              miljöarbetet en större tyngd. Men då gäller det samtidigt att
              målen är rimliga, begripliga och mätbara. Det ska också finnas
              genomtänkta åtgärdsplaner och strategier för att nå dem. Annars
              är risken stor att miljömålsarbetet blir verkningslöst.
            </seg>
          </u>
          <u xml:id="i-8934e09413667897-687" prev="i-8934e09413667897-684" who="Q5125017">
            <seg>
              Vi måste sätta miljöarbetet i fokus för att tillväxt och utveckling
              ska kunna svara upp till en hållbar utveckling. Vi måste sätta
              den kortsiktiga vinningen i relation till den långsiktiga rikedom
              som miljösatsningar ger.
            </seg>
          </u>
          <u xml:id="i-8934e09413667897-688" prev="i-8934e09413667897-684" who="Q5125017">
            <seg>
              Centerpartiet anser att den miljödrivna teknikutvecklingen utgör
              en stor potential i detta sammanhang. Miljön som drivkraft skapar
              nya tillväxt- och utvecklingsmöjligheter för hela det svenska
              näringslivet. Genom att vi i Sverige använder lagstiftning och
              ekonomiska styrmedel för att skydda naturen kan vi alltså göra
              en tjänst för de företag som satsar på miljöarbete och ny teknik.
            </seg>
          </u>
          <u xml:id="i-8934e09413667897-689" prev="i-8934e09413667897-684" who="Q5125017">
            <seg>
              Men tyvärr präglas det svenska miljömålsarbetet ibland lite för
              mycket av uppifrånperspektiv ett perspektiv som är drivet av riksdag,
              regering och myndigheter. De enskilda människornas och de privata
              företagens engagemang och delaktighet har kommit i andra hand.
              Det är här skiljelinjen går mellan den samlade Allians för Sverige
              och den splittrade vänsterkartellen. Vi visar på ett tydligt ledarskap
              och på att vi är beredda att ta åt oss av de idéer och tankar
              som finns runtom i landet. Alla kloka idéer kläcks ju varken i
              det här huset eller i andra organ på centrala nivåer. Vi ska inte
              hindra och dämpa den miljödrivna utveckling som det finns möjlighet
              till runtom i landet.
            </seg>
          </u>
          <u xml:id="i-8934e09413667897-690" prev="i-8934e09413667897-684" who="Q5125017">
            <seg>
              Fru talman! Miljömålsarbetet är som sagt en central del i den
              svenska miljöpolitiken. Något försenat har vi nu lotsat fram detta
              betänkande till riksdagens kammare, och vi ska avgöra i ärendet
              i morgon. Men tyvärr är inte betänkandet fullständigt, då det
              kanske viktigaste miljömålet saknas. Att lägga fram en proposition
              om miljömålen utan att klimatmålet behandlas är minst sagt olyckligt.
              Vi har fått löften om en klimatproposition, men fortfarande vet
              vi här i riksdagen inte när vi kan få några förslag på våra bord.
              Den senfärdighet som regeringen visar med att få en fullständig
              översyn av miljömålen är ytterligare ett exempel på oförmågan
              att leverera på miljöområdet. Och det är mycket oroande.
            </seg>
          </u>
          <u xml:id="i-8934e09413667897-691" prev="i-8934e09413667897-684" who="Q5125017">
            <seg>
              Sverige behöver en tydlig och ambitiös klimatpolitik. Vi behöver
              en tydlig riktning i våra mål för att också kunna agera på den
              internationella arenan. Tyvärr är det enda som kommer ut ett antal
              försöksballonger och diverse löften som fluktuerar och ändras
              från tid till annan. Jag kan konstatera att regeringens klimatpolitik
              är mycket snack och lite verkstad. Centerpartiet och även Allians
              för Sverige vill se till att Sverige tar på sig ledartröjan i
              arbetet med att peka ut vilken riktning vi vill att utvecklingen
              ska ta.
            </seg>
          </u>
          <u xml:id="i-8934e09413667897-692" prev="i-8934e09413667897-684" who="Q5125017">
            <seg>
              För Centerpartiet är det självklart att arbetet med att minska
              vår påverkan på klimatet måste intensifieras och att vi måste
              vara tydliga i våra ambitioner.
            </seg>
          </u>
          <u xml:id="i-8934e09413667897-693" prev="i-8934e09413667897-684" who="Q5125017">
            <seg>
              I mars 2002, under den förra mandatperioden, beslutade riksdagen
              om den nuvarande klimatstrategin. Det står att den ska följas
              upp med kontrollstationer 2004 och 2008. Rimligen avsåg man då
              att man skulle återkomma till riksdagen under 2004. Av det har
              vi som sagt inte sett någonting. När återkommer regeringen? Vi
              står utan en egen, och framför allt utan en aktuell, klimatstrategi.
            </seg>
          </u>
          <u xml:id="i-8934e09413667897-694" prev="i-8934e09413667897-684" who="Q5125017">
            <seg>
              Vi i Centerpartiet har pekat ut i vilken riktning vi vill gå.
              Vi vill se ett teknikskifte för en bättre miljö som leder till
              ett fossilfritt samhälle. Ett steg på vägen är att peka ut tydliga
              mål och riktlinjer. Men det räcker inte med vackra mål. Det krävs
              att man fyller politiken med ett innehåll och släpper lös all
              den skaparkraft och vilja att förbättra miljön som finns hos människor
              och företag runtom i Sverige.
            </seg>
          </u>
          <u xml:id="i-8934e09413667897-695" prev="i-8934e09413667897-684" who="Q5125017">
            <seg>
              Vi vill se tydliga delmål på klimatområdet så att vi också kan
              se att arbetet går i rätt riktning. Det har vi också fört fram
              i alliansen. Vi har ett ansvar som politiker att visa på ledarskap
              och skapa långsiktiga villkor för både enskilda individer och
              företag. Det hade som sagt varit önskvärt om vi kunde ha behandlat
              samtliga mål samlat, inte minst eftersom klimatområdet på många
              sätt påverkar de övriga miljömålen.
            </seg>
          </u>
          <u xml:id="i-8934e09413667897-696" prev="i-8934e09413667897-684" who="Q5125017">
            <seg>
              Fru talman! Jag ska villigt erkänna att jag under de senaste
              två veckorna inte har ägnat miljömålet särskilt mycket tankegångar.
              De har varit fyllda av blöjbyten och vyssningar så att min nyfödda
              dotter ska kunna sova. Men samtidigt har tankarna fyllts av vad
              jag utsätter min dotter för. Hur mycket kemikalier och hur mycket
              gifter finns i hennes kropp redan efter två veckor? Hur kan jag
              som förälder minska utsättandet för henne genom medvetna val?
              Jag kan konstatera att det inte är särskilt enkelt. Det är inte
              så enkelt att veta vad de produkter som jag köper innehåller.
              Det är inte så enkelt att kunna se vilka kemikalier blöjan eller
              kläderna innehåller.
            </seg>
          </u>
          <u xml:id="i-8934e09413667897-697" prev="i-8934e09413667897-684" who="Q5125017">
            <seg>
              Därför är det europeiska samarbete som vi nu håller på med och
              vårt arbete med att få fram en kemikaliestrategi så oerhört viktigt.
              Vi som konsumenter och individer ska kunna få en större kunskap
              om de kemikalier som vi utsätts för, men vi ska givetvis också
              stoppa de mest farliga kemikalierna och minska risken att utsättas
              för dem.
            </seg>
          </u>
          <u xml:id="i-8934e09413667897-698" prev="i-8934e09413667897-684" who="Q5125017">
            <seg>
              Nu har vi kommit en bra bit på vägen. Sedan EU-parlamentets beslut
              har Reach kommit en bra bit på väg. Nu är det upp till ministerrådet
              att ta över stafettpinnen. Det är nödvändigt med en gemensam kemikaliestrategi
              för att vi ska kunna uppnå miljökvalitetsmålet om en giftfri miljö.
              Det är en betydande del. Det visar också på att vi inte kan lösa
              allting själva. Vi måste ha gemensamma internationella överenskommelser
              för att kunna nå fram till en bättre miljö. Och där är vi överens
              inom Allians för Sverige. Vi är överens om att EU är det organ
              på europeisk nivå som vi ska använda. Vi är tydliga med vilken
              riktning vi vill att miljöarbetet ska ta på europeisk nivå.
            </seg>
          </u>
          <u xml:id="i-8934e09413667897-699" prev="i-8934e09413667897-684" who="Q5125017">
            <seg>
              Fru talman! För att min dotter ska kunna få en bättre miljö än
              den som vi har vuxit upp med krävs det att vi gör tydliga ställningstaganden
              och sätter upp tydliga mål. Det krävs att vi hittar alternativ
              till farliga kemikalier. Det krävs att vi producerar en sund och
              säker mat och använder produktionstekniker som förbrukar mindre
              råvaror.
            </seg>
          </u>
          <u xml:id="i-8934e09413667897-700" prev="i-8934e09413667897-684" who="Q5125017">
            <seg>
              Centerpartiets dröm om ett hållbart samhälle omfattar hela världen.
              Vi måste samarbeta över gränserna för att det ska fungera. Vår
              vision är ett grönt Sverige där miljötänkandet är en motor för
              tillväxt och hållbar utveckling. Jag och mina allianskolleger
              har blivit överens om miljöpolitikens ramverk. Vi är överens om
              hur miljöbalken ska hanteras.
            </seg>
          </u>
          <u xml:id="i-8934e09413667897-701" prev="i-8934e09413667897-684" who="Q5125017">
            <seg>
              Miljöpolitiken är ett prioriterat område för Centerpartiet. Fram
              till valet kommer vi att tydliggöra vad vi vill göra på miljöområdet
              vid ett regeringsskifte. Vi inom Allians för Sverige har nu börjat
              beta av punkt efter punkt, och jag är övertygad om att vi kommer
              att fortsätta med det. Vi kommer att fortsätta med det vid ett
              eventuellt regeringsskifte efter valet 2006.
            </seg>
          </u>
          <note type="speaker">
            Anf. 125 KJELL-ERIK KARLSSON (v) replik:
          </note>
          <u xml:id="i-8934e09413667897-702" next="i-8934e09413667897-704" who="Q5901725">
            <seg>
              Fru talman! Jag skulle vilja ställa en fråga till Claes Västerteg.
              Jag undrar var miljöpolitiken finns i den så kallade borgerliga
              alliansen. Finns den i Centern? Är det där den finns? Vilket parti
              i alliansen är det som har formulerat den, om den nu skulle finnas?
              Om den finns, fixar ni då även gemensamma budgetmedel till den?
            </seg>
          </u>
          <u xml:id="i-8934e09413667897-703" prev="i-8934e09413667897-702" who="Q5901725">
            <seg>
              Västerteg tog upp kemikaliepolitiken och miljömålet Giftfri miljö.
              Då kan man ta fram luppen och försöka se hur de borgerliga partierna
              har agerat i EU när det gäller Reach. EU är ju något som alliansen
              håller kärt och ser som ledande och som en vass kraft. De borgerliga
              partierna i EU, i nära samarbete med kemikalieindustrin, tvingade
              fram drastiska försämringar av Reach. Dessa försämringar innebär
              att en mycket stor del av kemikalierna inte kommer att testas
              ordentligt. Vi kommer därmed inte att få den information som krävs
              för att finna och kunna ersätta en rad farliga kemikalier. Det
              gäller främst kemikalier som tillverkas i volymen etttio ton,
              men även för kemikalier som tillverkas i större volymer görs det
              stora undantag. Dessa undantag drabbar hela EU och därmed även
              Sverige och möjligheterna att nå vårt mål Giftfri miljö. Detta
              inger dig också oron för vad som finns i de produkter som du använder
              till ditt barn.
            </seg>
          </u>
          <u xml:id="i-8934e09413667897-704" prev="i-8934e09413667897-702" who="Q5901725">
            <seg>
              Man kan undra om alliansen tillhör vetet som man bör ta hand
              om eller agnarna som man bör sålla bort. Jag vet inte. Det verkar
              som om vissa kanske borde sållas bort i det här arbetet.
            </seg>
          </u>
          <note type="speaker">
            Anf. 126 CLAES VÄSTERTEG (c) replik:
          </note>
          <u xml:id="i-8934e09413667897-705" next="i-8934e09413667897-706" who="Q5125017">
            <seg>
              Fru talman! Jag tycker att det är ganska tydligt hur miljöpolitikens
              utveckling bedrivs i alliansen. Det här betänkandet är väldigt
              tydligt. Vi är överens om miljöpolitikens ramverk till skillnad
              från det samarbete som du tillhör. Ni är splittrade i den delen.
              Här är vi överens om ramverket. Jag sade att vi kommer att beta
              av punkt efter punkt för att bli än tydligare med vad som är skillnaden
              mellan Allians för Sverige och vänsterkartellen. Då kommer också
              väljarna att veta vad som är agnarna. Jag är ganska övertygad
              om att de kommer att veta det. De kommer att se det ganska tydligt.
            </seg>
          </u>
          <u xml:id="i-8934e09413667897-706" prev="i-8934e09413667897-705" who="Q5125017">
            <seg>
              Låt mig sedan säga något kort om Reach. Ja, i det arbetet kan
              man välja att ställa sig på läktaren och stå vid sidan om arbetet
              eller att försöka ta aktiv del i det och föra utvecklingen framåt
              och se till att vi över huvud taget får ett Reach som tar steg
              i rätt riktning. Jag ska villigt erkänna att jag inte när nöjd
              med allt. Jag är inte nöjd med hela Reach. Men så är det i ett
              samarbete. Det blir ett givande och tagande. Om jag inte helt
              missminner mig röstade också Vänsterpartiets representant i EU-parlamentet
              för det slutgiltiga förslaget i EU-parlamentet. Detta blir lite
              som att koka soppa på en spik.
            </seg>
          </u>
          <note type="speaker">
            Anf. 127 KJELL-ERIK KARLSSON (v) replik:
          </note>
          <u xml:id="i-8934e09413667897-707" who="Q5901725">
            <seg>
              Fru talman! Ja, det är ett givande och tagande. Västerteg säger
              att han inte är nöjd med kemikaliepolitiken. Nej, det är inte
              jag heller, men det är frågan om vilket förarbete man gör som
              leder fram till slutprodukten. De borgerliga partierna har konsekvent
              arbetat för att sabotera en bra kemikalielagstiftning. Centerns
              Lena Ek har i EU till exempel gått i spetsen för ett förslag som
              gör att kemikalieindustrin slipper att ta ansvar för sina produkter.
              Moderaterna har konsekvent röstat för att förstöra en bra kemikalielagstiftning.
              Folkpartiet i EU har inte brytt sig om frågan alls.
            </seg>
          </u>
          <note type="speaker">
            Anf. 128 TREDJE VICE TALMANNEN:
          </note>
          <u xml:id="i-8934e09413667897-708" who="unknown">
            <seg>
              Jag vill påminna om att den här replikväxlingen sker med Centerpartiets
              representant.
            </seg>
          </u>
          <note type="speaker">
            Anf. 129 KJELL-ERIK KARLSSON (v) replik:
          </note>
          <u xml:id="i-8934e09413667897-709" next="i-8934e09413667897-710" who="Q5901725">
            <seg>
              Fru talman! Detta ointresse hos majoriteten, och då även hos
              Centern, för en stark kemikalielagstiftning ger en tydlig bild
              av vad som väntar vid en eventuell borgerlig valseger, nämligen
              en miljöpolitik utan ambitioner och utan vilja och förmåga till
              nödvändiga förbättringar.
            </seg>
          </u>
          <u xml:id="i-8934e09413667897-710" prev="i-8934e09413667897-709" who="Q5901725">
            <seg>
              Var finns den miljöpolitik som ska bli er gemensamma inför valet?
              Tittar man på de tolv reservationer som ni har gemensamt med Miljöpartiet
              finns det väl inte precis någon kioskvältare bland dem.
            </seg>
          </u>
          <note type="speaker">
            Anf. 130 CLAES VÄSTERTEG (c) replik:
          </note>
          <u xml:id="i-8934e09413667897-711" next="i-8934e09413667897-712" who="Q5125017">
            <seg>
              Fru talman! Låt mig börja där Kjell-Erik Karlsson slutade. Nu
              finns det lite fler än tolv reservationer i det här betänkandet
              som Allians för Sverige står bakom. Det är några fler. Jag kommer
              inte ihåg siffran i huvudet för det är så väldigt många. Där är
              vi överens. Allians för Sverige är överens om hur vi vill att
              miljömålen ska utformas och i vilken riktning vi vill att miljömålsarbetet
              ska gå. Ni i vänsterkartellen är inte överens. Det kommer att
              bli tydligt för väljarna att det är en splittrad vänsterkartell
              mot en enad Allians för Sverige.
            </seg>
          </u>
          <u xml:id="i-8934e09413667897-712" prev="i-8934e09413667897-711" who="Q5125017">
            <seg>
              Låt mig kort beröra Reach igen. Jag kan lugnt konstatera att
              Vänsterpartiet stödde det slutgiltiga förslaget när man röstade
              i EU-parlamentet. Det blir återigen som att koka soppa på en spik.
            </seg>
          </u>
          <note type="speaker">
            Anf. 131 ÅSA DOMEIJ (mp):
          </note>
          <u xml:id="i-8934e09413667897-713" next="i-8934e09413667897-729" who="Q4944988">
            <seg>
              Fru talman! Ledamöter och statsråd! Miljöpolitiken är det mest
              spännande och utmanande området inom politiken eftersom perspektivet
              är så enormt i både tid och rum. När vi pratar om tidsrymden är
              en mandatperiod, som vi ofta har i våra huvuden som en ganska
              lång tid, löjligt kort. Det är någonting vi måste ha i åtanke
              när vi diskuterar miljöfrågor.
            </seg>
          </u>
          <u xml:id="i-8934e09413667897-714" prev="i-8934e09413667897-713" who="Q4944988">
            <seg>
              När det gäller människans bristande förmåga att tänka långsiktigt
              brukar jag tänka på år 2000-problemet som vi hade för några år
              sedan. Relativt moderna dataprogram behövde göras om, för plötsligt
              kom vi på att nu var det ett nytt årtusende, och då var det ändå
              ganska moderna program. Samhället lade ned enorma resurser för
              att åtgärda detta, eftersom det fanns en så tydlig deadline. Därför
              blev det gjort. Men i miljöpolitiken finns inte någon deadline
              på det sättet, och därför når vi sällan målen.
            </seg>
          </u>
          <u xml:id="i-8934e09413667897-715" prev="i-8934e09413667897-713" who="Q4944988">
            <seg>
              Ibland sägs det också att den här bristande förmågan att nå miljömål,
              att vi inte fattar tillräckligt många gemensamma beslut som politiker,
              beror på att många politiker inte förstår icke-linjära förändringar,
              det vill säga att saker och ting plötsligt, drastiskt kan hända
              i naturen som en följd av en bristande miljöpolitik sedan många
              år tillbaka. Det här tycker jag att vi ska fundera på mer och
              börja uppfatta miljömålen som allvarliga och som något som faktiskt
              ska nås.
            </seg>
          </u>
          <u xml:id="i-8934e09413667897-716" prev="i-8934e09413667897-713" who="Q4944988">
            <seg>
              Det är också en utmaning för hela världen, inte minst när det
              gäller klimatfrågan. I alla tider har mänskligheten haft problem
              med miljö- och resursfrågor. Men den väldigt speciella situation
              som vi har nu är att hela världen har stora gemensamma problem.
              Att då kunna samarbeta alla världens länder, folk och människor
              tillsammans för att lösa detta är någonting som är oerhört svårt.
              Därför är det internationella arbetet väldigt viktigt. För att
              vara trovärdig i ett internationellt arbete måste man också göra
              mycket på hemmaplan och föregå med gott exempel.
            </seg>
          </u>
          <u xml:id="i-8934e09413667897-717" prev="i-8934e09413667897-713" who="Q4944988">
            <seg>
              Jag har redan varit inne på måluppfyllelse. Det är väl så att
              många av oss suckar varje år när Miljömålsrådet rapporterar hur
              det går med miljömålen, därför att de flesta målen nås ju inte.
              Det här är den andra stora miljömålspropositionen, och förhoppningen
              var ju att propositionen den här gången ska bli skarpare när det
              gäller åtgärder. Men det är där vi i Miljöpartiet ser bristerna
              i den här propositionen. Om målen är nog faktiskt alla partier
              i den här kammaren skapligt eniga men åtgärderna då?
            </seg>
          </u>
          <u xml:id="i-8934e09413667897-718" prev="i-8934e09413667897-713" who="Q4944988">
            <seg>
              När propositionen lades fram sades det: Ja, men det kommer mer
              åtgärder i andra propositioner senare som kompletterar det hela,
              till exempel i den klimatpolitiska propositionen, den transportpolitiska
              propositionen, propositionen om energieffektivisering och i skrivelsen
              om ekologisk produktion. Då sade jag, i början av sommaren, när
              det visade sig att vi i Miljöpartiet inte kunde stå bakom den
              här propositionen: Det kanske blir så att sent i höst kommer jag,
              nöjd och glad, i talarstolen att säga: Det blev ju så! Okej, det
              var lite dåligt med åtgärder i propositionen, men nu har de kommit
              i de andra förslagen från regeringen.
            </seg>
          </u>
          <u xml:id="i-8934e09413667897-719" prev="i-8934e09413667897-713" who="Q4944988">
            <seg>
              Men än så länge vet vi inte om det blir så, därför att vi har
              inte sett de propositionerna än.
            </seg>
          </u>
          <u xml:id="i-8934e09413667897-720" prev="i-8934e09413667897-713" who="Q4944988">
            <seg>
              Hur är det då med högersamarbetets motion och miljöpolitik? Det
              är ju också intressant. Det har ju pratats mycket om det i dag
              här.
            </seg>
          </u>
          <u xml:id="i-8934e09413667897-721" prev="i-8934e09413667897-713" who="Q4944988">
            <seg>
              Ja, först när de fyra partierna presenterade allmänt hur man
              såg på samarbetet inför en ny regering kastade jag mig över det
              första dokumentet. Då saknade jag helt miljöfrågor. Man hade från
              de fyra partiernas sida inte tillsatt någon sådan här officiell
              arbetsgrupp för att jobba med det området.
            </seg>
          </u>
          <u xml:id="i-8934e09413667897-722" prev="i-8934e09413667897-713" who="Q4944988">
            <seg>
              Men sedan blev ju de fyra partierna inspirerade när Socialdemokraterna
              och Vänsterpartiet lade fram sitt gemensamma förslag så att man
              började jobba med en gemensam motion. Och det tycker jag var väldigt
              positivt. När jag kastade mig över den motionen och läste suckade
              jag lite, för även där fanns samma problem: brist på åtgärder
              för att kunna nå de här målen. När jag läste texten glimmade det
              till av åtgärder, och jag tänkte: Nu kommer det nog ett yrkande
              på den här åtgärden i motionen! Men själva yrkandet, hårdvaran
              som vi skulle fatta beslut om i kammaren, saknades.
            </seg>
          </u>
          <u xml:id="i-8934e09413667897-723" prev="i-8934e09413667897-713" who="Q4944988">
            <seg>
              Visst är det bra att det förmodligen blir en fempartimajoritet
              för en del bra skärpningar av målen, men så mycket roligare det
              hade varit om riksdagen hade kunnat skärpa propositionen på åtgärdssidan!
              Propositionen är faktiskt inte helt tom på åtgärder, det ska jag
              inte påstå, men det allra mesta är sådant som vi har förhandlat
              igenom tidigare i samband med budgetförhandlingar.
            </seg>
          </u>
          <u xml:id="i-8934e09413667897-724" prev="i-8934e09413667897-713" who="Q4944988">
            <seg>
              Men varför är det då så svårt, det här med åtgärder? Det är ju
              inte bara den här mandatperioden som det har varit svårt. Det
              har alltid varit svårt när miljöfrågor har diskuterats. Är det
              för att vi inte vet vad som bör göras? Nej. Vi vet faktiskt vad
              som bör göras för att lösa de allra flesta miljöproblem. Det kan
              finnas vissa undantag, till exempel Östersjön, där vi kanske måste
              gå in med stora saneringsinsatser, men vi vet inte i vilken omfattning
              och hur.
            </seg>
          </u>
          <u xml:id="i-8934e09413667897-725" prev="i-8934e09413667897-713" who="Q4944988">
            <seg>
              Mer kunskap behövs egentligen inte. Det krävs politisk vilja.
              Mer kunskap kan göra det lättare att lösa miljöfrågorna. Problemet
              med att det är så trögt på åtgärdssidan handlar om att olika starka
              särintressen slår sönder miljöpolitiken särintressen som kanske
              är hotade eller ännu oftare ser sig hotade av miljöpolitiken.
              I den politiska debatten är det förlorarna som hörs och vinnarna
              som är tysta, och inom miljöområdet är det ibland så att vinnarna
              är tvingade att vara tysta därför att de inte är födda än eller
              kanske är väldigt unga, som Claes Västertegs barn som är två veckor.
              Då är det inte heller så lätt att göra sin röst hörd i alla fall
              inte i den politiska debatten.
            </seg>
          </u>
          <u xml:id="i-8934e09413667897-726" prev="i-8934e09413667897-713" who="Q4944988">
            <seg>
              Miljöpartiets grundsyn är att vi måste hålla oss inom de ekologiska
              ramarna och sedan anpassa vår konsumtion och livsstil efter de
              ekologiska ramarna vi kan inte förhandla med naturen. Utifrån
              det ser vi också att man borde jobba på ett helt annat sätt med
              miljöfrågorna inom politiken. Miljöfrågorna borde ha samma tyngd
              som den ekonomiska politiken och finanspolitiken inom Regeringskansliet.
              Finansdepartementet får sätta upp ekonomiska ramar, och man borde
              ha ett starkt miljödepartement som satte upp de ekologiska ramarna.
              Då skulle vi kunna få en miljöpolitik där mål och åtgärder hängde
              ihop på ett helt annat sätt än i dag.
            </seg>
          </u>
          <u xml:id="i-8934e09413667897-727" prev="i-8934e09413667897-713" who="Q4944988">
            <seg>
              Från Miljöpartiets sida står vi bakom alla Miljöpartiets reservationer,
              men det har redan yrkats bifall till de reservationer som har
              chans att få kammarens stöd.
            </seg>
          </u>
          <u xml:id="i-8934e09413667897-728" prev="i-8934e09413667897-713" who="Q4944988">
            <seg>
              Jag vill också säga att jag tyvärr nog inte kommer att kunna
              vara med i den här debatten till slutet. Jag beklagar det, utskottskamrater
              och statsråd, men det beror på att skatteutskottet fick in en
              debatt med mycket kort varsel före vår debatt, och jag har inte
              kunnat ordna barnomsorg hur sent som helst med väldigt kort varsel.
              Det är alltså därför, och absolut inte av ointresse!
            </seg>
          </u>
          <u xml:id="i-8934e09413667897-729" prev="i-8934e09413667897-713" who="Q4944988">
            <seg>
              Till sist vill jag bara säga att visst ligger det en politisk
              utmaning i att bestämma sig för mål, men det är den lilla utmaningen.
              Den stora utmaningen ligger i att bestämma sig för hur man ska
              ta sig dit och att också göra det.
            </seg>
          </u>
          <note type="speaker">
            Anf. 132 ALF ERIKSSON (s):
          </note>
          <u xml:id="i-8934e09413667897-730" next="i-8934e09413667897-755" who="Q4721670">
            <seg>
              Fru talman! Detta betänkande kan liknas vid en oljetanker, inte
              bara därför att det är stort utan också för att innehållet är
              omfattande och svårnavigerat men i sin last har det som behövs
              för att nå destinationen. Varje mandatperiod i riksdagen ska kursen
              kontrolleras och vid behov korrigeras, och om det är nödvändigt
              måste också en bränslepåfyllning ske. Målet är att vara framme
              2020. Då ska vi ha en sådan situation att de stora miljöproblemen
              är lösta. Den miljömässiga dimensionen för en hållbar utveckling
              ska vara nådd, och de 16 miljökvalitetsmålen ska vara uppfyllda.
              Målet är också att vi inte ska ha något behov av några oljetanker
              längre. Det ska i alla fall finnas biologiska alternativ för att
              ersätta det som transporteras i dessa stora skepp.
            </seg>
          </u>
          <u xml:id="i-8934e09413667897-731" prev="i-8934e09413667897-730" who="Q4721670">
            <seg>
              För att målen ska nås räcker det inte med att kaptenen på skutan
              känner till kursen. Det finns många hinder på vägen. En del är
              synliga, men det finns också grund under ytan. Inte ens med hjälp
              av hela besättningen är det möjligt att upptäcka alla. Nej, alla
              som bor och verkar utmed sträckan måste vara med för att man ska
              komma fram utan grundstötning. Det krävs delaktighet av alla.
            </seg>
          </u>
          <u xml:id="i-8934e09413667897-732" prev="i-8934e09413667897-730" who="Q4721670">
            <seg>
              Hela detta stora projekt går ut på att alla ska vara medvetna
              om vilka mål vi gemensamt ställt upp, varför det är nödvändigt
              att komma dit och att det inte är någon annan som kommer att fixa
              detta. Vi måste göra det själva, var och en efter sin förmåga.
            </seg>
          </u>
          <u xml:id="i-8934e09413667897-733" prev="i-8934e09413667897-730" who="Q4721670">
            <seg>
              Men då får det inte ske några större avvikelser från grundkursen.
              Nu har kommuner, länsstyrelser, regioner, statliga myndigheter,
              näringsliv, ja, i stort sett alla, tagit till sig den kurs som
              lades fast 1999, när det första beslutet om miljömålsstrukturen
              fattades här i riksdagen.
            </seg>
          </u>
          <u xml:id="i-8934e09413667897-734" prev="i-8934e09413667897-730" who="Q4721670">
            <seg>
              Sedan dess har det hänt väldigt mycket. Målen har brutits ned
              i län, i regioner, i kommuner och i verksamheter. På så sätt är
              nu väldigt många delaktiga i processen. Men det är också viktigt
              att alla är med i processen när mål och delmål justeras och fastställs.
            </seg>
          </u>
          <note>
            Miljömålsrådet gjorde under förra året en fördjupad uppföljning
            av miljömålen och föreslog en del förändringar. En var att införa
            det 16:e miljökvalitetsmålet Rikt växt- och djurliv.
          </note>
          <u xml:id="i-8934e09413667897-735" prev="i-8934e09413667897-730" who="Q4721670">
            <seg>
              Rådets förslag har varit ute på remiss för att tillvarata de
              kunskaper och synpunkter som finns ute i landet. Det har sedan
              legat till grund för de förslag som finns i regeringens proposition.
              Det innebär att utgångspunkten i regeringens förslag har varit
              att ta med sådana förändringar som intresserade har haft möjlighet
              att ha synpunkter på. Andra förslag får vänta till nästa översyn,
              då de är beredda och allmänheten har fått möjlighet att ha synpunkter
              på dem.
            </seg>
          </u>
          <u xml:id="i-8934e09413667897-736" prev="i-8934e09413667897-730" who="Q4721670">
            <seg>
              Det är med viss förvåning man läser vissa reservationer. Det
              underifrånperspektiv som ibland har varit så fundamentalt i en
              del borgerliga partier är helt bortblåst. När Nationalkommittén
              för Agenda 21 och Habitat lämnade sitt betänkande fanns ett särskilt
              yttrande från de borgerliga partierna: Vi anser att underifrånperspektivet
              måste vara fundamentet i det fortsatta arbetet för en uthållig
              utveckling och tillväxt. Vidare skrev man: Vi vill starkt poängtera
              den kommunala självstyrelsens roll i arbetet med Agenda 21 och
              Habitat.
            </seg>
          </u>
          <u xml:id="i-8934e09413667897-737" prev="i-8934e09413667897-730" who="Q4721670">
            <seg>
              Den principen har ni totalt övergivit. Nu behövs det ingen delaktighet,
              utan här körs alla över med förslag på delmålsförändringar som
              inte någon har haft några möjligheter att ha några synpunkter
              på.
            </seg>
          </u>
          <u xml:id="i-8934e09413667897-738" prev="i-8934e09413667897-730" who="Q4721670">
            <seg>
              Miljöpartiet finns med på en del sådana reservationer. Men ni
              på den andra kanten gör våld på era tidigare principer. Varför
              är det så angeläget att köra över folk i delmålsfrågorna?
            </seg>
          </u>
          <u xml:id="i-8934e09413667897-739" prev="i-8934e09413667897-730" who="Q4721670">
            <seg>
              Vi socialdemokrater är av den bestämda uppfattningen att de mål
              som sätts upp ska vara realistiska. Det ska vara möjligt att nå
              dem. I annat fall förlorar hela detta projekt sin trovärdighet.
              Därför ska det inte vara några önskelistor när målen fastställs.
              Det är därför också viktigt med den lokala delaktigheten.
            </seg>
          </u>
          <u xml:id="i-8934e09413667897-740" prev="i-8934e09413667897-730" who="Q4721670">
            <seg>
              Fru talman! Jag ska kommentera några av de 16 miljökvalitetsmålen.
            </seg>
          </u>
          <u xml:id="i-8934e09413667897-741" prev="i-8934e09413667897-730" who="Q4721670">
            <seg>
              Det första, Begränsad klimatpåverkan, är ett av de fyra mål som
              är svåra att nå. Det är ett globalt problem, och vi är beroende
              av vilka åtgärder som vidtas globalt. Detta är förmodligen den
              viktigaste miljöfrågan av alla. Över 1 000 forskare från över
              100 länder som ingått i FN:s klimatpanel är överens om att växthusgaserna
              påverkar vårt klimat. Aldrig någonsin i någon fråga har forskarna
              varit så överens som i just klimatfrågan.
            </seg>
          </u>
          <u xml:id="i-8934e09413667897-742" prev="i-8934e09413667897-730" who="Q4721670">
            <seg>
              Regeringen kommer snart att lägga fram en särskild proposition
              om klimatpolitiken. Den frågan är så stor att den behöver en egen
              uppmärksamhet i detta sammanhang.
            </seg>
          </u>
          <u xml:id="i-8934e09413667897-743" prev="i-8934e09413667897-730" who="Q4721670">
            <seg>
              Regeringen kommer också att behandla flera av de frågor som tas
              upp i en del av reservationerna. När det gäller reservation 7
              om definitionen av målet Begränsad klimatpåverkan är det ganska
              okontroversiellt att omräkna 550 ppm koldioxidekvivalenter i atmosfären
              till en tvågradig temperaturhöjning. Det innebär sannolikt en
              skärpning av målet. Det går inte av reservationen att framläsa
              på vilken temperaturnivå ni vill lägga er, och därför är det också
              oklart var ni vill att målet ska ligga.
            </seg>
          </u>
          <u xml:id="i-8934e09413667897-744" prev="i-8934e09413667897-730" who="Q4721670">
            <seg>
              Vi kan hittills vara stolta över vår klimatpolitik. Vi har lyckats
              bryta trenden. Vi har minskade utsläpp och samtidigt en växande
              ekonomi. Vi kan i det internationella arbetet peka på att det
              är möjligt, och det är viktigt.
            </seg>
          </u>
          <u xml:id="i-8934e09413667897-745" prev="i-8934e09413667897-730" who="Q4721670">
            <seg>
              Ett annat mål som är svårt att uppnå är Giftfri miljö. Det svåraste
              är att hitta alla de gifter som finns i produkterna som säljs
              på marknaden. Också detta är en i allra högsta grad internationell
              fråga, eftersom gifterna följer med varorna över gränserna.
            </seg>
          </u>
          <u xml:id="i-8934e09413667897-746" prev="i-8934e09413667897-730" who="Q4721670">
            <seg>
              EU:s kemikalielagstiftning Reach spelar naturligtvis en stor
              roll. Den socialdemokratiska uppfattningen är att stärka Reach
              så långt det är möjligt. Vi behöver det instrumentet för att skapa
              en giftfri miljö.
            </seg>
          </u>
          <u xml:id="i-8934e09413667897-747" prev="i-8934e09413667897-730" who="Q4721670">
            <seg>
              Nästa mål, som har en gubbe med sur min i Miljömålsrådets utvärdering,
              är Ingen övergödning. Det är i den marina miljön som det är svårt.
              För mark och vatten ser det betydligt bättre ut, och de delmålen
              är nåbara. Återigen är det länderna kring våra hav som måste komma
              överens om kraftiga utsläppsreduceringar. Det framgick också i
              det miljömålsseminarium som vi i utskottet höll i förra veckan
              att problemen är olika i Östersjön och i Västerhavet. Enligt de
              redovisningar som lämnades är det framför allt fosforutsläppen
              som orsakar övergödningen i Östersjön, medan det är kväveutsläppen
              som är boven i Västerhavet.
            </seg>
          </u>
          <u xml:id="i-8934e09413667897-748" prev="i-8934e09413667897-730" who="Q4721670">
            <seg>
              Den svenska regeringen har varit starkt pådrivande för att förbättra
              den marina miljön, och i går togs ett nytt steg genom en överenskommelse
              mellan Östersjöländerna på Haga slott här i Stockholm.
            </seg>
          </u>
          <u xml:id="i-8934e09413667897-749" prev="i-8934e09413667897-730" who="Q4721670">
            <seg>
              Fru talman! Betänkandet handlar som sagt inte enbart om miljökvalitetsmålen
              och de tre strategierna för att uppnå målen. Motioner från tre
              allmänna motionstider finns samlade i detta stora dokument. Det
              innebär att det knappast finns någon miljöpolitisk fråga som inte
              är berörd i betänkandet. Det har naturligtvis resulterat i många
              reservationer som avspeglar olika intressen. Den borgerliga alliansen
              har lyckats diskutera sig samman i en del reservationer. De flesta
              av dem handlar om delmålsförändringar där partierna vill köra
              över alla som ska vara med i miljöarbetet och besluta över deras
              huvud. När vi sedan kommer till åtgärder för att uppnå målen är
              det sämre med enigheten.
            </seg>
          </u>
          <u xml:id="i-8934e09413667897-750" prev="i-8934e09413667897-730" who="Q4721670">
            <seg>
              Det är förståeligt när man läser de olika partiernas budgetförslag.
              Moderaterna vill minska anslaget för att bevara den biologiska
              mångfalden med nära 1 miljard. Folkpartiet och Moderaterna vill
              minska stödet till de viktiga klimatinvesteringarna med 350 miljoner.
              Centern vill öka dem.
            </seg>
          </u>
          <u xml:id="i-8934e09413667897-751" prev="i-8934e09413667897-730" who="Q4721670">
            <seg>
              Det är lätt att dra slutsatsen att maktalliansen vill skapa en
              glättig fasad, men när man tittar bakom den finns det inga gemensamma
              ambitioner att leva upp till det intryck man vill skapa. Politik
              handlar om att skapa förtroende. Jag finner ingen trovärdighet
              i detta agerande.
            </seg>
          </u>
          <u xml:id="i-8934e09413667897-752" prev="i-8934e09413667897-730" who="Q4721670">
            <seg>
              I reservation 3 föreslår de borgerliga partierna och Miljöpartiet
              att en hållbarhetskommission ska inrättas. Av den uppräkning som
              görs i reservationen kan man dra slutsatsen att denna kommission
              ska sköta det mesta utom utrikespolitiken. Den ska vara fristående.
              Jag hörde i debatten i dag att den ska vara oberoende. Fristående
              från vad? Oberoende av vad? Det framgår inte. Dessutom är det
              bara Folkpartiet som har upptäckt att kommissionen kostar pengar.
              Det är ingen annan som har några pengar i någon budget till någon
              kommission.
            </seg>
          </u>
          <u xml:id="i-8934e09413667897-753" prev="i-8934e09413667897-730" who="Q4721670">
            <seg>
              Efter Nationalkommitténs betänkande om hållbar utveckling har
              det skett en omorganisering på Regeringskansliet så att ett samordningskansli
              för hållbar utveckling har skapats.
            </seg>
          </u>
          <u xml:id="i-8934e09413667897-754" prev="i-8934e09413667897-730" who="Q4721670">
            <seg>
              Till sist, fru talman: Miljöpolitiken är komplicerad. Den spänner
              över alla politikområden och den är långsiktig. Den är ofta inte
              synbar för ögat och den kräver en målmedveten långsiktig behandling.
              Det var därför som jag inledningsvis packade ned helheten i en
              oljetanker.
            </seg>
          </u>
          <u xml:id="i-8934e09413667897-755" prev="i-8934e09413667897-730" who="Q4721670">
            <seg>
              Ett ansvarsfullt miljöarbete är inte att visa handlingskraft
              på en del synliga områden och låta det andra vara. Ett ansvarsfullt
              miljöarbete är att ta ansvar för helheten, låta människorna vara
              delaktiga i processen och fastställa tydliga mål så att alla vet
              vart vi vill komma. Då, fru talman, kan vi inför nästa generation
              konstatera att målen är uppfyllda och att det finns annat än olja
              i tankerns last.
            </seg>
          </u>
          <note>
            Fru talman! Jag yrkar bifall till förslagen i utskottets betänkande
            och avslag på samtliga reservationer.
          </note>
          <note type="speaker">
            Anf. 133 SVERKER THORÉN (fp) replik:
          </note>
          <u xml:id="i-8934e09413667897-756" next="i-8934e09413667897-758" who="Q6209187">
            <seg>
              Fru talman! Alf Eriksson förde själv in oss på ämnet, olja och
              oljehotet. Alf har tillsammans med Folkpartiet och andra partier
              i utskottet tagit initiativ och försökt att ta tag i den här frågan
              under mandatperioden, vilket är mycket bra.
            </seg>
          </u>
          <u xml:id="i-8934e09413667897-757" prev="i-8934e09413667897-756" who="Q6209187">
            <seg>
              Det finns en stor oro runt kusterna, och det är inte bara vanliga
              människor som är oroliga. Även landshövdingar och regioner skriver
              till både regeringen och oss parlamentariker. Besparingarna har
              tidigare under mandatperioder hotat skyddet mot oljeolyckor. Man
              är orolig för vad som ska hända härnäst.
            </seg>
          </u>
          <u xml:id="i-8934e09413667897-758" prev="i-8934e09413667897-756" who="Q6209187">
            <seg>
              Varför kan inte Alf Eriksson stödja ett nytt delmål angående
              olycksrelaterade oljeutsläpp? Det är min första fråga.
            </seg>
          </u>
          <note type="speaker">
            Anf. 134 ALF ERIKSSON (s) replik:
          </note>
          <u xml:id="i-8934e09413667897-759" next="i-8934e09413667897-761" who="Q4721670">
            <seg>
              Fru talman! När jag nu har Sverker Thorén mitt emot mig vill
              jag först säga att vi från vår sida hyser fullt förtroende för
              våra generaldirektörer och våra tjänstemän vid myndigheten. Jag
              tycker nästan att det är en förolämpning att skåpa ut dem på det
              sätt som Sverker Thorén gjorde i sitt anförande.
            </seg>
          </u>
          <u xml:id="i-8934e09413667897-760" prev="i-8934e09413667897-759" who="Q4721670">
            <seg>
              Det finns många synpunkter på att förändra delmål framöver. Men
              det viktigaste är att de får processas, som jag sade i mitt huvudanförande,
              så att alla får vara med och ha synpunkter på dem och slipa dem
              så att de blir så effektiva som möjligt. Det är viktigt att alla
              känner delaktighet i detta.
            </seg>
          </u>
          <u xml:id="i-8934e09413667897-761" prev="i-8934e09413667897-759" who="Q4721670">
            <seg>
              Vi har delmål på väldigt många områden. De allra flesta 99 %
              av dem är inte uppfyllda. Att börja ändra i dessa delmål innan
              de är uppfyllda innebär ju inte att det blir någon skärpt miljöpolitik.
              Det som skärper miljöpolitiken är att man skjuter till resurser
              för att uppnå målen, och det är det som är det väsentliga i det
              korta perspektivet.
            </seg>
          </u>
          <note type="speaker">
            Anf. 135 SVERKER THORÉN (fp) replik:
          </note>
          <u xml:id="i-8934e09413667897-762" next="i-8934e09413667897-764" who="Q6209187">
            <seg>
              Fru talman! Då förutsätter jag att Alf Eriksson i sitt nästa
              inlägg kommer att berätta om den civilproposition och den trafikpolitiska
              proposition som ska dämpa min oro och den oro som finns hos befolkningen
              längs kusten.
            </seg>
          </u>
          <u xml:id="i-8934e09413667897-763" prev="i-8934e09413667897-762" who="Q6209187">
            <seg>
              Min nästa fråga gäller ett annat område som rör miljö och miljömål,
              nämligen skydd av vattendrag som jag nämnde i mitt anförande.
            </seg>
          </u>
          <u xml:id="i-8934e09413667897-764" prev="i-8934e09413667897-762" who="Q6209187">
            <seg>
              Det finns en stor oro i Västerbotten i dag över att det skulle
              finnas en dold agenda när det gäller vattenkraften både hos Vattenfall
              och hos Socialdemokraterna. Kommer de orörda vattendragen att
              fortfarande vara orörda i Socialdemokraternas Sverige? Det har
              skickats brev till miljöministern i frågan, och det förs en stor
              diskussion just nu om den orörda Vojmån i Västerbotten. Hur är
              det med den dolda agendan, Alf Eriksson?
            </seg>
          </u>
          <note type="speaker">
            Anf. 136 ALF ERIKSSON (s) replik:
          </note>
          <u xml:id="i-8934e09413667897-765" next="i-8934e09413667897-766" who="Q4721670">
            <seg>
              Fru talman! Vi kör inte med några dolda agendor. Vi vill diskutera
              frågorna öppet så att alla känner delaktighet i dem.
            </seg>
          </u>
          <u xml:id="i-8934e09413667897-766" prev="i-8934e09413667897-765" who="Q4721670">
            <seg>
              När det gäller orörda vattendrag är det inte aktuellt med någon
              som helst förändring. Det som sker är att man moderniserar de
              vattenkraftverk som redan finns. Det finns rätt mycket ström att
              hämta genom att man byter ut många generatorer från 40- och 50-talen.
            </seg>
          </u>
          <note type="speaker">
            Anf. 137 LARS LINDBLAD (m) replik:
          </note>
          <u xml:id="i-8934e09413667897-767" next="i-8934e09413667897-772" who="Q5954253">
            <seg>
              Fru talman! Det var lite svepande kommentarer kring brist på
              konkretion och sådant som jag tycker var någon form av huvudkritik
              i Alf Erikssons anförande. Det är klart att i viss mån är det
              svårt att komma med konkreta åtgärder i miljömålssammanhang. Det
              handlar ju om att fastställa riktlinjer för vilken väg vi ska
              gå. Ibland gäller det att koppla konkreta åtgärder till detta.
            </seg>
          </u>
          <u xml:id="i-8934e09413667897-768" prev="i-8934e09413667897-767" who="Q5954253">
            <seg>
              Jag tänkte ta upp ett sådant förslag. Det finns konkretioner
              i våra förslag och inte minst i de fempartireservationer som har
              nämnts i debatten. Ett sådant exempel är frågan om miljöcertifiering
              av drivmedel.
            </seg>
          </u>
          <u xml:id="i-8934e09413667897-769" prev="i-8934e09413667897-767" who="Q5954253">
            <seg>
              Jag tror att vi alla är överens om att vi behöver komma framåt
              när det gäller att minska oljeberoendet. Vi kan möjligen ha olika
              syn på hur det ska gå till, men vi vill nog alla ha en utveckling
              som leder till att vi använder mer av alternativa bränslen och
              alternativa tekniker än de som är gängse i dag.
            </seg>
          </u>
          <u xml:id="i-8934e09413667897-770" prev="i-8934e09413667897-767" who="Q5954253">
            <seg>
              Däremot gäller det ju att göra de rätta sakerna när man går över
              till de alternativa drivmedlen. Ett förslag som vi i de fem partierna
              har föreslagit är ju att man kanske bör skilja på alternativa
              bränslen och alternativa bränslen. Alla alternativa bränslen innebär
              ju inte med automatik en bättre miljö.
            </seg>
          </u>
          <u xml:id="i-8934e09413667897-771" prev="i-8934e09413667897-767" who="Q5954253">
            <seg>
              Därför har vi föreslagit att man ska certifiera miljöbränslena.
              I dagens DN Debatt framförs en ganska hård kritik mot etanol.
              Jag tror att det finns ett behov av att man genomlyser hur dessa
              bränslen egentligen ser ut. Vad är bra och vad är dåligt miljömässigt?
              Därför har vi ställt det här kravet.
            </seg>
          </u>
          <u xml:id="i-8934e09413667897-772" prev="i-8934e09413667897-767" who="Q5954253">
            <seg>
              Jag vill fråga Socialdemokraterna varför man inte ställer upp
              på den idén.
            </seg>
          </u>
          <note type="speaker">
            Anf. 138 ALF ERIKSSON (s) replik:
          </note>
          <u xml:id="i-8934e09413667897-773" next="i-8934e09413667897-774" who="Q4721670">
            <seg>
              Fru talman! Det är en ganska okontroversiell fråga. Det är klart
              att man måste ha kunskaper. Men det första man gör när man ska
              ta fram alternativa drivmedel är ju inte att tala om att det drivmedlet
              inte går att använda. Här måste forskningen ha en chans att ta
              fram olika alternativ. Jag förutsätter att vi behöver fler alternativ.
              Vi klarar oss inte med bara ett.
            </seg>
          </u>
          <u xml:id="i-8934e09413667897-774" prev="i-8934e09413667897-773" who="Q4721670">
            <seg>
              Naturligtvis skulle man kunna titta på det här, men vi gör ju
              inte någon sådan analys av de fossila drivmedlen. Vi har inte
              gjort någon livscykelanalys av hur mycket som försvinner i transporter
              och så vidare. Men då måste man också vara beredd att ta konsekvenserna
              av en sådan analys. Det finns väl mycket som pekar på att framställandet
              av etanol ur spannmål inte är det mest effektiva. Gör man en sådan
              här analys kan det ju också innebära att man måste fatta beslut
              som kanske leder till att man bryter en långsiktig trend.
            </seg>
          </u>
          <note type="speaker">
            Anf. 139 LARS LINDBLAD (m) replik:
          </note>
          <u xml:id="i-8934e09413667897-775" next="i-8934e09413667897-778" who="Q5954253">
            <seg>
              Fru talman! Men då är frågan vilken modell som Alf Eriksson väljer.
              I regelverken kring fordon finns det ju en hel del märkligheter,
              till exempel att man kan anse sportbilar vara miljöklassade. Det
              är ganska absurt. Det förs diskussioner om att man ska ha mer
              emissionsstyrda eller mer koldioxidbaserade system.
            </seg>
          </u>
          <u xml:id="i-8934e09413667897-776" prev="i-8934e09413667897-775" who="Q5954253">
            <seg>
              Bara för att det är ett alternativ till de fossila bränslena
              behöver det inte vara så att det är tillräckligt bra för miljön.
            </seg>
          </u>
          <u xml:id="i-8934e09413667897-777" prev="i-8934e09413667897-775" who="Q5954253">
            <seg>
              Man måste ju kunna skilja på de nya bränslen som finns. Man måste
              veta vad man vill göra. Jag tycker att det är oerhört viktigt
              att man får in ett system som mäter skillnaden mellan bättre och
              sämre bränslen, oavsett om det handlar om fossilbränslen och hur
              mycket man släpper ut och vilken teknik man använder. När det
              gäller de alternativa bränslena måste man veta vad som är bra
              bränslen och vad som är dåliga.
            </seg>
          </u>
          <u xml:id="i-8934e09413667897-778" prev="i-8934e09413667897-775" who="Q5954253">
            <seg>
              Den frågan verkar inte regeringspartiet ha något svar på. Det
              är lite bekymmersamt. Frågan är hur vi gör skillnaden när vi väljer
              väg. Vägen framåt kan ju vara fel väg, då gäller det att vända
              och ta rätt väg.
            </seg>
          </u>
          <note type="speaker">
            Anf. 140 ALF ERIKSSON (s) replik:
          </note>
          <u xml:id="i-8934e09413667897-779" next="i-8934e09413667897-781" who="Q4721670">
            <seg>
              Fru talman! Vi kan ju inte ha egna system för något som rör sig
              så mycket över gränserna. Vi måste sträva efter ett gemensamt
              regelverk för Europa på det här området.
            </seg>
          </u>
          <u xml:id="i-8934e09413667897-780" prev="i-8934e09413667897-779" who="Q4721670">
            <seg>
              Man får inte argumentera på ett sådant sätt att ingen vågar satsa
              på forskning och utveckling när det gäller alternativa bränslen.
              I ett inledande skede i forskningen vet man naturligtvis inte
              allt. Det här kan lägga en hämsko på utvecklingen.
            </seg>
          </u>
          <u xml:id="i-8934e09413667897-781" prev="i-8934e09413667897-779" who="Q4721670">
            <seg>
              Låt oss först stimulera till att få fram så många alternativ
              som möjligt. Sedan får vi utvärdera vilka som är bäst av dem och
              vilka som har framtiden för sig. Målet är naturligtvis att vi
              ska ha bränslen som är biologiska och som vi kan ha i ett kretslopp
              för att driva fordon.
            </seg>
          </u>
          <note type="speaker">
            Anf. 141 SVEN GUNNAR PERSSON (kd) replik:
          </note>
          <u xml:id="i-8934e09413667897-782" next="i-8934e09413667897-787" who="Q6043789">
            <seg>
              Herr talman! Jag vill återkomma till en av de saker som jag tog
              upp i mitt anförande, nämligen delmål 8 om inomhusmiljö under
              miljömålet God bebyggd miljö.
            </seg>
          </u>
          <u xml:id="i-8934e09413667897-783" prev="i-8934e09413667897-782" who="Q6043789">
            <seg>
              Där finns det en rad luftiga resonemang om behovet av breddning
              och skärpning av delmålet, men det saknas underlag för att bedöma
              möjligheten att uppnå målet. Utredningar har tillsatts och saker
              och ting ska ses över.
            </seg>
          </u>
          <u xml:id="i-8934e09413667897-784" prev="i-8934e09413667897-782" who="Q6043789">
            <seg>
              Slutsatsen från utskottet är att den nuvarande formuleringen
              bör kvarstå.
            </seg>
          </u>
          <u xml:id="i-8934e09413667897-785" prev="i-8934e09413667897-782" who="Q6043789">
            <seg>
              Allianspartierna har formulerat ett förslag till samlat delmål
              om inomhusmiljöer som rör barns hälsa. Vi föreslår att senast
              2010 ska offentliga lokaler där barn vistas stadigvarande ej orsaka
              kortsiktiga eller långsiktiga negativa hälsoeffekter. Detta gäller
              problem som buller, radon och närvaro av hälsopåverkande kemikalier
              i byggmaterial.
            </seg>
          </u>
          <u xml:id="i-8934e09413667897-786" prev="i-8934e09413667897-782" who="Q6043789">
            <seg>
              Folkhälsoinstitutet, Socialstyrelsen med flera pekar på att många
              barn i förskolan och skolan dagligen utsätts för skadliga bullernivåer
              och luftkvaliteter som vuxna aldrig skulle acceptera enligt arbetsmiljölagarna.
            </seg>
          </u>
          <u xml:id="i-8934e09413667897-787" prev="i-8934e09413667897-782" who="Q6043789">
            <seg>
              Om barnkonventionen och barnperspektivet ska vara vägledande,
              som generationsperspektivet i målsättningarna ger uttryck för,
              vill jag fråga Alf Eriksson: Varför måste barnen vänta på mål
              och åtgärder som skyddar deras hälsa och välbefinnande? Anser
              du att utskottet till det yttersta av vår förmåga säkerställt
              barns utveckling när majoriteten säger att den nuvarande formuleringen
              bör kvarstå?
            </seg>
          </u>
          <note type="speaker">
            Anf. 142 ALF ERIKSSON (s) replik:
          </note>
          <u xml:id="i-8934e09413667897-788" next="i-8934e09413667897-792" who="Q4721670">
            <seg>
              Herr talman! De behöver inte vänta alls på åtgärder. Det blir
              inga åtgärder av att skärpa målen. Utan att kunna detaljerna i
              detta har jag för mig att man inte har uppfyllt de mål som vi
              redan har satt upp. Det är alltså åtgärderna som på kort sikt
              är det viktigaste.
            </seg>
          </u>
          <u xml:id="i-8934e09413667897-789" prev="i-8934e09413667897-788" who="Q4721670">
            <seg>
              Jag ser inte några åtgärder på det här området i alliansens reservationer.
            </seg>
          </u>
          <u xml:id="i-8934e09413667897-790" prev="i-8934e09413667897-788" who="Q4721670">
            <seg>
              Jag har inte någon som helst avog inställning till den i grunden
              positiva idén att skärpa delmålet. Låt detta gå ut på remiss.
              Vid nästa översyn kan vi, vid behov, justera miljömålet på ett
              sätt som alla tycker är bra.
            </seg>
          </u>
          <u xml:id="i-8934e09413667897-791" prev="i-8934e09413667897-788" who="Q4721670">
            <seg>
              Jag vill ställa en fråga till Sven Gunnar Persson. Ni har en
              reservation som talar om att ni ska skärpa partikelmålet. Det
              skulle ju vara väldigt bra. Men det uppstår problem. Ni talar
              om att man skulle få bättre förhållanden om man städade gatorna.
              Ja, det får man. Då kan man uppnå det mål som redan i dag är satt.
              Om man ska gå längre, och dit som ni talar om, måste man sannolikt
              förbjuda dubbdäcken.
            </seg>
          </u>
          <u xml:id="i-8934e09413667897-792" prev="i-8934e09413667897-788" who="Q4721670">
            <seg>
              Då uppstår ett annat problem med trafiksäkerhet, trafikolyckor
              och så vidare. Har ni tagit med det i bedömningen i ert förslag
              om skärpning? Här finns ju en målkonflikt om man blir skadad av
              det ena eller det andra.
            </seg>
          </u>
          <note type="speaker">
            Anf. 143 SVEN GUNNAR PERSSON (kd) replik:
          </note>
          <u xml:id="i-8934e09413667897-793" next="i-8934e09413667897-797" who="Q6043789">
            <seg>
              Herr talman! Alf Eriksson vet ju att det här inte är en proposition
              som man skriver åtgärdsförslag på inom det område som inte vi
              behandlar. Det är ju bostadsutskottet som har hand om boendemiljön
              och inomhusmiljön. Vi sätter miljömål. Vi vill skärpa miljömålet
              när det gäller barnens hälsa för att vi ska kunna följa barnkonventionen
              och barnperspektivet.
            </seg>
          </u>
          <u xml:id="i-8934e09413667897-794" prev="i-8934e09413667897-793" who="Q6043789">
            <seg>
              Flera undersökningar visar att bullret är på en sådan nivå att
              det kan orsaka tinnitus, hörselnedsättningar, trötthet och sömnstörningar
              enligt Folkhälsoinstitutet och Socialstyrelsen.
            </seg>
          </u>
          <u xml:id="i-8934e09413667897-795" prev="i-8934e09413667897-793" who="Q6043789">
            <seg>
              En stor studie bland sjuåringar visar att 13 % har eller har
              haft tinnitus. Socialstyrelsens miljörapport 2005 visar att stora
              andelar barn känner obehag av buller i olika miljöer. Miljömålsrådet
              menar att ett ytterligare delmål som tar fasta på höga ljudnivåer
              för att skydda barn mot hörselskadande buller i offentliga miljöer
              är motiverat.
            </seg>
          </u>
          <u xml:id="i-8934e09413667897-796" prev="i-8934e09413667897-793" who="Q6043789">
            <seg>
              Jag menar att utskottet inte har till det yttersta av vår förmåga
              säkerställt barnens utveckling. Det faller tillbaka på majoriteten
              eftersom man låter nuvarande formulering kvarstå.
            </seg>
          </u>
          <u xml:id="i-8934e09413667897-797" prev="i-8934e09413667897-793" who="Q6043789">
            <seg>
              När det gäller partikeldelmålet menar vi att man kan få till
              åtgärder i Sverige i städerna som gör att partiklarna minskar
              så att vi kan skärpa målet till 2010 från 2015.
            </seg>
          </u>
          <note type="speaker">
            Anf. 144 ALF ERIKSSON (s) replik:
          </note>
          <u xml:id="i-8934e09413667897-798" next="i-8934e09413667897-801" who="Q4721670">
            <seg>
              Herr talman! Vi når inte någon barnkonvention med enbart mål.
              Det absolut snabbaste sättet att uppnå resultat är naturligtvis
              att vidta åtgärder. Det tänker vi göra. Under tiden som vi vidtar
              åtgärder för att förbättra situationen kan vi diskutera ytterligare
              delmål i framtiden. Vi står på barnens sida.
            </seg>
          </u>
          <u xml:id="i-8934e09413667897-799" prev="i-8934e09413667897-798" who="Q4721670">
            <seg>
              När det gäller partiklarna visar de utredningar som gjorts på
              området att vi inte når det skärpta mål som ni pekar på med mindre
              än att vi tar bort dubbdäcken. Då står vi i valsituationen i en
              målkonflikt. Ska vi ta det ena eller det andra?
            </seg>
          </u>
          <u xml:id="i-8934e09413667897-800" prev="i-8934e09413667897-798" who="Q4721670">
            <seg>
              Vi får hoppas att forskningen kommer framåt och att det blir
              möjligt att uppnå både trafiksäkerhet och en låg partikel. Men
              vi är inte där än. Vi vill inte ändra i målet förrän vi är säkra
              på att det kan uppnås.
            </seg>
          </u>
          <u xml:id="i-8934e09413667897-801" prev="i-8934e09413667897-798" who="Q4721670">
            <seg>
              Man ska, som sagt, vara seriös när man fastställer mål.
            </seg>
          </u>
          <note type="speaker">
            Anf. 145 CLAES VÄSTERTEG (c) replik:
          </note>
          <u xml:id="i-8934e09413667897-802" next="i-8934e09413667897-805" who="Q5125017">
            <seg>
              Herr talman! Jag blev lite förvånad när jag lyssnade på Alf Eriksson.
              Han förde på något sätt fram att det är en brist på underifrånperspektiv
              när man har en annan uppfattning än regeringen. Jag får det inte
              att gå ihop. Det kanske blir så när man är i regeringsställning
              att när någon tycker något annat än regeringen är det brist på
              underifrånperspektiv.
            </seg>
          </u>
          <u xml:id="i-8934e09413667897-803" prev="i-8934e09413667897-802" who="Q5125017">
            <seg>
              För mig är det här betänkandet, motionen från Allians för Sverige
              och de 12 reservationer som kan få majoritet i morgon ett exempel
              på demokrati. Det kan väl knappast vara brist på underifrånperspektiv.
            </seg>
          </u>
          <u xml:id="i-8934e09413667897-804" prev="i-8934e09413667897-802" who="Q5125017">
            <seg>
              För att lyfta fram just bristen på underifrånperspektiv i detta
              arbete med miljömålen har vi i vår gemensamma motion lyft fram
              att vi vill ge kommunerna ett större inflytande över exempelvis
              de regionala miljömålen.
            </seg>
          </u>
          <u xml:id="i-8934e09413667897-805" prev="i-8934e09413667897-802" who="Q5125017">
            <seg>
              Vad svarar Alf Eriksson de kommuner, lokala kommunpolitiker eller
              regionpolitiker i Västra Götaland som är frustrerade över att
              de inte kan påverka hur länsstyrelsen utformar de regionala miljömålen?
            </seg>
          </u>
          <note type="speaker">
            Anf. 146 ALF ERIKSSON (s) replik:
          </note>
          <u xml:id="i-8934e09413667897-806" next="i-8934e09413667897-807" who="Q4721670">
            <seg>
              Herr talman! Regeringen kunde ha gjort som alliansen och tagit
              propåerna på dessa tolv områden. Det är ganska okontroversiellt.
              Man skulle ha kunnat genomföra dessa delmålsförändringar. Men
              vi gjorde det inte av ett enda skäl som jag har angett, nämligen
              att det då inte skulle bli någon delaktighet i processen, vilket
              vi upplever som så viktigt. Alla kommer att få möjlighet att yttra
              sig över dessa frågor och lämna synpunkter på dem. Det är det
              som vi menar är så oerhört viktigt eftersom folk då kommer att
              känna att man har varit med om att bygga upp detta och kommer
              att ta ansvar för processen. Det missar ni i alliansen. Underifrånperspektivet
              har ni helt lämnat.
            </seg>
          </u>
          <u xml:id="i-8934e09413667897-807" prev="i-8934e09413667897-806" who="Q4721670">
            <seg>
              Jag ska passa på att ställa en fråga till Claes Västerteg. Jag
              hörde att han i sitt anförande påstod att vi inte har någon klimatstrategi.
              Har Centerpartiet hoppat av det klimatbeslut som vi fattade under
              den förra mandatperioden, nämligen att vi 20082012 ska ha minskat
              våra koldioxidutsläpp med 4 %? Står Centern inte fast vid den
              strategi som vi då lade fast?
            </seg>
          </u>
          <note type="speaker">
            Anf. 147 CLAES VÄSTERTEG (c) replik:
          </note>
          <u xml:id="i-8934e09413667897-808" next="i-8934e09413667897-813" who="Q5125017">
            <seg>
              Herr talman! Jag kan konstatera att Alf Eriksson ställer frågor,
              men han svarar inte på mina frågor.
            </seg>
          </u>
          <u xml:id="i-8934e09413667897-809" prev="i-8934e09413667897-808" who="Q5125017">
            <seg>
              Vi har givetvis inte bara stuckit upp fingret när vi har formulerat
              våra mål och trott att vi kan förändra den nivån. Det är klart
              att det finns en underbyggnad av de förslag som vi för fram. Dessa
              förslag har vi fått från andra människor som har lyft fram dem
              eller forskat och utvecklat dem.
            </seg>
          </u>
          <u xml:id="i-8934e09413667897-810" prev="i-8934e09413667897-808" who="Q5125017">
            <seg>
              Det är inte brist på ett underifrånperspektiv bara därför att
              man har en annan uppfattning än regeringen.
            </seg>
          </u>
          <u xml:id="i-8934e09413667897-811" prev="i-8934e09413667897-808" who="Q5125017">
            <seg>
              Återigen vill jag fråga: Vad svarar Alf Eriksson de kommunpolitiker,
              de som är aktiva på lokal nivå och de regionpolitiker i Västra
              Götaland som är frustrerade över att man inte kan påverka statens
              förlängda arm länsstyrelsen vid utformningen av de regionala miljömålen?
            </seg>
          </u>
          <u xml:id="i-8934e09413667897-812" prev="i-8934e09413667897-808" who="Q5125017">
            <seg>
              Jag möter dessa människor. Det kanske inte Alf Eriksson ska göra.
            </seg>
          </u>
          <u xml:id="i-8934e09413667897-813" prev="i-8934e09413667897-808" who="Q5125017">
            <seg>
              Eftersom jag ska svara på Alf Erikssons fråga, vill jag avslutningsvis
              säga att jag snubblar lite på orden. Jag tycker inte att vi har
              en aktuell klimatstrategi, och vi ser utvecklingen av klimatproblematiken.
              Enligt många visar det sig att de 550 ppm som Alf Eriksson talade
              om i sitt anförande inte räcker för att nå en tvågradig ökning.
              Vi kanske måste ned på 450 ppm. Jag menar alltså att vi inte har
              en aktuell klimatstrategi, och vi riskerar att förlora möjligheten
              att ta på oss ledartröjan i det internationella arbetet på grund
              av regeringens senfärdighet.
            </seg>
          </u>
          <note type="speaker">
            Anf. 148 ALF ERIKSSON (s) replik:
          </note>
          <u xml:id="i-8934e09413667897-814" next="i-8934e09413667897-815" who="Q4721670">
            <seg>
              Herr talman! Om det inte är helt galet med mina matematiska kunskaper
              måste man nå 550 ppm innan man når 450 ppm om man ska minska någonting.
            </seg>
          </u>
          <u xml:id="i-8934e09413667897-815" prev="i-8934e09413667897-814" who="Q4721670">
            <seg>
              När det gäller delaktigheten i Västra Götaland kan jag inte svara
              för vad man gör ute i olika regioner och länsstyrelser. Men det
              kan hända att Claes Västertegs och mina partikamrater kan påverka
              det här. Tankarna härifrån i det beslut som riksdagen tidigare
              har fattat är naturligtvis att så många som möjligt ska känna
              delaktighet i denna process. Och jag hoppas att man handskas med
              frågan på det sättet ute bland våra olika myndigheter.
            </seg>
          </u>
          <note type="speaker">
            Anf. 149 Statsrådet LENA SOMMESTAD (s):
          </note>
          <u xml:id="i-8934e09413667897-816" next="i-8934e09413667897-856" who="Q537342">
            <seg>
              Herr talman! När det gäller vår miljö finns det ingen individuell
              framtid, varken för människor eller för nationer. Framtiden är
              gemensam. I gemenskap måste vi dela den. Tillsammans måste vi
              skapa den.
            </seg>
          </u>
          <note>
            Med dessa ord sammanfattade Olof Palme sitt budskap till världen
            vid FN:s första miljökonferens i Stockholm 1972.
          </note>
          <u xml:id="i-8934e09413667897-817" prev="i-8934e09413667897-816" who="Q537342">
            <seg>
              Miljöpolitik handlar om solidaritet och långsiktigt ansvar. Det
              är ingen slump att så många socialdemokrater har gjort stora insatser
              för att utveckla miljöpolitiken här hemma, i Europa och globalt.
              Jag tänker på Gro Harlem Brundtland, Birgitta Dahl, Anna Lindh,
              Kjell Larsson och Margot Wallström. De har visat att en stark
              miljöpolitik måste förenas med en stark tro på demokrati och social
              rättvisa.
            </seg>
          </u>
          <u xml:id="i-8934e09413667897-818" prev="i-8934e09413667897-816" who="Q537342">
            <seg>
              I dag ska jag tala om propositionen Svenska m iljömål ett gemensamt
              uppdrag .
            </seg>
          </u>
          <u xml:id="i-8934e09413667897-819" prev="i-8934e09413667897-816" who="Q537342">
            <seg>
              Miljömålen är grunden för vår miljöpolitik. Vi har i dag 15 miljömål
              med den övergripande ambitionen att till nästa generation lämna
              över ett samhälle där de stora miljöproblemen är lösta.
            </seg>
          </u>
          <u xml:id="i-8934e09413667897-820" prev="i-8934e09413667897-816" who="Q537342">
            <seg>
              I den proposition som vi diskuterar i dag föreslår regeringen
              ett sextonde miljökvalitetsmål Ett rikt växt- och djurliv. Vi
              utvärderar miljömålen och presenterar också åtgärdsstrategier
              som visar hur vi ska nå de uppställda målen.
            </seg>
          </u>
          <u xml:id="i-8934e09413667897-821" prev="i-8934e09413667897-816" who="Q537342">
            <seg>
              I Sverige är miljömålen i dag en gemensam plattform för miljöarbetet
              i myndigheter, i kommuner och i ökad utsträckning också i företagen.
              Miljömålen utgör också en viktig grund för Sveriges agerande i
              det europeiska och internationella miljösamarbetet.
            </seg>
          </u>
          <u xml:id="i-8934e09413667897-822" prev="i-8934e09413667897-816" who="Q537342">
            <seg>
              Vi har haft stora framgångar med miljöpolitiken under de senaste
              årtiondena. Försurningen har minskat, och övergödningen har avtagit.
              Ohälsa relaterad till miljön på grund av luftföroreningar har
              minskat i Sverige.
            </seg>
          </u>
          <u xml:id="i-8934e09413667897-823" prev="i-8934e09413667897-816" who="Q537342">
            <seg>
              Genom skärpta krav på utsläpp från industrier, förbränningsanläggningar
              och trafik har utsläppen av svaveldioxider, kväveoxider, fosforföreningar
              liksom nedfallet av tungmetaller som kvicksilver, bly och kadmium
              minskat avsevärt. Vår politik har varit, och är, framgångsrik.
            </seg>
          </u>
          <u xml:id="i-8934e09413667897-824" prev="i-8934e09413667897-816" who="Q537342">
            <seg>
              Sveriges miljöpolitik får även beröm utifrån, bland annat av
              OECD. Inte minst miljömålsarbetet uppmärksammas.
            </seg>
          </u>
          <u xml:id="i-8934e09413667897-825" prev="i-8934e09413667897-816" who="Q537342">
            <seg>
              Genom miljökvalitetsmålen har det svenska miljöpolitiska arbetet
              fått en systematik och långsiktighet som är unik i internationell
              jämförelse.
            </seg>
          </u>
          <u xml:id="i-8934e09413667897-826" prev="i-8934e09413667897-816" who="Q537342">
            <seg>
              Sverige har också under de senaste tio åren varit internationellt
              ledande i utvecklingen av en politik för innovativa ekonomiska
              styrinstrument i miljöpolitiken. Vi har genomfört en grön skatteväxling
              som imponerar på omvärlden.
            </seg>
          </u>
          <u xml:id="i-8934e09413667897-827" prev="i-8934e09413667897-816" who="Q537342">
            <seg>
              Vi kan visa för klentrogna i andra länder att det går att bryta
              sambandet mellan ekonomisk tillväxt och miljöförstöring. Som ett
              av få länder i världen har Sverige redan lyckats minska utsläppen
              av växthusgaser med närmare 3 % samtidigt som vår bnp har ökat
              med 28 % sedan 1990.
            </seg>
          </u>
          <u xml:id="i-8934e09413667897-828" prev="i-8934e09413667897-816" who="Q537342">
            <seg>
              Det klagas från de borgerliga partierna på att det är för mycket
              ord och för lite verkstad. Vi har mycket verkstad. Vi har resultat.
              Det är det som är styrkan i vår politik.
            </seg>
          </u>
          <u xml:id="i-8934e09413667897-829" prev="i-8934e09413667897-816" who="Q537342">
            <seg>
              Vi har genomfört en unik satsning på statligt stöd till miljöinvesteringsprogram
              i landets kommuner som bidragit till en ekologisk modernisering
              av Sverige. Och vi skördar nu framgångar med våra klimatinvesteringsprogram.
              Just nu utvecklas runtom i våra kommuner på bred front naturvårdsprogram
              med stöd av statlig finansiering.
            </seg>
          </u>
          <u xml:id="i-8934e09413667897-830" prev="i-8934e09413667897-816" who="Q537342">
            <seg>
              Vi har uträttat mycket, men mycket återstår också att göra.
            </seg>
          </u>
          <u xml:id="i-8934e09413667897-831" prev="i-8934e09413667897-816" who="Q537342">
            <seg>
              Med propositionen S venska miljömål ett gemensamt uppdrag slår
              regeringen fast att ett fortsatt framgångsrikt miljöarbete bygger
              på tre pelare:
            </seg>
          </u>
          <u xml:id="i-8934e09413667897-832" prev="i-8934e09413667897-816" who="Q537342">
            <seg>
              För det första handlar det om samarbete. Miljömålen är ett gemensamt
              uppdrag för alla aktörer i samhället.
            </seg>
          </u>
          <u xml:id="i-8934e09413667897-833" prev="i-8934e09413667897-816" who="Q537342">
            <seg>
              För det andra handlar det om effektiva åtgärdsstrategier. Regeringen
              lägger fram tre strategier för hur vi ska uppnå miljömålen.
            </seg>
          </u>
          <u xml:id="i-8934e09413667897-834" prev="i-8934e09413667897-816" who="Q537342">
            <seg>
              För det tredje handlar det om internationellt engagemang i EU
              och globalt. Särskilt arbetet i EU är avgörande för hur vi ska
              lyckas på miljöområdet.
            </seg>
          </u>
          <u xml:id="i-8934e09413667897-835" prev="i-8934e09413667897-816" who="Q537342">
            <seg>
              Samarbete är grunden. Många aktörer bidrar på ett seriöst och
              aktivt sätt till att nå miljömålen miljörörelsen, bildningsförbund
              och många andra. Några aktörer har nyckelroller. Dit hör kommunerna,
              näringslivet, länsstyrelserna och sektorsmyndigheterna. Jag vill
              särskilt betona kommunernas viktiga roll.
            </seg>
          </u>
          <u xml:id="i-8934e09413667897-836" prev="i-8934e09413667897-816" who="Q537342">
            <seg>
              Majoriteten av miljöarbetet sker lokalt. Därför lägger vi stor
              vikt vid att utveckla samarbetet när det gäller miljömålen.
            </seg>
          </u>
          <u xml:id="i-8934e09413667897-837" prev="i-8934e09413667897-816" who="Q537342">
            <seg>
              Jag möter ett stort intresse och engagemang och inte alls den
              kritik som Claes Västerteg talar om.
            </seg>
          </u>
          <u xml:id="i-8934e09413667897-838" prev="i-8934e09413667897-816" who="Q537342">
            <seg>
              De tre åtgärdsstrategierna handlar om effektivare energianvändning
              och transporter, om giftfria och resurssnåla kretslopp och om
              hushållning med mark, vatten och bebyggd miljö.
            </seg>
          </u>
          <u xml:id="i-8934e09413667897-839" prev="i-8934e09413667897-816" who="Q537342">
            <seg>
              Sammantaget rymmer vår proposition ett mycket stort antal åtgärder.
              Låt mig nämna några:
            </seg>
          </u>
          <u xml:id="i-8934e09413667897-840" prev="i-8934e09413667897-816" who="Q537342">
            <seg>
              När det gäller det internationella arbetet ligger betoningen
              framför allt på EU. De återstående och allvarliga miljöproblem
              som vi brottas med i Sverige delar vi med det övriga Europa. Regeringen
              är fast besluten att vidta de åtgärder och att göra de insatser
              som krävs för att hantera miljöproblemen på nationell nivå. Men
              för att klara de svåra och gränsöverskridande miljöproblemen är
              EU den viktigaste beslutsarenan. Under de kommande åren kommer
              vi därför att fortsatt ägna stor kraft åt att tillsammans med
              andra progressiva politiska krafter i EU utveckla och skärpa EU:s
              miljöpolitik. Det är tillsammans, i ett gemensamt arbete, som
              vi kan skapa en bättre miljö och folkhälsa.
            </seg>
          </u>
          <note>
            Regeringen kommer också fortsatt att delta aktivt i annat miljöpolitiskt
            samarbete i närområdet till exempel genom Nordiska rådet, Barentsrådet,
            Helcom, Arktiska rådet och Östersjöstaternas råd samt internationellt
            inom FN:s organ och inom ramen för de olika miljökonventionerna.
          </note>
          <u xml:id="i-8934e09413667897-841" prev="i-8934e09413667897-816" who="Q537342">
            <seg>
              Jag är stolt över att Sverige i många miljöpolitiska sammanhang
              har en ledande roll. Vi har redan ledartröjan på. Det gäller till
              exempel arbetet mot klimatförändringar och det internationella
              kemikaliesamarbetet:
            </seg>
          </u>
          <u xml:id="i-8934e09413667897-842" prev="i-8934e09413667897-816" who="Q537342">
            <seg>
              När det gäller vår miljö finns det ingen individuell framtid,
              varken för människor eller för nationer. Framtiden är gemensam.
              I gemenskap måste vi dela den. Tillsammans måste vi skapa den.
            </seg>
          </u>
          <u xml:id="i-8934e09413667897-843" prev="i-8934e09413667897-816" who="Q537342">
            <seg>
              Herr talman! De borgerliga partierna försöker tappert ge en bild
              av att de har en gemensam miljöpolitik. Men det höga tonläget
              står knappast i proportion till de resultat som här visas. Det
              är inte bara så att enigheten i den motion som lagts fram begränsas
              till ett antal ganska små frågor, i huvudsak procedurfrågor. När
              man inte har så mycket att säga kan man ju till exempel kasta
              sig in i en diskussion om att vi lägger fram en särskild klimatproposition.
              Det tycker jag är alldeles riktigt att vi gör.
            </seg>
          </u>
          <u xml:id="i-8934e09413667897-844" prev="i-8934e09413667897-816" who="Q537342">
            <seg>
              Varje närmare granskning visar också att när det verkligen gäller,
              som när budgetmotionerna här presenteras, är enighet och gemensamma
              ambitioner i miljöpolitiken inte intressanta för de borgerliga
              partierna. Lars Lindblads försök att skyla över detta faktum tycker
              jag inte räckte särskilt långt. Jag tror inte att det var en slump
              att miljön glömdes bort när alliansen först presenterade sin politik.
              Jag tycker att det var ett ganska tydligt uttryck för var miljön
              finns i alliansens politik.
            </seg>
          </u>
          <u xml:id="i-8934e09413667897-845" prev="i-8934e09413667897-816" who="Q537342">
            <seg>
              När det verkligen handlar om att våga ta beslut om åtgärder som
              minskar miljöpåverkan tvekar de borgerliga. Moderaterna och Kristdemokraterna
              vill sänka bensin- och dieselskatterna. Moderaterna vill även
              slopa skatten på bekämpningsmedel. Klimatinvesteringsprogrammen
              vill moderater och folkpartister helt slopa. Och vad blir det
              av den gröna skatteväxlingen, som imponerar så mycket på omvärlden,
              om de borgerliga skulle ta över politiken?
            </seg>
          </u>
          <u xml:id="i-8934e09413667897-846" prev="i-8934e09413667897-816" who="Q537342">
            <seg>
              Sverker Thorén gör en historisk exposé för att visa att liberalerna
              har varit ett progressivt naturvårdsparti. Då är det kanske värt
              att, vid en historisk tillbakablick, påminna om att högern inte
              var någon bra part i rösträttsfrågan. Inte heller i miljöpolitiken
              har de någonsin varit en bra part. Jag kan bara beklaga att Sverker
              Thorén har så stora förhoppningar när det gäller detta. Historien
              lär oss någonting annat.
            </seg>
          </u>
          <u xml:id="i-8934e09413667897-847" prev="i-8934e09413667897-816" who="Q537342">
            <seg>
              I försöken att måla upp en alternativ gemensam politik slår borgerligheten
              in öppna dörrar. Man målar upp bilden av en centraliserad regeldominerad
              svensk miljöpolitik och förordar mer av underifrånperspektiv,
              ekonomiska styrmedel och öppenhet för olika tekniska lösningar.
            </seg>
          </u>
          <u xml:id="i-8934e09413667897-848" prev="i-8934e09413667897-816" who="Q537342">
            <seg>
              Var och en som har granskat svensk miljöpolitik närmare i sömmarna
              vet att den uppmärksammas världen över just därför att vi har
              nått så långt när det gäller lokal förankring, marknadsbaserade
              ekonomiska styrmedel och flexibilitet. Det är människorna i kommuner,
              i företag, i miljöorganisationer och i föreningar som bär upp
              miljöpolitiken.
            </seg>
          </u>
          <u xml:id="i-8934e09413667897-849" prev="i-8934e09413667897-816" who="Q537342">
            <seg>
              Det kan finnas skäl att påminna om att svenska kommuner har en
              i ett internationellt perspektiv unikt stark ställning till exempel
              när det gäller miljötillsyn och miljörådgivning. Kommunerna styr
              också samhällsplaneringen, som är ett avgörande instrument i miljöarbetet.
            </seg>
          </u>
          <u xml:id="i-8934e09413667897-850" prev="i-8934e09413667897-816" who="Q537342">
            <seg>
              I dag pågår ett intensivt strategiskt arbete i många kommuner
              med miljömålen som bas. När jag reser runt i landet möter jag
              överallt engagerade medborgare, politiker och företagare som bygger
              miljöpolitiken underifrån. Det är något som bär mig och som ger
              mig stor inspiration i mitt arbete på nationell nivå.
            </seg>
          </u>
          <u xml:id="i-8934e09413667897-851" prev="i-8934e09413667897-816" who="Q537342">
            <seg>
              Svenska företagare utmärker sig också i ett internationellt perspektiv.
              OECD:s granskning av svensk miljöpolitik för ett år sedan visar
              att Sverige har flest miljöcertifierade företag i relation till
              bnp i världen.
            </seg>
          </u>
          <u xml:id="i-8934e09413667897-852" prev="i-8934e09413667897-816" who="Q537342">
            <seg>
              När vi i dag diskuterar just miljömålen vill jag gärna peka på
              att den stora poängen med miljömålen är just de möjligheter som
              de öppnar när det gäller initiativ och påverkan underifrån, inom
              ramen för en samstämmig nationell miljöpolitik.
            </seg>
          </u>
          <u xml:id="i-8934e09413667897-853" prev="i-8934e09413667897-816" who="Q537342">
            <seg>
              Regering och riksdag sätter upp mål och sätter ramar via lagstiftning
              och ekonomiska styrmedel. Myndigheter, länsstyrelser, kommuner
              och företag arbetar med målen som riktlinje, men med stor frihet
              i utformningen av styrmedel och åtgärder.
            </seg>
          </u>
          <u xml:id="i-8934e09413667897-854" prev="i-8934e09413667897-816" who="Q537342">
            <seg>
              Herr talman! Jag har svårt att förstå den kritik mot vår miljöpolitik
              som jag i dag hör från borgerligt håll. Vi har alltid skäl att
              bli bättre, men talet om systemfel klingar verkligen tomt. Sverige
              ligger i frontlinjen både i miljöarbetet och i arbetet för en
              hållbar utveckling. Försöken att svartmåla kan inte ändra på den
              saken. Vi driver en sammanhållen politik med ambitiösa mål på
              miljöområdet som skapar en god jordmån för tillväxt och välfärd.
            </seg>
          </u>
          <u xml:id="i-8934e09413667897-855" prev="i-8934e09413667897-816" who="Q537342">
            <seg>
              Kraften i en miljödriven tillväxt bär oss. Den bär oss redan,
              och bär oss långt. Höga krav på till exempel luftkvalitet och
              vattenrening har gjort våra företag världsledande inom miljöteknik.
              Förra året ökade miljöteknikexporten med 15 %.
            </seg>
          </u>
          <u xml:id="i-8934e09413667897-856" prev="i-8934e09413667897-816" who="Q537342">
            <seg>
              Jag är stolt över att vi för en miljöpolitik som skapar välfärd,
              utveckling och jobb i hela Sverige. Det är en tydlig och ambitiös
              miljöpolitik som leder oss mot det mål vi har: att lösa de stora
              miljöproblemen i samhället inom en generation.
            </seg>
          </u>
          <note type="speaker">
            Anf. 150 SVERKER THORÉN (fp) replik:
          </note>
          <u xml:id="i-8934e09413667897-857" next="i-8934e09413667897-859" who="Q6209187">
            <seg>
              Herr talman! Visst har vi kommit långt, och visst delar vi synen
              på miljömålsstrukturen. Jag kom in på det i mitt anförande, vilket
              jag hoppas att miljöministern observerade.
            </seg>
          </u>
          <u xml:id="i-8934e09413667897-858" prev="i-8934e09413667897-857" who="Q6209187">
            <seg>
              Ganska små frågor, procedurfrågor, talar miljöministern om efter
              det att vi tagit upp den allvarliga kritik som Riksrevisionsverket
              har visat och pekat på både rapportering och uppföljning och på
              hur vi hanterar miljömålsarbetet. Detta kom i våras.
            </seg>
          </u>
          <u xml:id="i-8934e09413667897-859" prev="i-8934e09413667897-857" who="Q6209187">
            <seg>
              Jag försökte på Miljömålsrådets seminarium förra veckan få tydliga
              signaler om hur man tänkt gå till väga från regeringens sida,
              om vilka signaler som kommit och om hur vi ska komma till rätta
              med detta arbete för att komma vidare. Jag skulle mycket gärna
              vilja höra miljöministerns synpunkter på kritiken. Är den på något
              sätt berättigad, och vad avser man att göra?
            </seg>
          </u>
          <note type="speaker">
            Anf. 151 Statsrådet LENA SOMMESTAD (s) replik:
          </note>
          <u xml:id="i-8934e09413667897-860" next="i-8934e09413667897-861" who="Q537342">
            <seg>
              Herr talman! Vi har gjort klart, även här i riksdagen, att vi
              tycker att det är viktiga synpunkter som har förts fram. Det har
              jag också fört fram när jag har fått frågor om detta i medierna.
              I den här propositionen ger vi klart besked om att vi kommer att
              fortsätta arbeta med detta.
            </seg>
          </u>
          <u xml:id="i-8934e09413667897-861" prev="i-8934e09413667897-860" who="Q537342">
            <seg>
              Riksrevisionen har lämnat dessa synpunkter. Hade inte Riksrevisionen
              gjort det skulle vi på andra sätt ha utvärderat vår verksamhet.
              Så måste vi arbeta. Självklart tar vi dessa frågor på allvar.
            </seg>
          </u>
          <note type="speaker">
            Anf. 152 SVERKER THORÉN (fp) replik:
          </note>
          <u xml:id="i-8934e09413667897-862" who="Q6209187">
            <seg>
              Herr talman! Min nästa fråga handlar om de frågor jag ställde
              med anledning av målet Hav i balans och de skärpningar som vi
              har föreslagit där. Det gäller Östersjömötet i går. Vilka initiativ
              togs för att vi ska få de ytterligare effektiva skyddsåtgärder
              som vi diskuterade här i förra veckan? På vilket sätt tog miljöministern
              upp den frågan, och hur avser man att fortsättningsvis driva den
              så att folket runt vår kust kan känna sig säkra?
            </seg>
          </u>
          <note type="speaker">
            Anf. 153 Statsrådet LENA SOMMESTAD (s) replik:
          </note>
          <u xml:id="i-8934e09413667897-863" next="i-8934e09413667897-864" who="Q537342">
            <seg>
              Herr talman! Jag har diskuterat den här frågan med Sverker Thorén
              många gånger här i kammaren. Ibland kan jag nästan tycka att det
              är en brist på realism att gång på gång upprepa samma fråga. Sverker
              Thorén vet ju att vi arbetar med detta.
            </seg>
          </u>
          <u xml:id="i-8934e09413667897-864" prev="i-8934e09413667897-863" who="Q537342">
            <seg>
              Självklart har vi i går tagit upp detta. Det finns också med
              i våra slutsatser. Vi är eniga om att vi måste fortsätta jobba
              både med förebyggande åtgärder, det vill säga den typ av åtgärder
              som vi nu har lagt i PSSA, och med räddningsåtgärder, med förstärkt
              räddningskapacitet. Arbetet med PSSA och ytterligare åtgärder
              kommer fortsatt att bedrivas inom ramen för IMO. Vi har sagt att
              vi ska gå så långt vi kan med ytterligare åtgärder, till exempel
              för att föra all trafik söder om Hoburgs bank, vilket jag tycker
              vore önskvärt.
            </seg>
          </u>
          <note type="speaker">
            Anf. 154 SVEN GUNNAR PERSSON (kd) replik:
          </note>
          <u xml:id="i-8934e09413667897-865" next="i-8934e09413667897-868" who="Q6043789">
            <seg>
              Herr talman! Vi har här i dag en allians som är konstruktiv och
              har skrivit en omfattande motion, som står bakom väldigt många
              av miljömålen, inriktningarna och delmålen och som ger konstruktiva
              bidrag för att skärpa och föra vidare. Så möter vi en gnällig
              och polemisk miljöminister som kan och vet allt och inte behöver
              lyssna på någon annan, i synnerhet inte någon från alliansen.
              Det är en lite ovanlig bild. Miljöministern brukar ha en konstruktiv
              ton.
            </seg>
          </u>
          <u xml:id="i-8934e09413667897-866" prev="i-8934e09413667897-865" who="Q6043789">
            <seg>
              Miljömålsrådets årliga uppföljning, som heter För barnens skull
              , säger att de nuvarande delmålen för kväveoxid och marknära ozon
              är ett steg i rätt riktning, men det kommer inte att ge alla barn
              ett fullgott skydd mot luftföroreningar. Man pekar på vikten av
              att delmål om partiklar kommer och att detta mål blir tillräckligt
              skarpt. Delmålet har kommit.
            </seg>
          </u>
          <u xml:id="i-8934e09413667897-867" prev="i-8934e09413667897-865" who="Q6043789">
            <seg>
              Folkhälsoinstitutets så kallade Bamsestudie visar att av 4 000
              undersökta Stockholmsbarn hade 40 % av alla fyraåringar astma
              eller allergi. Vi vet att dessa besvär kontinuerligt ökar i stora
              delar av landet. Studier av marknära ozon visar också att en sänkning
              av halterna skulle minska sjukdomar och förtida dödsfall. Samma
              sak gäller för studier om partiklar, som ministern hänvisade till.
              Allianspartierna, delvis tillsammans med Miljöpartiet, vill till
              skillnad mot regeringen skärpa delmålet för marknära ozon och
              utsläpp av kväveoxider samt tidigarelägga delmålet som rör partiklar.
            </seg>
          </u>
          <u xml:id="i-8934e09413667897-868" prev="i-8934e09413667897-865" who="Q6043789">
            <seg>
              Jag vill fråga miljöministern varför hon anser att barnen bör
              kunna vänta på att få ett bättre skydd mot de luftföroreningar
              som, enligt så många rapporter, orsakar astma, allergier och förkortar
              livslängden. Har regeringen till det yttersta av sin förmåga säkerställt
              barnens utveckling?
            </seg>
          </u>
          <note type="speaker">
            Anf. 155 Statsrådet LENA SOMMESTAD (s) replik:
          </note>
          <u xml:id="i-8934e09413667897-869" next="i-8934e09413667897-872" who="Q537342">
            <seg>
              Herr talman! Låt mig först säga att jag tror att de borgerliga
              partierna i den mån de formulerar alternativ också får vara beredda
              på att få mothugg. Jag tycker att det var en ganska stark svartmålning
              av världens i stort sett framgångsrikaste miljöpolitik som vi
              hörde här. Då får man också svar på tal.
            </seg>
          </u>
          <u xml:id="i-8934e09413667897-870" prev="i-8934e09413667897-869" who="Q537342">
            <seg>
              I fråga om de här målen har vi ingen annan uppfattning än Kristdemokraterna
              och de övriga borgerliga partierna när det gäller vikten av luftkvalitet.
              Tvärtom. Vi driver de här frågorna mycket hårt.
            </seg>
          </u>
          <u xml:id="i-8934e09413667897-871" prev="i-8934e09413667897-869" who="Q537342">
            <seg>
              Vi har lagt målen på den nivå som vi tror är rimlig att uppnå,
              också i relation till hur omvärlden ser ut. Jag kommer inom kort
              att fara ned till Bryssel för att diskutera EU:s luftstrategi.
              Den svenska socialdemokratiska regeringen är såvitt jag i dag
              vet den enda som kommer att driva krav på högre och starkare krav
              i den strategin. Vi kommer att gå vidare, och vi kommer självklart
              att ta till oss detta och arbeta vidare. Vår ambition är att målen
              ska vara så starka som möjligt.
            </seg>
          </u>
          <u xml:id="i-8934e09413667897-872" prev="i-8934e09413667897-869" who="Q537342">
            <seg>
              Partiklar är en av de svåraste frågorna vi har. Alf Eriksson
              var inne på detta. Det kan kräva åtgärder mot till exempel dubbdäck.
              En av de viktigaste åtgärderna just nu är att vi i Stockholm,
              där partikelproblemen kanske är svårast i hela landet, kommer
              att införa trängselavgifter, som kommer att minska trafiken i
              Stockholm. Min fråga är om de borgerliga partierna är beredda
              att ta till även den typen av åtgärder för att få en bättre miljö
              inne i storstäderna?
            </seg>
          </u>
          <note type="speaker">
            Anf. 156 SVEN GUNNAR PERSSON (kd) replik:
          </note>
          <u xml:id="i-8934e09413667897-873" next="i-8934e09413667897-876" who="Q6043789">
            <seg>
              Herr talman! Vår hållning när det gäller trängselavgifter är
              tydlig: Det ska vara upp till varje kommun att själv besluta om
              sådana. Det ska inte tvingas på dem uppifrån.
            </seg>
          </u>
          <u xml:id="i-8934e09413667897-874" prev="i-8934e09413667897-873" who="Q6043789">
            <seg>
              Jag har inte deltagit i någon svartmålning av regeringens miljöpolitik.
              Jag har tvärtom stött ambitionerna när det gäller Reach. Jag tycker
              att regeringen gör ett bra arbete på Europanivå och till stora
              delar även i Sverige. Vårt budgetförslag skiljer sig till stora
              delar inte så mycket från de miljösatsningar som görs av regeringen.
              Vi vill skärpa och lägga till lite grann när det gäller bland
              annat klimatinvesteringar och sanering.
            </seg>
          </u>
          <u xml:id="i-8934e09413667897-875" prev="i-8934e09413667897-873" who="Q6043789">
            <seg>
              Men i dessa frågor, där vi har förpliktat oss att ha barnens
              bästa för ögonen och göra det yttersta i vår förmåga för att säkerställa
              barnens utveckling, tycker jag att man ska våga ta en tydlig diskussion.
              Finns det en snabbare väg att gå när det gäller partikelproblemen,
              det marknära ozonet och kväveoxiden? Det handlar om att säkerställa
              en bättre luft för att minska astma och allergier hos barn, liksom
              hjärt-kärlsjukdomar som de kan få när de blir äldre och förkortad
              livslängd? Då måste man våga ta diskussionen om vinterdäck och
              trafiksäkerhet. Vad finns det för alternativ till dubbdäck? Vad
              innebär fartanpassning? Det handlar också om utbildning i ansvar,
              hänsyn och trafiksäkerhet.
            </seg>
          </u>
          <u xml:id="i-8934e09413667897-876" prev="i-8934e09413667897-873" who="Q6043789">
            <seg>
              Jag skulle önska att regeringen gick snabbare fram, i enlighet
              med alliansens förslag, när det gäller målet om partiklar.
            </seg>
          </u>
          <note type="speaker">
            Anf. 157 Statsrådet LENA SOMMESTAD (s) replik:
          </note>
          <u xml:id="i-8934e09413667897-877" next="i-8934e09413667897-881" who="Q537342">
            <seg>
              Herr talman! Det är bra att Sven Gunnar Persson understryker
              enigheten. Visst stämmer det att det finns en stor enighet om
              huvudlinjerna i miljöpolitiken. Det tycker jag är utmärkt.
            </seg>
          </u>
          <u xml:id="i-8934e09413667897-878" prev="i-8934e09413667897-877" who="Q537342">
            <seg>
              Jag håller med Sven Gunnar Persson om att det här är oerhört
              svåra och angelägna problem. Det här är en av de frågor som jag
              själv tycker är mest skakande att inse hur dålig luft vi har,
              inte bara i Stockholm utan i en lång rad andra städer. Vi jobbar
              väldigt hårt med dessa frågor.
            </seg>
          </u>
          <u xml:id="i-8934e09413667897-879" prev="i-8934e09413667897-877" who="Q537342">
            <seg>
              Precis som Alf Eriksson sade finns det många sätt att gå till
              väga utöver att sätta upp mål. Jag vill understryka att vi, även
              om vi inte har skärpt målen på det sätt som föreslås, arbetar
              mycket hårt med dessa frågor. Till exempel har vi jobbat med åtgärdsprogrammen
              för att se till att det finns sådana i städerna. På byggsidan
              har vi jobbat med inomhusproblem och luftventilation, där vi har
              lagt fram förslag. Vi har arbetat med radon, fukt och mögel och
              en rad andra problem. Det arbetet fortsätter under statsrådet
              Mona Sahlin. Jag hoppas att vi ska kunna komma längre där.
            </seg>
          </u>
          <u xml:id="i-8934e09413667897-880" prev="i-8934e09413667897-877" who="Q537342">
            <seg>
              Som jag ser det är grunden att alla är medborgare. Också barnen
              är medborgare. Alla våra miljömål och vårt miljöarbete ska vara
              tillräckligt för alla medborgare. Därför är barnen i regel vår
              utgångspunkt. Barnen är många gånger de allra känsligaste. Då
              måste målen sättas efter barnen.
            </seg>
          </u>
          <u xml:id="i-8934e09413667897-881" prev="i-8934e09413667897-877" who="Q537342">
            <seg>
              Men vi kommer att fortsätta arbeta hårt. För barnen är särskilt
              inomhusmiljön viktig. Jag kan försäkra Sven Gunnar Persson att
              vi har ett stort engagemang i de frågorna.
            </seg>
          </u>
          <note type="speaker">
            Anf. 158 LARS LINDBLAD (m) replik:
          </note>
          <u xml:id="i-8934e09413667897-882" next="i-8934e09413667897-887" who="Q5954253">
            <seg>
              Herr talman! Jag tycker att miljöministern var lite väl kaxig
              när hon utropade Sveriges miljöpolitik till världens bästa. Det
              är alltid lite farligt att säga sådant. Men den är åtminstone
              i teorin bäst.
            </seg>
          </u>
          <u xml:id="i-8934e09413667897-883" prev="i-8934e09413667897-882" who="Q5954253">
            <seg>
              Jag brukar komma med kritiska synpunkter och dem tycker jag miljöministern
              borde instämma i när man för en hård klimatpolitik hemma samtidigt
              som en hel del av de energipolitiska beslut man tar leder till
              att andra länders statistik förvärras. Eller det kan vara statligt
              ägda företag som agerar på ett sätt som leder till ökade koldioxidutsläpp
              och så vidare i andra länder. Så nog har vi en hel del läxor att
              göra.
            </seg>
          </u>
          <u xml:id="i-8934e09413667897-884" prev="i-8934e09413667897-882" who="Q5954253">
            <seg>
              Jag vill svara lite grann på åtminstone en del av kritiken mot
              oss. Det gäller till exempel vår syn på bensinskatten. Där tror
              jag faktiskt att bilden är att den höjda bensinskatten inte har
              lett till de miljöeffekter man skulle kunna önska, till mindre
              bilkörning, utan den har i grunden lett till fattigare medborgare.
              Det är den kritiken som vi vänder oss emot.
            </seg>
          </u>
          <u xml:id="i-8934e09413667897-885" prev="i-8934e09413667897-882" who="Q5954253">
            <seg>
              När det gäller kritiken mot alliansens arbete skulle jag vilja
              säga att det finns en del skillnader. Jag är stolt men inte nöjd
              när det gäller det här. Jag tycker att vi har lagt en bra grund
              i det här dokumentet, men det finns mer att göra. Det vill jag
              erkänna.
            </seg>
          </u>
          <u xml:id="i-8934e09413667897-886" prev="i-8934e09413667897-882" who="Q5954253">
            <seg>
              Jag ställde en fråga till Alf Eriksson kring det här med miljöcertifieringen.
              Jag skulle gärna höra miljöministerns svar på den frågan när det
              gäller miljöcertifieringen av alternativa drivmedel. Vad är hennes
              åsikt om detta?
            </seg>
          </u>
          <u xml:id="i-8934e09413667897-887" prev="i-8934e09413667897-882" who="Q5954253">
            <seg>
              En annan fråga som hon nämnde i ett replikskifte var det här
              med EU:s luftstrategi där miljöministern nu aviserar att hon vill
              gå vidare. Där skulle jag vilja ställa en fråga. Ett av de konkreta
              förslag som vi har i vår motion handlar om att vi på Europanivå
              ska introducera ett handelssystem för den typen av utsläpp som
              rör till exempel svavel eller kväve. Vad tror ministern om att
              försöka komma framåt på den vägen när det gäller hennes kolleger
              i Bryssel?
            </seg>
          </u>
          <note type="speaker">
            Anf. 159 Statsrådet LENA SOMMESTAD (s) replik:
          </note>
          <u xml:id="i-8934e09413667897-888" next="i-8934e09413667897-891" who="Q537342">
            <seg>
              Herr talman! Låt mig först säga något när det gäller bensinskatterna.
              Det finns två goda skäl till bensinskatter. Ett är att förorenaren
              ska betala, som är en grundprincip, och vi vet att transporterna
              inte betalar sina miljökostnader. Därför finns det skäl att ha
              en rejäl skatt på bensin. Vi vet också att i ett land som USA,
              som inte har de bensinskatter som vi har i Europa, är bilåkandet
              och konsumtionen av bensin mångdubbelt större. Det gäller även
              utsläppen av växthusgaser. Så det hjälper faktiskt.
            </seg>
          </u>
          <u xml:id="i-8934e09413667897-889" prev="i-8934e09413667897-888" who="Q537342">
            <seg>
              Jag tycker att det här är grundläggande om man går ut, som de
              borgerliga partierna nu gör, och säger att man tycker att det
              är väldigt viktigt med de ekonomiska styrmedlen. Då måste vi också
              våga ta i dem.
            </seg>
          </u>
          <u xml:id="i-8934e09413667897-890" prev="i-8934e09413667897-888" who="Q537342">
            <seg>
              Miljöcertifiering av miljöbränslen är en fråga som vi vid något
              tillfälle har tittat på. Vad jag ser som vägen framåt just nu
              är snarare att vi ska se till att vi har bra miljökrav på de förnybara
              bränslena. Den diskussion vi har haft i dag om etanolen, till
              exempel, handlar ju om att vi har lite för dålig kunskap om hur
              utsläppen ser ut. Dock säger våra experter att vi inte alls har
              någon anledning att bromsa det här. Däremot driver vi nu på EU-nivå
              att vi ska se till att vi för alla miljöbränslen, etanol och andra,
              får avgaskrav och andra krav som är utformade för de här drivmedlen.
              Vi har också ställt särskilda krav på att man ska se på kallstarterna
              och se till att det fungerar bättre. Jag tror alltså på en EU-gemensam
              politik när det gäller krav på miljöbränslena.
            </seg>
          </u>
          <u xml:id="i-8934e09413667897-891" prev="i-8934e09413667897-888" who="Q537342">
            <seg>
              Här måste Sverige också gå före därför att vi ligger så långt
              fram. Det är inte så många som har så mycket etanol som vi har
              än.
            </seg>
          </u>
          <note type="speaker">
            Anf. 160 LARS LINDBLAD (m) replik:
          </note>
          <u xml:id="i-8934e09413667897-892" next="i-8934e09413667897-895" who="Q5954253">
            <seg>
              Herr talman! Jag tycker att det är positivt. Jag tror att också
              mina kompisar i alliansen delar min syn att det är bra om man
              kan hitta ett gemensamt system inom Europa för bränslena. Vi har
              en gemensam marknad, och bränslena flyter omkring, så att säga,
              i Europa, så det svaret är jag nöjd med. Sedan kan vi kanske hitta
              modellen för på vilket sätt vi ska göra detta, om det är en certifiering
              eller någonting annat. Det tror jag att vi också är öppna för.
            </seg>
          </u>
          <u xml:id="i-8934e09413667897-893" prev="i-8934e09413667897-892" who="Q5954253">
            <seg>
              När det gäller huruvida transporterna betalar sina externa kostnader
              eller inte tror jag att det finns en rätt så omfattande samhällelig
              debatt. Jag tror att ganska många privatbilister i alla fall tycker
              att de betalar ganska mycket i fordonsskatt, i bensinskatt och
              för en mängd olika saker men att de får ganska lite tillbaka i
              väginvesteringar och så vidare. Det är i alla fall den diskussionen
              jag hör ute.
            </seg>
          </u>
          <u xml:id="i-8934e09413667897-894" prev="i-8934e09413667897-892" who="Q5954253">
            <seg>
              När det gäller framför allt transportsektorn delar jag väl också
              synen att det inte är bra att utsläppen ökar. Därför föreslår
              jag inte ökade skatter på det området utan snarare att denna sektor
              ska komma in i handelssystemet, som en lösning. Jag tror mer på
              de här dynamiska styrmedlen än vad jag tror på skatter även om
              miljöskatter kan vara berättigade i vissa lägen.
            </seg>
          </u>
          <u xml:id="i-8934e09413667897-895" prev="i-8934e09413667897-892" who="Q5954253">
            <seg>
              Sedan tycker jag att man ska akta sig lite grann för att kritisera
              den amerikanska situationen med bilarna. Man kan till exempel
              nämna Kalifornien som har en betydligt större andel miljöbilar
              i jämförelse med hur det ser ut i Sverige. Jag ser att det höjda
              oljepriset leder till en ökad efterfrågan på alternativa bränslen,
              hybridbilar och så vidare, och det är ju positivt att det får
              den effekten. Jag är inte säker på att skatten är en extra faktor,
              utan det är de facto själva oljepriset som driver fram det här.
              Men jag kan ändå konstatera att det finns områden som har en bättre
              situation, och det är till exempel Kalifornien.
            </seg>
          </u>
          <note type="speaker">
            Anf. 161 Statsrådet LENA SOMMESTAD (s) replik:
          </note>
          <u xml:id="i-8934e09413667897-896" next="i-8934e09413667897-899" who="Q537342">
            <seg>
              Herr talman! Låt mig först säga att jag tycker att styrmedel
              som utsläppsrätter är intressanta. Det är möjligt att det kan
              bli en väg framåt i Europa. Det har diskuterats bland annat för
              sjöfarten, men det ligger inte på bordet just i dag. Jag tror
              att det kan vara viktigt att vi utvärderar och utvecklar så att
              det här fungerar riktigt väl när det gäller koldioxid innan vi
              går vidare.
            </seg>
          </u>
          <u xml:id="i-8934e09413667897-897" prev="i-8934e09413667897-896" who="Q537342">
            <seg>
              Bensinskatter är självklart en stor utgift för många hushåll.
              Det har vi en stor förståelse för. Det viktiga med den här typen
              av skatter är att de kan locka fram ett alternativ, att det finns
              en möjlighet att välja och välja någonting bättre som minskar
              kostnaderna. Därför är det så glädjande i dag att vi nu får alltfler
              bilar som är miljöbilar, som är energisnåla, som är mer effektiva.
              Då kan de här skatterna driva fram en bättre transportlösning
              för många hushåll som är både billigare och mer miljövänlig.
            </seg>
          </u>
          <u xml:id="i-8934e09413667897-898" prev="i-8934e09413667897-896" who="Q537342">
            <seg>
              När det gäller USA tror jag inte att vi ska akta oss för att
              vara kritiska mot politiken i stort. Kalifornien har en betydligt
              bättre situation. De har också en helt annan politik. Inte minst
              har de varit med och drivit fram väldigt hårda krav på bilparken.
              Man får den miljöpåverkan som man förtjänar utifrån sin politik,
              och det tycker jag att Kalifornien är ett väldigt tydligt exempel
              på.
            </seg>
          </u>
          <u xml:id="i-8934e09413667897-899" prev="i-8934e09413667897-896" who="Q537342">
            <seg>
              När det gäller luftvårdsstrategin och de här luftproblemen i
              övrigt tror jag, som sagt, att svavelutsläpp kan vara en väg framåt.
              Det har man också utnyttjat i USA där man har varit pionjärer
              på det här området. Det är ett exempel som visar att vi också
              kan hämta mycket tips därifrån, inte minst när det gäller de här
              ekonomiska styrmedlen, och det ska vi också försöka göra.
            </seg>
          </u>
          <note type="speaker">
            Anf. 162 CLAES VÄSTERTEG (c) replik:
          </note>
          <u xml:id="i-8934e09413667897-900" next="i-8934e09413667897-901" who="Q5125017">
            <seg>
              Herr talman! Ja, vi ska väl inte träta om vem som har världens
              bästa miljöpolitik, men jag tror att vi alla politiska partier
              i riksdagen har varit med och bidragit till att Sverige har ett
              mycket bra anseende totalt sett runtom i världen på miljöområdet.
              På olika sätt har vi bidragit. Och vi når inte den effekten om
              vi inte ser till att vi har ett aktivt näringsliv, ett bra företagsklimat.
            </seg>
          </u>
          <u xml:id="i-8934e09413667897-901" prev="i-8934e09413667897-900" who="Q5125017">
            <seg>
              Vi har många företag som arbetar med utveckling på miljöteknikområdet
              det kan jag medge. Men vi har också en unik chans att få en allt
              större tillväxt. Vi har en unik chans att få en möjlighet till
              tillväxt när vi ställer om våra fordonsparker, när vi börjar producera
              ett eget bränsle. Därför är jag så otålig. Varför lyckas inte
              regeringen producera några förslag på klimatområdet? Det är en
              viktig fråga. Det må vara ministerns uppfattning att detta förtjänar
              en egen proposition, men framför allt förtjänar det förslag och
              signaler till dem i landet som vill göra skillnad, som vill se
              till att vi får bättre klimat här i Sverige och i andra delar
              av världen. Min fråga är: När kommer det en klimatproposition?
            </seg>
          </u>
          <note type="speaker">
            Anf. 163 Statsrådet LENA SOMMESTAD (s) replik:
          </note>
          <u xml:id="i-8934e09413667897-902" next="i-8934e09413667897-906" who="Q537342">
            <seg>
              Herr talman! Låt mig först säga något när det gäller hur bra
              miljöpolitik vi har i Sverige. Vi hör till dem som får väldigt
              goda omdömen i en lång rad bedömningar som görs ute i världen.
              Det är bara att sammanställa och läsa själv och bedöma. Det finns
              områden där vi är väldigt bra. Det finns områden där vi är sämre.
            </seg>
          </u>
          <u xml:id="i-8934e09413667897-903" prev="i-8934e09413667897-902" who="Q537342">
            <seg>
              Ett område där vi inte är fullt så bra som vi skulle önska gäller
              avsättningen av skyddade områden. Det är en orsak till att vi
              tycker att man ska satsa på biologisk mångfald. Ett annat område
              är det som jag och Lars Lindblad talade om alldeles nyss. Vi har
              stora bilar i Sverige som drar mycket energi.
            </seg>
          </u>
          <u xml:id="i-8934e09413667897-904" prev="i-8934e09413667897-902" who="Q537342">
            <seg>
              När det gäller klimatet har vi väldigt stora framgångar. Jag
              förstår att Claes Västerteg väntar på klimatpropositionen. Den
              kommer. Det är ingenting märkligt att en proposition drar ut lite
              på tiden när man arbetar med den. Claes Västerteg behöver inte
              på något sätt vara orolig för detta.
            </seg>
          </u>
          <u xml:id="i-8934e09413667897-905" prev="i-8934e09413667897-902" who="Q537342">
            <seg>
              Det jag tycker är viktigt är att vi hela tiden kommer med nya
              åtgärder. I höstens budgetproposition har vi ett stort paket med
              åtgärder som alla bidrar till att minska utsläppen av växthusgaser.
              Dit hör en fortsättning på de stora klimatinvesteringsprogrammen.
              Dit hör åtgärder för att främja övergång till icke fossila bränslen
              i våra bostäder till exempel. Här finns det viktiga, och det är
              det som gör att vi också når resultat.
            </seg>
          </u>
          <u xml:id="i-8934e09413667897-906" prev="i-8934e09413667897-902" who="Q537342">
            <seg>
              Jag har svårt att förstå den oro som Claes Västerteg känner när
              Sverige är ett av de få länder i världen som faktiskt minskar
              utsläppen av växthusgaser och gör det med väldigt stor framgång.
            </seg>
          </u>
          <note type="speaker">
            Anf. 164 CLAES VÄSTERTEG (c) replik:
          </note>
          <u xml:id="i-8934e09413667897-907" next="i-8934e09413667897-909" who="Q5125017">
            <seg>
              Herr talman! Jo, jag är orolig. Det finns nämligen inte en aktuell
              övergripande klimatstrategi i Sverige i dag, och jag är orolig
              för de signaler detta skickar ut i världen. För att vi ska ha
              möjlighet att göra skillnad tror jag att det är oerhört viktigt
              att vi har en väl genomarbetad politik och en väl genomarbetad
              strategi.
            </seg>
          </u>
          <u xml:id="i-8934e09413667897-908" prev="i-8934e09413667897-907" who="Q5125017">
            <seg>
              Tittar vi runt på lite andra grannar ser vi att till exempel
              Storbritannien nu sagt att man ska minska sina utsläpp med 60
              % till 2050, vilket är mer än Sverige. Europaparlamentet har sagt
              att man vill ha en 6080-procentig minskning till 2050, vilket
              också visar att man har högre ambition än Sverige. Jag kan inte
              annat än dra slutsatsen att Sverige håller på att halka efter.
            </seg>
          </u>
          <u xml:id="i-8934e09413667897-909" prev="i-8934e09413667897-907" who="Q5125017">
            <seg>
              Avslutningsvis hoppas jag att klimatpropositionen kommer, och
              helst före jul. Om den sedan är en julklapp eller inte återstår
              väl att se. Men samtidigt måste jag ställa frågan: Hade det inte
              varit skönt för miljöministern att till de förhandlingar som inleds
              i Montreal nästa vecka kunna ha med sig vad Sveriges riksdag tycker
              om en aktuell klimatstrategi, att ha med sig en position så att
              man kanske kunde ha gått ännu tuffare fram?
            </seg>
          </u>
          <note type="speaker">
            Anf. 165 Statsrådet LENA SOMMESTAD (s) replik:
          </note>
          <u xml:id="i-8934e09413667897-910" next="i-8934e09413667897-915" who="Q537342">
            <seg>
              Herr talman! Det jag tror är viktigt att påminna om, inte minst
              därför att de borgerliga partierna har understrukit EU:s roll,
              är att vi har en gemensam strategi i EU när vi förhandlar klimat.
              Sverige var det land som kanske hårdast av alla drev kravet att
              vi till 2050 ska minska med 6080 % och till 2020 med 1530 %. Det
              var vi med och drev igenom i miljörådet. Vi drev också igenom
              det medellånga målet på toppmötet i våras. Där visade vi vad vi
              vill och vad vi står för.
            </seg>
          </u>
          <u xml:id="i-8934e09413667897-911" prev="i-8934e09413667897-910" who="Q537342">
            <seg>
              Det är också så att vi far till Montreal med gemensamma positioner
              inom EU. Så måste det vara om vi ska få resultat.
            </seg>
          </u>
          <u xml:id="i-8934e09413667897-912" prev="i-8934e09413667897-910" who="Q537342">
            <seg>
              Det finns en fråga som man ställer till mig när vi är ute i klimatförhandlingar,
              och det är: Vad har ni uppnått själva? Vad har ni gjort? Ett av
              Storbritanniens stora problem är att man faktiskt har svårt att
              nå de höga målsättningar man har satt upp. Det problemet har inte
              vi. Det är mitt bästa besked och det besked som jag alltid har
              med mig: hur vi har lyckats med klimatutsläppen.
            </seg>
          </u>
          <u xml:id="i-8934e09413667897-913" prev="i-8934e09413667897-910" who="Q537342">
            <seg>
              EU-kommissionen har just sammanställt hur Europa har klarat klimatutsläppen.
              Där ser det lite mörkare ut, men man ser ändå positiva möjligheter
              om ett antal länder i Europa nu utnyttjar de flexibla mekanismerna
              och så vidare.
            </seg>
          </u>
          <u xml:id="i-8934e09413667897-914" prev="i-8934e09413667897-910" who="Q537342">
            <seg>
              Jag är inte ett ögonblick orolig för klimatförhandlingarna. Jag
              kan väl ursäkta Claes Västerteg med att du kanske inte har den
              insynen i vad vi gör när du säger att du är orolig för att vi
              halkar efter. Den oron behöver du absolut inte känna. Däremot
              ska jag lova dig att vi kommer med en klimatproposition. Jag förstår
              att du väntar, och den ska du få.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Tredimensionell fastighetsindelning kompletterande lagtekniska
            frågor
          </note>
          <note>
            Föredrogs
          </note>
          <u xml:id="i-8934e09413667897-915" prev="i-8934e09413667897-910" who="Q537342">
            <seg>
              Talmannen konstaterade att ingen talare var anmäld.
            </seg>
          </u>
          <note>
            12 § Lantmäteriverksamheten
          </note>
          <note>
            Föredrogs
          </note>
          <note type="speaker">
            Anf. 166 RAGNWI MARCELIND (kd):
          </note>
          <u xml:id="i-8934e09413667897-916" next="i-8934e09413667897-937" who="Q4965523">
            <seg>
              Herr talman! Kristdemokraterna står bakom alla sina reservationer,
              men för tids vinning yrkar vi bifall enbart till reservation 8.
            </seg>
          </u>
          <u xml:id="i-8934e09413667897-917" prev="i-8934e09413667897-916" who="Q4965523">
            <seg>
              I dag ska vi debattera frågan om Lantmäteriets framtid. I betänkandet
              kan vi konstatera att regeringen fortfarande inte har förmåga
              eller politisk majoritet för att ge Lantmäteriet ett tydligt uppdrag.
            </seg>
          </u>
          <u xml:id="i-8934e09413667897-918" prev="i-8934e09413667897-916" who="Q4965523">
            <seg>
              Redan 2001 kritiserade Riksdagens revisorer regeringen och ansåg
              att Lantmäteriets genomgripande omorganisation inte hade följts
              upp i tillräcklig utsträckning. Revisorerna fann att Lantmäteriet
              inte heller på ett övertygande sätt lyckats hålla isär sina myndighetsuppgifter
              och uppdragsverksamheten.
            </seg>
          </u>
          <u xml:id="i-8934e09413667897-919" prev="i-8934e09413667897-916" who="Q4965523">
            <seg>
              Propositionen har försenats flera gånger, vilket delvis beror
              på att Miljöpartiet haft svårt att acceptera att Lantmäteriet
              ska tillåtas bedriva uppdragsverksamhet i konkurrens med privata
              företag. Trots den långa tiden sedan Riksdagens revisorer förde
              fram sin kritik lyckas regeringen inte presentera några konstruktiva
              förslag på långsiktiga lösningar av de problem som både Riksdagens
              revisorer och Lantmäteriutredningen redovisat.
            </seg>
          </u>
          <u xml:id="i-8934e09413667897-920" prev="i-8934e09413667897-916" who="Q4965523">
            <seg>
              Vänsterkartellen har än en gång visat prov på sin oförmåga att
              fatta för Lantmäteriets framtid helt avgörande beslut. Kartellen
              skriver att lantmäteriverksamheten i likhet med annan infrastruktur
              behöver långsiktiga och stabila förutsättningar och spelregler.
              Trots dessa skrivningar innehåller propositionen få konkreta förslag.
              I stället får vi allmänt snömos om bedömningar och oklara förändringar
              på sikt inga tillräckligt tydliga besked om den framtida utvecklingen
              av Lantmäteriet. Varför blundar vänsterkartellen dels för det
              faktum att det finns många och dessutom grundläggande problem
              som behöver lösas, dels för de besparingsmöjligheter som finns?
            </seg>
          </u>
          <u xml:id="i-8934e09413667897-921" prev="i-8934e09413667897-916" who="Q4965523">
            <seg>
              Kristdemokraterna anser att regeringen måste agera så att problemen
              inom Lantmäteriet löses. Nu när samtliga arkiv och kartor gjorts
              digitala har det skapats förutsättningar att med hjälp av bland
              annat e-tjänster kraftigt rationalisera verksamheten och minska
              kostnaderna.
            </seg>
          </u>
          <u xml:id="i-8934e09413667897-922" prev="i-8934e09413667897-916" who="Q4965523">
            <seg>
              Varje år handläggs uppemot 200 000 planärenden, bygglovsärenden
              och fastighetsbildningsärenden. Om dessa skulle digitaliseras
              fullt ut kunde processtiderna halveras. Varför vill inte regeringen
              halvera handläggningstiderna och kanske halvera kostnaderna för
              villaägarna och för skattebetalarna? Socialdemokraterna vill tydligen
              krama ur villaägarna både fastighetsskatt och höga lantmäteriavgifter.
            </seg>
          </u>
          <u xml:id="i-8934e09413667897-923" prev="i-8934e09413667897-916" who="Q4965523">
            <seg>
              Kommuner och staten har investerat många miljarder kronor i att
              digitalisera information om landets alla fastigheter och om markanvändningen.
              Denna uppbyggnadsfas av digital information slutförs de närmaste
              åren i och med att kartorna och en mängd olika arkiv med äldre
              pappersmaterial digitaliseras. På samma sätt som kostnaderna kan
              minska för fastighetsbildningen måste verksamhetsgrenen informationsförsörjning
              effektiviseras betydligt. Kristdemokraterna anser att ett tydligt
              mål ska införas som lyder: Minska kostnaderna för användarna av
              Lantmäteriets information genom fortsatta rationaliseringar och
              effektiviseringar.
            </seg>
          </u>
          <u xml:id="i-8934e09413667897-924" prev="i-8934e09413667897-916" who="Q4965523">
            <seg>
              Regeringen ger inte heller några klara besked om när de olika
              statliga lantmäterimyndigheterna ska slås samman till en, trots
              att remissinstanserna är mycket tydliga i denna fråga. Regeringen
              tycks helt enkelt inte våga sätta ned foten. En del oroas av att
              en sammanslagning skulle leda till färre lokala kontor. Vi menar
              dock att den framtida kontorstätheten inte hänger samman med hur
              många myndigheter Lantmäteriet är indelat i utan med det faktiska
              behovet av tjänsterna.
            </seg>
          </u>
          <u xml:id="i-8934e09413667897-925" prev="i-8934e09413667897-916" who="Q4965523">
            <seg>
              Det är också viktigt att inskrivningsmyndigheternas verksamhet
              effektiviseras och att lagfarts- och inskrivningsärenden kan handläggas
              betydligt snabbare än för närvarande.
            </seg>
          </u>
          <u xml:id="i-8934e09413667897-926" prev="i-8934e09413667897-916" who="Q4965523">
            <seg>
              Vi anser att regeringens bedömning av att personal inte skulle
              bli övertalig vilar på fel grund. Pågående arbete med ett nytt
              handläggningssystem, Iris, som har beräknats bli 80 miljoner kronor
              dyrare än beräknat i alla fall enligt Lantmäteriets tidning Höjdpunkten
              väntas leda till ett kraftigt ändrat arbetssätt. Det kommer att
              föranleda behov av omorganisation och en översyn av bemanningen.
              Därför tycker jag att det är mycket anmärkningsvärt att ingenting
              nämns i propositionen om Lantmäteriets största utvecklingsprojekt,
              Iris, som uppenbarligen också har så stora problem.
            </seg>
          </u>
          <u xml:id="i-8934e09413667897-927" prev="i-8934e09413667897-916" who="Q4965523">
            <seg>
              Kommuner och statliga myndigheter bedriver i ökad utsträckning
              näringsverksamhet på konkurrensmarknader. Kristdemokraterna anser
              att kommunalt och statligt ägande bör avvecklas på marknader där
              privata företag agerar. Monopol, både statliga och privata, leder
              för det mesta till högre priser och ineffektivitet oavsett om
              det gäller att producera varor eller tjänster.
            </seg>
          </u>
          <u xml:id="i-8934e09413667897-928" prev="i-8934e09413667897-916" who="Q4965523">
            <seg>
              I rapporten Staten som kommersiell aktör pekade statskontoret
              på att staten som kommersiell aktör säljer vidare varor och tjänster
              i konkurrens med den privata sektorn. Myndigheternas kommersiella
              verksamhet omsätter närmare 20 miljarder kronor. Exempel på sådan
              verksamhet finns i Lantmäteriet och SMHI. Ungefär en fjärdedel
              av den totala statliga kommersiella verksamheten är av sådan omfattning
              att den bedöms påverka konkurrensen negativt. Det här yttrar sig
              i en rad konkurrensproblem som minskar effektiviteten på marknaden,
              hämmar utvecklingen och begränsar marknadens tillväxtpotential.
            </seg>
          </u>
          <u xml:id="i-8934e09413667897-929" prev="i-8934e09413667897-916" who="Q4965523">
            <seg>
              I betänkandetexten står följande: Det är självklart att den uppdragsverksamhet
              som Lantmäteriet bedriver ska ske på ett konkurrensneutralt sätt.
              Lantmäterimyndigheterna bör få bedriva viss uppdragsverksamhet
              som har direkt anknytning till en fastighetsbildningsåtgärd. Vänsterkartellen
              är således inte beredd att ta upp den konkurrensutsättningsproblematik
              som finns i Lantmäteriets uppdragsverksamhet. Man kan undra varför
              Miljöpartiet vek sig på denna punkt efter segdragna förhandlingar.
            </seg>
          </u>
          <u xml:id="i-8934e09413667897-930" prev="i-8934e09413667897-916" who="Q4965523">
            <seg>
              Därutöver ger man dubbla signaler när man säger olika saker i
              betänkandetexten. I beslutandedelen framgår det att denna viss
              uppdragsverksamhet ska få bedrivas i direkt anknytning till fastighetsbildningsåtgärd.
              Senare i texten säger man att man genom föreskrifter i instruktionen
              ska förtydliga och angränsa uppdragsverksamheten i anslutning
              till fastighetsbildningen. Vad menas? Det här ger två helt olika
              budskap om vad som gäller, och leder till tolkningssvårigheter.
              Är det här bara ett tecken på att man inte vågade eller förmådde
              komma med konkreta förslag i betänkandet utan ånyo skapar nya
              problem med all otydlighet? Jag hoppas att majoriteten kan svara
              på de här funderingarna i kväll.
            </seg>
          </u>
          <u xml:id="i-8934e09413667897-931" prev="i-8934e09413667897-916" who="Q4965523">
            <seg>
              Självfallet är det mycket viktigt att regeringen vågar beskriva
              vilka särskilda skäl det är som motiverar att Lantmäteriet ska
              bedriva konkurrensutsatt uppdragsverksamhet. Om man inte kan det
              ska uppdragsverksamheten upphöra.
            </seg>
          </u>
          <u xml:id="i-8934e09413667897-932" prev="i-8934e09413667897-916" who="Q4965523">
            <seg>
              Vidare skriver vänsterkartellen i betänkandet att målet nu bör
              vara att skapa ett tydligare uppdragsbemyndigande som bättre överensstämmer
              med statsmakternas förvaltningspolitiska riktlinjer. Det är ju
              en alldeles för låg ambitionsnivå. Självfallet ska det helt överensstämma
              med uppdragsbemyndigandet.
            </seg>
          </u>
          <u xml:id="i-8934e09413667897-933" prev="i-8934e09413667897-916" who="Q4965523">
            <seg>
              Metria har under de senaste tio åren haft ekonomiska bekymmer.
              Samtidigt visar de privata företagen vinster och goda resultat.
              I dag visar Lantmäteriets uppdragsverksamhet ett ackumulerat underskott
              på 107 miljoner kronor enligt budgetpropositionen. Inga krav har
              framställts av majoriteten på att balansen ska återställas. Vi
              anser att vänsterkartellen omgående ska se till att den stora
              obalansen åtgärdas. Annars fortsätter snedvridningen på marknaden.
            </seg>
          </u>
          <u xml:id="i-8934e09413667897-934" prev="i-8934e09413667897-916" who="Q4965523">
            <seg>
              Verksamhetens ekonomiska resultat förstärker uppfattningen att
              uppdragsverksamheten bör avvecklas. Bolagiseringen och privatiseringen
              av den fastighetsekonomiska verksamheten 1995 respektive 1997
              har visat att statliga myndigheter och kommuner inte har haft
              några bekymmer med att köpa nödvändiga konsultinsatser. Detsamma
              torde hända om Metria bolagiseras och privatiseras.
            </seg>
          </u>
          <u xml:id="i-8934e09413667897-935" prev="i-8934e09413667897-916" who="Q4965523">
            <seg>
              Herr talman! Vi kristdemokrater tror att Lantmäteriets personal
              har en sådan kompetens som efterfrågas av kommuner och privata
              företag den dag Lantmäteriets uppdragsverksamhet knoppas av. Vi
              kan redan i dag se att privata företag inom Future Position X
              i Teknikparken i Gävle gärna anställer personal från Lantmäteriet.
            </seg>
          </u>
          <u xml:id="i-8934e09413667897-936" prev="i-8934e09413667897-916" who="Q4965523">
            <seg>
              Landets fastighetsägare behöver en ny regering. Det förstår förmodligen
              alla fastighetsägare efter den här debatten.
            </seg>
          </u>
          <u xml:id="i-8934e09413667897-937" prev="i-8934e09413667897-916" who="Q4965523">
            <seg>
              Till sist, herr talman, skulle jag å bostadsutskottets vägnar
              vilja få framföra våra varmaste gratulationer på högtidsdagen.
              Vi hoppas att talmannen ska få en fantastisk dag i morgon!
            </seg>
          </u>
          <note type="speaker">
            Anf. 167 CARL-AXEL ROSLUND (m):
          </note>
          <u xml:id="i-8934e09413667897-938" next="i-8934e09413667897-955" who="Q5039749">
            <seg>
              Herr talman! Det finns en del som är bra i ärendet om Lantmäteriet.
              Här finns förslag på åtgärder som ska rationalisera, förenkla
              och snabba upp och det är ju bra. Sedan är det bara att hoppas
              att man kommer till skott.
            </seg>
          </u>
          <u xml:id="i-8934e09413667897-939" prev="i-8934e09413667897-938" who="Q5039749">
            <seg>
              Den största och viktigaste invändningen, herr talman, är att
              myndigheter ska syssla med myndighetsutövning och ingenting annat.
              Som det är i dag kan Lantmäteriverket lägga ut vissa lantmäteritjänster
              på andra statliga eller kommunala aktörer, men inte på några privata.
              Man kan fråga sig varför. Jo, därför att det finns alltför många
              här som slår vakt om det offentliga och om monopolen. Vi menar
              att det som kan konkurrensutsättas naturligtvis ska göra det.
            </seg>
          </u>
          <u xml:id="i-8934e09413667897-940" prev="i-8934e09413667897-938" who="Q5039749">
            <seg>
              Nu döper man om det som heter myndighetsservice till fastighetsbildningsanknuten
              uppdragsverksamhet. Vilken underbar benämning, herr talman! Man
              anför regionalpolitiska skäl till att Lantmäteriet ska fortsätta
              att konkurrera på den fria marknaden med våra skattepengar i ryggen.
              Det är av regionalpolitiska skäl. Det finns ödemarker i Sverige
              där ingen annan vill utföra tjänsterna, säger man. Det är ju trams,
              herr talman!
            </seg>
          </u>
          <u xml:id="i-8934e09413667897-941" prev="i-8934e09413667897-938" who="Q5039749">
            <seg>
              Jag kan inte låta bli att tycka att det här är lite av ett kuriosum.
              De områden man pratar om är kanske de allra första områdena i
              Sverige som blev ordentligt genomlysta när von Struve år 1816
              for runt med alla sina lantmätare uppe i Norrland för att slå
              fast att jorden inte är rund, utan faktiskt lite oval. Så nog
              finns det folk som vill upp där och agera! Detta var dock en liten
              parentes, herr talman.
            </seg>
          </u>
          <u xml:id="i-8934e09413667897-942" prev="i-8934e09413667897-938" who="Q5039749">
            <seg>
              Det statliga Konkurrensverket har slagit fast att 95 % av alla
              statliga myndigheter sysslar med att sälja varor och tjänster.
              De gör det i en omfattning som genererar 21,5 miljarder kronor
              om året. Det är 21,5 miljarder som alltså på detta vis undanhålls
              den fria marknaden.
            </seg>
          </u>
          <u xml:id="i-8934e09413667897-943" prev="i-8934e09413667897-938" who="Q5039749">
            <seg>
              Om vi tittar på de andra myndigheterna kommuner och landsting
              för de är ju också myndigheter är det etter värre. De står för
              152 miljarder kronor om året så mycket utför de tjänster eller
              säljer varor för! Det är pengar som på en marknad skulle kunna
              generera både mer pengar och, framför allt, mer arbete.
            </seg>
          </u>
          <u xml:id="i-8934e09413667897-944" prev="i-8934e09413667897-938" who="Q5039749">
            <seg>
              Som Ragnwi Marcelind sade här lyckas man ändå inte driva detta
              med vinst i Lantmäteriverket. Det borde ju rimligtvis vara en
              mycket god affär för staten, men i Lantmäteriet gick man 12 ½
              miljon back förra året. Man har ett balanserat underskott på 107
              miljoner.
            </seg>
          </u>
          <u xml:id="i-8934e09413667897-945" prev="i-8934e09413667897-938" who="Q5039749">
            <seg>
              Man kan i ett första skede tycka att det är praktiskt och bra
              att myndigheterna utför vissa konsulttjänster och liknande i nära
              anknytning till sin verksamhet. Det innebär att det den ena veckan
              knackar på dörren, och utanför står en konsult som säger: Jag
              kan gå igenom ditt hus och kontrollera brandskydd och liknande,
              ge förslag och kanske rentav genomföra de förändringar som behövs
              och krävs! Sedan kommer samma man tillbaka veckan efter och knackar
              på dörren. Nu är han myndighetspersonen, som ska kontrollera det
              han gjorde veckan innan. Så här är det, och det är huvudlöst!
            </seg>
          </u>
          <u xml:id="i-8934e09413667897-946" prev="i-8934e09413667897-938" who="Q5039749">
            <seg>
              Och det gäller inte bara i fastighetsbildning eller brandsyn.
              Det gäller SMHI, bilbesiktningen och Riksantikvarieämbetet. Jag
              skulle kunna räkna upp hur många som helst som agerar på precis
              det här viset.
            </seg>
          </u>
          <u xml:id="i-8934e09413667897-947" prev="i-8934e09413667897-938" who="Q5039749">
            <seg>
              Herr talman! Lantmäteriet sysslar med försäljning av programvaror.
              Det är det många andra som både kan och vill göra, och också gör.
              Man säljer geografiska informationssystem. Det är också någonting
              som marknaden i allra högsta grad är intresserad av och redan
              i dag gör. Man tar fram turistkartor. I sin tidning jag tror den
              heter Utblick skriver man lite trevligt om att nu har man minsann
              plockat fram en turistkarta med hela kungafamiljen på. Det ska
              bli en kul souvenir för turisterna att köpa. Myndigheter ska inte
              syssla med att plocka fram kul souvenirer, herr talman.
            </seg>
          </u>
          <u xml:id="i-8934e09413667897-948" prev="i-8934e09413667897-938" who="Q5039749">
            <seg>
              Tvärtom stadgar EU i sitt fördrag exakt vad det offentliga ska
              syssla med och vad det offentliga får lov att syssla med. Då kanske
              någon tycker att om de andra aktörerna inte är nöjda och tycker
              konkurrensen är korrekt får de väl gå till domstol. Här i Sverige
              ska man då gå till en förvaltningsdomstol. De flesta av oss vet
              att myndigheterna struntar oftast i vad förvaltningsdomstolarna
              beslutar, och det finns inte heller någon sanktion att ta till.
              Vill jag få rättvisa måste jag gå till EU-domstolen, och det är
              dyrt, omständligt och tidsödande.
            </seg>
          </u>
          <u xml:id="i-8934e09413667897-949" prev="i-8934e09413667897-938" who="Q5039749">
            <seg>
              Regeringen tar lätt på detta. På s. 49 i propositionen säger
              man att marknadens kritik beror på missförstånd. Det är regeringens
              syn på detta. I samma handlingar finns Lantmäteriutredningens
              omdöme, och jag ska citera ordagrant: Vi bedömer att det av olika
              skäl finns klara konkurrenssnedvridande effekter förknippade med
              Lantmäteriverkets uppdragsverksamhet.
            </seg>
          </u>
          <u xml:id="i-8934e09413667897-950" prev="i-8934e09413667897-938" who="Q5039749">
            <seg>
              Det står inte att det finns risk för att detta kan finnas utan
              att det finns helt klara exempel på det. Så skriver Lantmäteriutredningen.
            </seg>
          </u>
          <u xml:id="i-8934e09413667897-951" prev="i-8934e09413667897-938" who="Q5039749">
            <seg>
              Herr talman! Användningen av geografiska informationssystem har
              ökat med 30 % om året, och det har den gjort sedan 80-talet. Det
              är alltså en gigantisk ökning, och den bara fortsätter. Finns
              det någon människa som tror att detta är ointressant för marknaden?
              Tvärtom, en starkare signal på att det är här man ska ge sig in
              kan man knappast få.
            </seg>
          </u>
          <u xml:id="i-8934e09413667897-952" prev="i-8934e09413667897-938" who="Q5039749">
            <seg>
              I Amerika tänker man tidvis betydligt vettigare än vad vi gör.
              Där finns det en fri marknad som styr. Man har också, vilket man
              konstaterar i handlingarna, en fem gånger större marknad än vad
              vi har här, vi som slår vakt om monopolet. Det gör vi, herr talman,
              trots att politiker och offentliganställda inte alls har skattebetalarnas
              uppdrag att syssla med näringsverksamhet. Tvärtom, som kund är
              det bäst att handla sina varor och tjänster på en fri, sund och
              konkurrensutsatt marknad. Då behöver man definitivt inget marknads-
              och konkurrensråd som regeringen nu föreslår här. De tänker så
              att om vi bara har ett sådant råd kan vi hålla en strikt och klar
              konkurrensneutralitet. Jag tror inte att jag överdriver om jag
              säger att de flesta av er som sitter här har varit aktiva i kommuner
              eller landsting och gång efter annan sett hur omöjligt det är
              för det offentliga att klara den här rågången.
            </seg>
          </u>
          <u xml:id="i-8934e09413667897-953" prev="i-8934e09413667897-938" who="Q5039749">
            <seg>
              Herr talman! Det är mänskligt att expandera. Det ligger i den
              mänskliga naturen. Vi vill alla ha mer. Varenda tjänsteman vill
              utöka sin makt och sitt inflytande. Det är inte mycket att säga
              om det. Så är den mänskliga naturen, men därför måste det finnas
              klara gränser. Och gränsen, herr talman, är att en myndighet ska
              syssla med myndighetsutövning och ingenting annat.
            </seg>
          </u>
          <u xml:id="i-8934e09413667897-954" prev="i-8934e09413667897-938" who="Q5039749">
            <seg>
              Därför yrkar vi moderater att all uppdragsverksamhet ska upphöra.
              Den ska avskiljas från myndigheten och övergå till en privat huvudman.
              Det gäller såväl Metria som övrig uppdragsverksamhet. I väntan
              på att så sker yrkar vi att de intäkter som uppdragsverksamheten
              genererar ska redovisas i statsbudgeten som intäkter. På samma
              sätt ska verksamheten redovisas som utgifter. Då blir det transparent
              och klart och koncist. Egentligen är det ju ofta fråga om en form
              av smygbeskattning. Man kan till och med tricksa med budgettak
              och liknande genom att göra som man gör i dag eftersom det alltför
              ofta är tvingande utgifter för den enskilde.
            </seg>
          </u>
          <u xml:id="i-8934e09413667897-955" prev="i-8934e09413667897-938" who="Q5039749">
            <seg>
              Herr talman! En myndighet ska syssla med myndighetsutövning och
              ingenting annat. Det är vårt klara och koncisa budskap. Jag yrkar
              bifall till reservation 4.
            </seg>
          </u>
          <note type="speaker">
            Anf. 168 LARS TYSKLIND (fp):
          </note>
          <u xml:id="i-8934e09413667897-956" next="i-8934e09413667897-970" who="Q6217745">
            <seg>
              Herr talman! Efter att ha lyssnat på två inlägg här kan vi konstatera
              att vi är ganska eniga inom den så kallade alliansen i de här
              frågorna, i alla fall i stora drag när det gäller konkurrensfrågor
              och vad en myndighet ska göra och inte göra.
            </seg>
          </u>
          <u xml:id="i-8934e09413667897-957" prev="i-8934e09413667897-956" who="Q6217745">
            <seg>
              Jag vill börja med att yrka bifall till reservation nr 16. Det
              är en reservation som handlar om ortnamnsvård. Vi står naturligtvis
              även bakom övriga reservationer från Folkpartiet.
            </seg>
          </u>
          <u xml:id="i-8934e09413667897-958" prev="i-8934e09413667897-956" who="Q6217745">
            <seg>
              När man läser den här propositionen blir man lite förundrad.
              Vi hade en stor utredning om Lantmäteriet, och så kommer den här
              propositionen. Jag tycker nog att den andas mycket passivitet
              och beslutsvånda. Den består egentligen bara av en hoper bedömningar
              som i sig är väldigt vaga. Om man gör en sammanfattning av den
              kan man säga att den egentligen mer syftar till att bevara de
              strukturer som finns än att försöka göra något framåtskridande
              och utveckla Lantmäteriet. Vi i Folkpartiet tycker att man har
              helt fel utgångspunkt i alla de här bedömningarna. Man målar snarare
              upp att förändringen i sig är ett hot i stället för att försöka
              se möjligheterna i förändringen.
            </seg>
          </u>
          <u xml:id="i-8934e09413667897-959" prev="i-8934e09413667897-956" who="Q6217745">
            <seg>
              Det enda konkreta som finns i propositionen är det här lagförslaget
              om att man ska kunna registrera vid källan. Det är egentligen
              en självklar förändring. Det är vi alla ense om. Vi är eniga om
              det enda konkreta förslaget. Det är en bra förändring.
            </seg>
          </u>
          <u xml:id="i-8934e09413667897-960" prev="i-8934e09413667897-956" who="Q6217745">
            <seg>
              Herr talman! Jag vill gärna tala lite om utskottsmajoritetens
              syn på regeringens bedömningar. Det finns en del där som vi i
              Folkpartiet har reserverat oss emot.
            </seg>
          </u>
          <u xml:id="i-8934e09413667897-961" prev="i-8934e09413667897-956" who="Q6217745">
            <seg>
              Det första som jag vill ta upp är detta med tidpunkten. Det står
              i propositionen att regeringen trots allt har som målsättning
              att sammanslagningen av lantmäterimyndigheterna och inskrivningsverksamheten
              ska kunna vara klar till den 1 september 2007. Vi i Folkpartiet
              vill faktiskt trycka på lite där och stärka den målsättningen
              något. Tidpunkten i sig är naturligtvis inte något självändamål,
              utan det viktiga här är att inse att det finns så många positiva
              effekter här att detta måste ske med en viss hastighet. Visa av
              historien vet vi att sådana här saker har en viss förmåga att
              dra ut på tiden.
            </seg>
          </u>
          <u xml:id="i-8934e09413667897-962" prev="i-8934e09413667897-956" who="Q6217745">
            <seg>
              Herr talman! Sedan har vi detta med inskrivningsverksamhet. Vi
              har samma uppfattning som tydligen alla har här att inskrivningsverksamheten
              passar in i Lantmäteriets huvudmannaskap. Där finns egentligen
              inga motsättningar. Det som vi i Folkpartiet däremot vänder oss
              emot är att man i propositionen, av regionalpolitiska hänsyn och
              sysselsättningsskäl, lägger fast att man ska fortsätta att bedriva
              verksamheten på de sju orter som man gör i dag. Vi tycker att
              det är helt fel utgångspunkt. Utgångspunkten måste vara organisationens
              effektivitet. Det märkliga är att utskottsmajoriteten håller med
              om detta, men samtidigt vill man naturligtvis inte hålla med oss
              fullt ut. Man skriver till och med att det är självklart att effektiviteten
              är styrande, och man möjligtvis skulle kunna ha något annat i
              ett övergångsskede. Det är ganska vagt vilket ben majoriteten
              står på. I propositionen står väldigt tydligt att regeringens
              bedömning är att den ska bedrivas på de sju orter där det sker
              i dag, och detta kommenteras egentligen inte.
            </seg>
          </u>
          <u xml:id="i-8934e09413667897-963" prev="i-8934e09413667897-956" who="Q6217745">
            <seg>
              Herr talman! Nu kommer vi till det som Carl-Axel Roslund tog
              upp om myndighetsutövning och uppdragsverksamhet. Det finns ju
              både i Metria och i förrättningsverksamheten. Här tycks både regeringen
              och utskottsmajoriteten se spöken på ljusan dag. Jag tycker att
              det finns en befogad fråga att ställa här. Man upplever nästan
              att det är en ideologiskt betingad reflex att säga nej till förändringar
              när privata aktörer kan komma in. Varför säger man annars nej
              till extern medverkan vid lantmäteriförrättningar?
            </seg>
          </u>
          <u xml:id="i-8934e09413667897-964" prev="i-8934e09413667897-956" who="Q6217745">
            <seg>
              Något som verkligen talar för att man kan göra något mycket mångfasetterat
              här är teknikutvecklingen, om inget annat. Jag har själv talat
              med lantmätare som i dag jobbar inom verksamheten. Man säger att
              en lantmäteriförrättning i princip skulle kunna göras helt färdig,
              och sedan är det bara myndighetsbeslutet kvar. Så pass mycket
              precision finns det i dag. Det skulle dessutom ge en differentierad
              arbetsmarknad för dem som jobbar inom sektorn. Deras kompetens
              kommer naturligtvis att behövas även i fortsättningen.
            </seg>
          </u>
          <u xml:id="i-8934e09413667897-965" prev="i-8934e09413667897-956" who="Q6217745">
            <seg>
              När det gäller Metria anser vi liksom både Kristdemokraterna
              och Moderaterna att den verksamheten ska avvecklas. Den beskrivs
              som om den vore vilken verksamhet som helst och att man agerar
              på marknadsvillkor och så vidare. Men varför ska då staten bedriva
              den? Om den är som vilken verksamhet som helst kan likaväl någon
              annan driva den.
            </seg>
          </u>
          <u xml:id="i-8934e09413667897-966" prev="i-8934e09413667897-956" who="Q6217745">
            <seg>
              Det blir lite krystade argument som då kommer fram. Det skulle
              finnas tecken på att inga andra aktörer är villiga att ta över,
              att de saknar kompetens och att tjänsten skulle komma att saknas
              på marknaden trots efterfrågan. Det där är ju att söka efter ett
              nej, och man kan se av erfarenheter på andra områden att det inte
              inträffar. Det finns konsultverksamhet inom andra teknikområden,
              VA-sektorn till exempel, som är heltäckande över hela landet,
              också i glesbygd. Det är alltså väldigt krystade argument.
            </seg>
          </u>
          <u xml:id="i-8934e09413667897-967" prev="i-8934e09413667897-956" who="Q6217745">
            <seg>
              Folkpartiet säger för övrigt också nej till de två råd som föreslås.
              Vi tycker att det är ett spel för gallerierna att man på olika
              sätt vill mixtra så att man genom vissa råd ska lösa detta. Det
              samordningsansvar som Lantmäteriverket har måste naturligtvis
              ordnas av Lantmäteriverket självt inom den dagliga verksamheten.
              Vi behöver inte hålla på och besluta om att det ska finnas något
              speciellt råd och formalisera detta.
            </seg>
          </u>
          <u xml:id="i-8934e09413667897-968" prev="i-8934e09413667897-956" who="Q6217745">
            <seg>
              Frågan om marknads- och konkurrensrådet visar bara att det finns
              problem med konkurrens och att man från majoritetens sida inser
              det. Men ett sådant här råd löser naturligtvis inte de grundläggande
              problemen med att man har alldeles för mycket uppdragsverksamhet
              inom själva myndigheten. Vi fick höra det beskrivet väldigt väl
              från Carl-Axel Roslund.
            </seg>
          </u>
          <u xml:id="i-8934e09413667897-969" prev="i-8934e09413667897-956" who="Q6217745">
            <seg>
              Vi har även i vår motion från Folkpartiets sida tagit upp en
              lite annan fråga. Det gäller frågan om ett ändamålsenligt ortnamnsskick.
              Det har vi gjort med tanke på att det finns ganska mycket upprördhet
              kring just den frågan ute bland människorna när ortnamn inte blir
              de som de ursprungligen varit. Det här har varit uppe i kammaren
              tidigare i höst, då kulturutskottet behandlade den frågan. Då
              sade bland annat Göran Persson i Simrishamn: Vi har vid tidigare
              tillfällen i utskottet understrukit att ortnamnen är en oersättlig
              kulturskatt som ska bevaras, och vi ska bevaka den frågan mycket
              starkt. Här har utskottsmajoriteten en mycket vag skrivning och
              håller väl kanske i princip med oss. Men sedan säger man att det
              finns vissa svårigheter att hantera frågan på ett idealiskt sätt
              och att det inte alltid går att hitta rätt namn och så vidare.
              Det här är argument som jag upplever vara väldigt starka för att
              vi verkligen behöver en översyn.
            </seg>
          </u>
          <u xml:id="i-8934e09413667897-970" prev="i-8934e09413667897-956" who="Q6217745">
            <seg>
              Herr talman! Det är just reservation 16, som jag yrkar bifall
              till, som gäller den här frågan.
            </seg>
          </u>
          <note type="speaker">
            Anf. 169 GUNNAR SANDBERG (s):
          </note>
          <u xml:id="i-8934e09413667897-971" next="i-8934e09413667897-983" who="Q3374587">
            <seg>
              Herr talman! Ledamöter i bostadsutskottet, press och åhörare!
            </seg>
          </u>
          <note>
            Bostadsutskottets betänkande nr 4 behandlar regeringens proposition
            om lantmäteriverksamheten. Förslaget innefattar dels förslag till
            ändringar i fastighetsbildningslagen och ytterligare fyra lagar,
            dels de bedömningar som regeringen gör avseende lantmäteriverksamheten.
          </note>
          <note>
            Inledningsvis vill jag yrka bifall till utskottets förslag och
            därmed också avslag på samtliga motioner och reservationer.
          </note>
          <note>
            I den proposition som regeringen lämnat till riksdagen för behandling
            redovisas en utvärdering av den omstrukturering av lantmäteriverksamheten
            som ägt rum sedan riksdagens beslut om en ny organisation för
            lantmäteri- och fastighetsdataverksamheten. Propositionen visar
            också på regeringens bedömningar vad gäller formerna för lantmäteriverksamhetens
            bedrivande och inskrivningsverksamhetens överföring till den statliga
            lantmäteriorganisationen. I propositionen föreslås ett bemyndigande
            för regeringen att meddela föreskrifter om att andra myndigheter
            än lantmäterimyndigheten ska registrera uppgifter i fastighetsregistrets
            allmänna del.
          </note>
          <u xml:id="i-8934e09413667897-972" prev="i-8934e09413667897-971" who="Q3374587">
            <seg>
              Lantmäteriverket och de 21 länsvisa lantmäterimyndigheterna föreslås
              slås ihop till en myndighet. Ett antal motioner föreslår att tidpunkten
              för en sådan sammanslagning bör fastställas av riksdagen. Utskottet
              anser dock att riksdagen i nuläget inte ska fastslå ett sådant
              datum.
            </seg>
          </u>
          <u xml:id="i-8934e09413667897-973" prev="i-8934e09413667897-971" who="Q3374587">
            <seg>
              Enligt regeringen bör en förändring av den nuvarande statliga
              lantmäteriorganisationen anstå till det finns förslag om hur inskrivningsverksamheten
              bör knytas till den statliga lantmäteriverksamheten liksom förslag
              om hur tillsynsfrågan kan lösas inom den nya myndigheten. Av Lantmäteriutredningens
              utvärdering av omstruktureringen framgår att den myndighetsstruktur
              som skapades 1996 har varit bra och att det därför inte finns
              något omedelbart behov av en organisationsförändring. Utskottet
              har för sin del noterat vad som anförs i propositionen om att
              Lantmäteriverket under 2004 genomfört en intern omorganisation
              som berörde stora delar av verksamheten. På samma sätt kan det
              finnas anledning att avvakta den överföring av huvudmannaskapet
              för inskrivningsmyndigheterna till Lantmäteriverket som aviserats
              till den 1 september 2007. Därför ska vi inte nu lägga fast en
              tidpunkt för sammanslagningen.
            </seg>
          </u>
          <u xml:id="i-8934e09413667897-974" prev="i-8934e09413667897-971" who="Q3374587">
            <seg>
              Det finns de här i kammaren som anser att den verksamhet som
              bedrivs av Lantmäteriverket bör privatiseras. En privatisering
              skulle innebära en kraftig försämring av servicen, framför allt
              i glesbygden. Utskottet tror att det är viktigt att garantera
              hela landet samma kompetens när det gäller lantmäteriverksamheten.
              En orättvis situation skulle kunna uppstå när det gäller att garantera
              rättssäkra bedömningar.
            </seg>
          </u>
          <u xml:id="i-8934e09413667897-975" prev="i-8934e09413667897-971" who="Q3374587">
            <seg>
              De länsvisa lantmäterimyndigheterna får i dag utföra uppdragsverksamhet
              med en naturlig koppling till fastighetsbildningen. En precisering
              av vilka uppdrag som lantmäterimyndigheterna får utföra som lokal
              myndighetsservice görs sedan i Lantmäteriverkets föreskrifter.
              Enligt regeringen finns det ur regionalpolitisk synvinkel starka
              motiv för att bedriva lokal myndighetsservice. Det gäller bland
              annat i de delar av landet där det inte finns någon alternativ
              utförare av uppdrag som kräver lantmäterikompetens. De kommuner
              som anses sakna andra marknadsaktörer är i princip inlandskommunerna.
              Det är viktigt att även små orter har ett fullständigt kunnande
              och kompetens inom Lantmäteriets område. Lantmäteriet efterfrågas
              främst för att det finns på orten och att man innehar en specifik
              mätningskompetens kombinerad med fastighetsrättsligt kunnande,
              samt att inga andra aktörer finns i närområdet. Det är därför
              viktigt att behålla verksamheten i offentlig regi.
            </seg>
          </u>
          <u xml:id="i-8934e09413667897-976" prev="i-8934e09413667897-971" who="Q3374587">
            <seg>
              Självfallet ska lantmäterimyndigheterna inte bedriva sådan verksamhet
              som kan påverka förtroendet för myndighetsutövningen. Den uppdragsverksamhet
              som myndigheten bedriver ska ske på ett konkurrensneutralt sätt.
              Regeringen utrycker i propositionen att den avser att förtydliga
              och avgränsa uppdragsverksamheten i anslutning till fastighetsbildning
              genom föreskrifter i instruktionen för det statliga lantmäteriet.
            </seg>
          </u>
          <u xml:id="i-8934e09413667897-977" prev="i-8934e09413667897-971" who="Q3374587">
            <seg>
              När det gäller inrättandet av ett geodataråd och om det ska ligga
              under regeringen eller Lantmäteriverket delar utskottet regeringens
              uppfattning, det vill säga att det ska inrättas vid Lantmäteriverket
              för att bereda frågor som rör verkets samordningsroll. Behovet
              av samordning och samverkan mellan aktörer inom området geografisk
              information och fastighetsinformation kan förväntas öka i takt
              med att spridningen och användningen av informationen ökar. Detta
              gäller såväl nationell som internationell nivå.
            </seg>
          </u>
          <u xml:id="i-8934e09413667897-978" prev="i-8934e09413667897-971" who="Q3374587">
            <seg>
              Lantmäteriets uppdragsverksamhet Metria är enligt regeringens
              bedömning ett betydelsefullt instrument för att sprida användningen
              av geografisk information.
            </seg>
          </u>
          <u xml:id="i-8934e09413667897-979" prev="i-8934e09413667897-971" who="Q3374587">
            <seg>
              Uppdragsverksamheten säkerställer tillgången till Lantmäterianknutna
              tjänster av hög kvalitet i hela landet. Det finns tecken på att
              det inte alltid finns andra aktörer som kan ta över all den verksamhet
              som Lantmäteriet i dag bedriver. Som framhålls i propositionen
              är risken att det inte finns någon aktör som är villig eller har
              kompetensen att hantera vissa tjänster som i hög grad har karaktären
              av infrastruktur. Effekten kan bli att tjänsten försvinner från
              marknaden även om efterfrågan finns. Därför bör det inte ske någon
              bolagisering av hela eller delar av produktions- och uppdragsverksamheten.
              Avsikten med att inrätta ett marknads- och konkurrensråd är att
              öka förståelsen för de villkor som styr verkets respektive företagens
              verksamhet och att förbättra relationen mellan Lantmäteriverket
              och de privata företagen.
            </seg>
          </u>
          <note>
            Inrättandet av ett marknads- och konkurrensråd och utarbetandet
            av en konkurrenspolicy ingår också i de åtgärder som aviserats
            i syfte att avgränsa uppdragsverksamheten.
          </note>
          <u xml:id="i-8934e09413667897-980" prev="i-8934e09413667897-971" who="Q3374587">
            <seg>
              När det gäller inriktningen av verksamheten ska Lantmäteriverkets,
              liksom andra statliga myndigheters, verksamhet naturligtvis bedrivas
              så rationellt och kostnadseffektivt som möjligt. Regeringen ska
              genom regleringsbrevet från tid till annan pröva inriktningen
              av olika verksamheter utifrån mera allmänna utgångspunkter.
            </seg>
          </u>
          <u xml:id="i-8934e09413667897-981" prev="i-8934e09413667897-971" who="Q3374587">
            <seg>
              Min uppfattning är att en så effektiv och rationell myndighetsorganisation
              som möjligt bör eftersträvas. Det kan bland annat innebära att
              myndigheter med sammanfallande eller angränsande uppgifter samverkar
              inom specifika områden eller rentav slås samman. Det som alltid
              ska vara det bärande målet är effektivitet, rättssäkerhet och
              god service.
            </seg>
          </u>
          <note>
            Vi i majoriteten i utskottet anser att riksdagen bör anta regeringens
            förslag till lag om ändring i fastighetsbildningslagen liksom
            förslagen till konsekvensändringar i plan- och bygglagen. Vi föreslår
            också att riksdagen antar regeringens förslag om ändringar i lagen
            om kulturminnen, lagen om häradsallmänningar samt lagen om allmänningsskogar
            i Norrland och Dalarna.
          </note>
          <u xml:id="i-8934e09413667897-982" prev="i-8934e09413667897-971" who="Q3374587">
            <seg>
              När det gäller registrering i fastighetsregistrets allmänna del
              har riksdagen tidigare tagit ställning för principen om registrering
              vid den beslutsfattande myndigheten. Den principen innebär att
              registrering av information normalt ska ske endast en gång och
              att informationen görs tillgänglig så långt som möjligt i övriga
              databaser.
            </seg>
          </u>
          <u xml:id="i-8934e09413667897-983" prev="i-8934e09413667897-971" who="Q3374587">
            <seg>
              Utskottet föreslår utifrån propositionen att ge regeringen bemyndigande
              att meddela föreskrifter om att andra myndigheter än lantmäterimyndigheten
              ska föra in eller ta bort uppgifter i fastighetsregistrets allmänna
              del.
            </seg>
          </u>
          <note>
            Förslaget till lag om ändring i fastighetsbildningslagen liksom
            förslagen till konsekvensändringar i plan- och bygglagen, lagen
            om kulturminnen m.m., lagen om häradsallmänningar samt lagen om
            allmänningsskogar i Norrland och Dalarna bör alltså bifallas av
            riksdagen.
          </note>
          <note type="speaker">
            Anf. 170 LARS TYSKLIND (fp) replik:
          </note>
          <u xml:id="i-8934e09413667897-984" next="i-8934e09413667897-988" who="Q6217745">
            <seg>
              Herr talman! Man kan konstatera att Gunnar Sandberg fortsätter
              att ta upp de alla möjliga och omöjliga hotbilder som skulle hindra
              att man för över uppgifter till den privata sektorn och konkurrensutsätter
              dem.
            </seg>
          </u>
          <u xml:id="i-8934e09413667897-985" prev="i-8934e09413667897-984" who="Q6217745">
            <seg>
              Jag tog upp i mitt anförande att det talas om olika tecken. Vilka
              tecken finns det på att marknaden inte skulle ta till sig de här
              arbetsuppgifterna om man fick chansen? Det finns säkerligen på
              många ställen inga alternativa utförare i dag, men man kan fråga
              sig varför det inte finns det. Det beror naturligtvis på att Lantmäteriet
              har ett så pass starkt monopol att det inte finns någon anledning
              för en aktör i dag att ge sig in på den marknaden. Det snarare
              blockerar det hela.
            </seg>
          </u>
          <u xml:id="i-8934e09413667897-986" prev="i-8934e09413667897-984" who="Q6217745">
            <seg>
              Som jag sade tidigare har det visat sig att det inom andra teknikområden,
              typ vatten och avlopp, utförs konsulttjänster i alla Sveriges
              kommuner, var de än ligger. Varför skulle just lantmäteritjänster
              vara något specifikt som måste skötas av staten?
            </seg>
          </u>
          <u xml:id="i-8934e09413667897-987" prev="i-8934e09413667897-984" who="Q6217745">
            <seg>
              Sedan till inrättande av marknads- och konkurrensrådet. Det är
              symtomatiskt att vi i dag behöver diskutera en sådan fråga. Vi
              har om inte annat så ett statligt konkurrensverk, som Carl-Axel
              tog upp förut, som faktiskt ser till konkurrensen och säger att
              det finns en snedvridning.
            </seg>
          </u>
          <u xml:id="i-8934e09413667897-988" prev="i-8934e09413667897-984" who="Q6217745">
            <seg>
              Frågan blir: Vad grundar sig majoriteten de här farhågorna på,
              de här tecknen på att det inte skulle finnas några andra aktörer?
              Vad är det som ligger bakom? Vad är det man ser inte finns?
            </seg>
          </u>
          <note type="speaker">
            Anf. 171 GUNNAR SANDBERG (s) replik:
          </note>
          <u xml:id="i-8934e09413667897-989" next="i-8934e09413667897-990" who="Q3374587">
            <seg>
              Herr talman! Jag som kommer från en glesbygd har märkt att alla
              privatiseringar har inneburit försämrad service för oss.
            </seg>
          </u>
          <u xml:id="i-8934e09413667897-990" prev="i-8934e09413667897-989" who="Q3374587">
            <seg>
              En anledning kan vara att det helt enkelt är en för liten marknad
              för ett bolag att existera på. Vad är det som är så specifikt
              för just Lantmäteriets verksamhet? Jo, deras mål är att skapa
              en effektivitet, rättssäkerhet och god service. I remissinstanserna
              är man också orolig för att det kan bli försämringar i glesbygden
              vid privatiseringar.
            </seg>
          </u>
          <note type="speaker">
            Anf. 172 LARS TYSKLIND (fp) replik:
          </note>
          <u xml:id="i-8934e09413667897-991" next="i-8934e09413667897-992" who="Q6217745">
            <seg>
              Herr talman! Myndighetsutövningen ska naturligtvis ske på ett
              effektivt och bra sätt. Där är vi helt eniga. Men vi har tydligen
              delade meningar om huruvida uppdragsverksamheten skulle kunna
              privatiseras eller inte och lär väl inte komma överens vilka argument
              jag än kommer med.
            </seg>
          </u>
          <u xml:id="i-8934e09413667897-992" prev="i-8934e09413667897-991" who="Q6217745">
            <seg>
              Jag tänkte ta upp en annan fråga, det sista som togs upp, ortnamnsseden.
              Har Gunnar Sandberg några synpunkter om man säger att det skulle
              vara befogat med en översyn av Lantmäteriets uppdrag där och resultatet?
              Har inte Gunnar Sandberg mött människor som har varit upprörda
              i samband med att ortnamn har försvunnit, förvanskats eller förändrats
              på ett sätt som gör att man inte riktigt känner igen sig?
            </seg>
          </u>
          <note type="speaker">
            Anf. 173 GUNNAR SANDBERG (s) replik:
          </note>
          <u xml:id="i-8934e09413667897-993" next="i-8934e09413667897-994" who="Q3374587">
            <seg>
              Herr talman! Jag håller med dig. Kraven på en god ortnamnssed
              kommer till uttryck, som jag sade, i 1 kap. 4 § lagen om kulturminnen
              m.m. Den bestämmelsen innebär bland annat att hävdvunna ortnamn
              inte ska ändras utan starka skäl, att ortnamn ska stavas enligt
              vedertagna regler för språkriktighet och att påverkan på hävdvunna
              namn ska beaktas vid nybildning av ortnamn. Av bestämmelsen framgår
              att namn som godkänns för offentlig kartproduktion ska användas
              i sin godkända form, det vill säga det namn och den stavning som
              finns på de allmänna kartorna eller i Lantmäteriets ortnamnsdatabas.
            </seg>
          </u>
          <u xml:id="i-8934e09413667897-994" prev="i-8934e09413667897-993" who="Q3374587">
            <seg>
              Utskottet kan dela den uppfattning som har legat till grund för
              förslaget i motionen, att ortnamnsfrågorna ska behandlas på ett
              sätt som gör att god ortnamnssed iakttas. I detta ligger också
              att hävdvunna namn ska värnas. Samtidigt kan dessa frågor ibland
              vara svåra att hantera på ett för alla idealiskt sätt. Det förekommer
              sålunda att namnbruket varierar också i en och samma trakt. Utskottet
              vill för sin del inte utesluta att det kan finnas anledning att
              från tid till annan se över hur ortnamnsfrågorna handläggs ur
              olika aspekter.
            </seg>
          </u>
          <note type="speaker">
            Anf. 174 RAGNWI MARCELIND (kd) replik:
          </note>
          <u xml:id="i-8934e09413667897-995" next="i-8934e09413667897-997" who="Q4965523">
            <seg>
              Herr talman! Jag vet inte om jag blev väldigt mycket klokare
              efter Gunnar Sandbergs inlägg. Det fortsätter lite grann i samma
              inriktning som regeringen visar i hela propositionen, där man
              använder ordet bedömning inte mindre än 27 gånger i stället för
              att komma med konkreta förslag.
            </seg>
          </u>
          <u xml:id="i-8934e09413667897-996" prev="i-8934e09413667897-995" who="Q4965523">
            <seg>
              Jag skulle vilja ställa, utifrån det inlägg som jag själv inledde
              med i dag, några frågor som inte blev särskilt klarlagda. Det
              är vad Gunnar Sandberg och majoriteten tycker om Riksdagens revisorers
              kritik över att regeringen till exempel inte har följt upp omorganisationen
              och att Lantmäteriet inte har lyckats hålla isär sina myndighetsuppgifter
              och uppdragsverksamheten. Vad tycker majoriteten om Statskontorets
              kritik över att staten som kommersiell aktör säljer vidare varor
              och tjänster i konkurrens med den privata sektorn och att det
              omsätter 20 miljarder? Är detta någonting som majoriteten tycker
              är godtagbart och att det ska vara på det sättet?
            </seg>
          </u>
          <u xml:id="i-8934e09413667897-997" prev="i-8934e09413667897-995" who="Q4965523">
            <seg>
              Gunnar Sandberg säger att det inte skulle bli ett rättssäkert
              förfarande. Vad är det för argument som gör att Gunnar Sandberg
              kan påstå något sådant? Är det också en bedömning, eller har Gunnar
              Sandberg några konkreta exempel på varför det inte skulle bli
              ett rättssäkert förfarande om det juridiska skulle gå över till
              någon form av privat hand? Finns det inte andra juridiska experter
              än de som är inom offentlig sektor?
            </seg>
          </u>
          <note type="speaker">
            Anf. 175 GUNNAR SANDBERG (s) replik:
          </note>
          <u xml:id="i-8934e09413667897-998" next="i-8934e09413667897-999" who="Q3374587">
            <seg>
              Herr talman! Lantmäteriverkets uppdrag till Metria är enligt
              regeringens bedömning ett betydelsefullt instrument för att sprida
              användning av geografisk information och fastighetsinformation.
              Uppdragsverksamheten säkerställer tillgången till lantmäterianknutna
              tjänster av hög kvalitet i hela landet.
            </seg>
          </u>
          <u xml:id="i-8934e09413667897-999" prev="i-8934e09413667897-998" who="Q3374587">
            <seg>
              Jag tycker att det är naivt av den borgerliga alliansen att tro
              att privata aktörer skulle etablera sig på denna smala marknad
              i alla delar av Sverige där lönsamhet för ärenden kan vara svår
              att uppnå dels genom att det är långa avstånd, dels genom att
              det kan vara svårt att få tag på kompetens där.
            </seg>
          </u>
          <note type="speaker">
            Anf. 176 RAGNWI MARCELIND (kd) replik:
          </note>
          <u xml:id="i-8934e09413667897-1000" next="i-8934e09413667897-1004" who="Q4965523">
            <seg>
              Herr talman! Jag vill ju inte hålla med Gunnar Sandberg om att
              det här är en smal marknad. Det är ju en stor marknad där det
              finns väldiga möjligheter också för privata aktörer att etablera
              sig. Det där svaret gör mig inte klokare.
            </seg>
          </u>
          <u xml:id="i-8934e09413667897-1001" prev="i-8934e09413667897-1000" who="Q4965523">
            <seg>
              Utredningen tillsammans med Riksdagens revisorer kom också fram
              till väldigt tydligt och klart att den verksamhet som Metria bedriver
              är en konkurrensverksamhet som inte borde finnas inom en statlig
              myndighet.
            </seg>
          </u>
          <u xml:id="i-8934e09413667897-1002" prev="i-8934e09413667897-1000" who="Q4965523">
            <seg>
              Men jag skulle vilja ha också ett annat svar, och det gäller
              tolkningssvårigheterna som jag inte fick klara för mig. Gunnar
              Sandberg säger att han kommer från Norrland och vet hur det är
              att vara där.
            </seg>
          </u>
          <u xml:id="i-8934e09413667897-1003" prev="i-8934e09413667897-1000" who="Q4965523">
            <seg>
              Begreppet i direkt anknytning till kopplar ju till en förrättning
              som pågår. Man är så att säga fysiskt på plats och passar på att
              ta några ytterligare mätvärden. Men i nästa andetag säger man
              i anslutning till fastighetsbildning. Det medger en mycket vidare
              tolkning. Det innebär att man kan fortsätta med det som man håller
              på med i Norrland i dag. Lantmäteriet gör industrimätningar, det
              vill säga mäter maskiner. Då vill jag fråga Gunnar Sandberg: Är
              det någonting som majoriteten tycker har med fastighetsindelning
              att göra?
            </seg>
          </u>
          <u xml:id="i-8934e09413667897-1004" prev="i-8934e09413667897-1000" who="Q4965523">
            <seg>
              Jag har väldigt svårt att se det, och jag tycker att det är märkligt
              att majoriteten så tydligt i detta betänkande inte har vågat ta
              ställning. Man kan ställa sig frågan vad det beror på. Är det
              politiska underlaget inte tillräckligt för en kraftfullare framtoning
              i den här propositionen? Handlar det om att man inte har fått
              med sig Vänsterpartiet och Miljöpartiet fullt ut och att det därför
              blir en kompromisslösning efter alla dessa år och all den väntan
              som inte leder till någonting konkret och tydligt för Lantmäteriets
              verksamhet i framtiden?
            </seg>
          </u>
          <note type="speaker">
            Anf. 177 GUNNAR SANDBERG (s) replik:
          </note>
          <u xml:id="i-8934e09413667897-1005" next="i-8934e09413667897-1008" who="Q3374587">
            <seg>
              Herr talman! Verksamheten omgärdas av klara regler när det gäller
              uppdragens art, som framhålls i propositionen. Självfallet ska
              Lantmäterimyndigheten inte bedriva sådan verksamhet som kan påverka
              förtroendet för myndighetsutövningen. Lika självklart är det att
              den uppdragsverksamhet som myndigheten bedriver ska ske på ett
              konkurrensneutralt sätt.
            </seg>
          </u>
          <u xml:id="i-8934e09413667897-1006" prev="i-8934e09413667897-1005" who="Q3374587">
            <seg>
              Lantmäteriutredningen har också konstaterat att det inte finns
              belägg för problem med rättssäkerhet och opartiskhet som har uppkommit
              efter omorganisationen 19951996. Verksamheten har inte heller
              enligt utredningen väckt misstro hos sakägarna.
            </seg>
          </u>
          <u xml:id="i-8934e09413667897-1007" prev="i-8934e09413667897-1005" who="Q3374587">
            <seg>
              För att upprätthålla förtroendet för den konkurrensutsatta verksamheten
              är det enligt regeringen viktigt att lantmäterimyndighetens uppdragsverksamhet
              hålls strikt åtskild från sådana uppdrag som verksamhet som bedrivs
              i Lantmäteriverkets uppdragsdivision.
            </seg>
          </u>
          <u xml:id="i-8934e09413667897-1008" prev="i-8934e09413667897-1005" who="Q3374587">
            <seg>
              Som framgår av redovisningen ovan finns det i dag inte några
              belägg för att det i verksamheten ska finnas problem med rättssäkerhet
              eller opartiskhet.
            </seg>
          </u>
          <note type="speaker">
            Anf. 178 CARL-AXEL ROSLUND (m) replik:
          </note>
          <u xml:id="i-8934e09413667897-1009" next="i-8934e09413667897-1013" who="Q5039749">
            <seg>
              Herr talman! Gunnar Sandberg, varför finns det inga andra aktörer?
              Jo, därför att det är monopol. Det kan inte ju inte finnas några
              andra aktörer. Så enkelt är det. Så länge det är monopol kan några
              andra aldrig växa upp, inte ens i glesbygden.
            </seg>
          </u>
          <u xml:id="i-8934e09413667897-1010" prev="i-8934e09413667897-1009" who="Q5039749">
            <seg>
              Sedan säger du att du är rädd för de gånger där det har privatiserats.
              Det har blivit så mycket sämre då. Någon viskade i mitt öra: Fråga
              Gunnar Sandberg om han inte har telefon och ström i sitt hus trots
              privatiseringarna.
            </seg>
          </u>
          <u xml:id="i-8934e09413667897-1011" prev="i-8934e09413667897-1009" who="Q5039749">
            <seg>
              Vad är det som har blivit så mycket sämre när myndigheter eller
              statliga myndigheter har släppt ifrån sig monopolet? Jag skulle
              vilja höra exempel på vad det är som har blivit så mycket sämre.
            </seg>
          </u>
          <u xml:id="i-8934e09413667897-1012" prev="i-8934e09413667897-1009" who="Q5039749">
            <seg>
              Sedan handlar det inte bara om glesbygd. Man säljer ju turistkartor
              med kungabilder på till och med i Stockholm. Där har Lantmäteriverket
              försäljning av turistkartor som det finns massor av människor
              som vill tillverka och sälja. Tycker Gunnar Sandberg att det är
              rätt att myndigheten ska syssla med det?
            </seg>
          </u>
          <u xml:id="i-8934e09413667897-1013" prev="i-8934e09413667897-1009" who="Q5039749">
            <seg>
              Men, som sagt, vad finns det för exempel på att det har blivit
              så mycket sämre när saker och ting har privatiserats?
            </seg>
          </u>
          <note type="speaker">
            Anf. 179 GUNNAR SANDBERG (s) replik:
          </note>
          <u xml:id="i-8934e09413667897-1014" next="i-8934e09413667897-1015" who="Q3374587">
            <seg>
              Herr talman! Framför allt har servicen blivit mycket sämre. Jag
              har också varit i kontakt med lantmäteriet både i Gävle och hemma
              i Östersund. De tror inte att det är möjligt för privata aktörer
              att hålla till på den här marknaden. Det är komplicerat. Lantmäteriet
              har hållit på med sin verksamhet under lång tid och byggt upp
              en viss kompetens. Det är ju inte förbjudet eller olagligt i dag
              att använda externa aktörer, vilket man också gör.
            </seg>
          </u>
          <u xml:id="i-8934e09413667897-1015" prev="i-8934e09413667897-1014" who="Q3374587">
            <seg>
              Min bestämda uppfattning är det är väldigt svårt för privata
              aktörer att utföra detta lika kostnadseffektivt som Lantmäteriet
              gör.
            </seg>
          </u>
          <note type="speaker">
            Anf. 180 CARL-AXEL ROSLUND (m) replik:
          </note>
          <u xml:id="i-8934e09413667897-1016" next="i-8934e09413667897-1017" who="Q5039749">
            <seg>
              Herr talman! Det är inte vad du tror, Gunnar Sandberg, utan det
              är vad Lantmäteriet tror. Det var ju det som du hänvisade till.
              Jag förmodar att varken du eller jag är någon expert på lantmäterifrågor.
              Men du säger och jag citerar det nästan ordagrant: Lantmäteriet
              tror inte att någon annan kan göra det. Vi har byggt upp en kompetens
              och vi kan detta.
            </seg>
          </u>
          <u xml:id="i-8934e09413667897-1017" prev="i-8934e09413667897-1016" who="Q5039749">
            <seg>
              Vad hade du förväntat dig för svar av Lantmäteriet? Sedan bara
              tar du det helt okritiskt till din egen uppfattning. Det är förlåt
              uttrycket, Gunnar naivt. Som man frågar får man svar.
            </seg>
          </u>
          <note type="speaker">
            Anf. 181 GUNNAR SANDBERG (s) replik:
          </note>
          <u xml:id="i-8934e09413667897-1018" who="Q3374587">
            <seg>
              Herr talman! Så Carl-Axel Roslund med flera här menar att det
              som Lantmäteriet sysslar med i dag ska man inte syssla med, för
              det klarar man inte av och det finns andra aktörer som klarar
              av detta mycket bättre?
            </seg>
          </u>
          <note type="speaker">
            Anf. 182 OWE HELLBERG (v):
          </note>
          <u xml:id="i-8934e09413667897-1019" next="i-8934e09413667897-1037" who="Q5798912">
            <seg>
              Herr talman! Äntligen har en proposition om Lantmäteriets framtida
              organisation lagts på riksdagens bord i form av det betänkande
              som vi har framför oss. Det måste kännas skönt för dem som jobbar
              både på Lantmäteriet och inom lantmäteriorganisationen att de
              nu kan planera för den framtida utvecklingen.
            </seg>
          </u>
          <u xml:id="i-8934e09413667897-1020" prev="i-8934e09413667897-1019" who="Q5798912">
            <seg>
              Vi i Vänsterpartiet är också mycket nöjda med propositionen och
              betänkandet som väsentligen skiljer sig från Lantmäteriutredningens
              förslag där stora delar av verksamheten skulle privatiseras och
              där Lantmäteriet skulle gå mot en krympande tillvaro som enbart
              myndighetsutövare.
            </seg>
          </u>
          <u xml:id="i-8934e09413667897-1021" prev="i-8934e09413667897-1019" who="Q5798912">
            <seg>
              Jag delar Ekonomistyrningsverkets syn. Man säger att ett genomförande
              på det sättet alltså enligt utredningens förslag skulle få negativa
              samhällsekonomiska konsekvenser då risken är att inga aktörer
              finns som är villiga eller har kompetens för att hantera vissa
              av dessa tjänster som i hög grad har karaktär av infrastrukturfrågor.
            </seg>
          </u>
          <u xml:id="i-8934e09413667897-1022" prev="i-8934e09413667897-1019" who="Q5798912">
            <seg>
              Andra har påpekat att det kan få långtgående konsekvenser för
              många små kommuner där marknaden inte ens har ett intresse av
              att erbjuda dessa tjänster.
            </seg>
          </u>
          <u xml:id="i-8934e09413667897-1023" prev="i-8934e09413667897-1019" who="Q5798912">
            <seg>
              Den stora nyttjaren av tjänsterna är i första hand offentlig
              sektor. Företrädare för statliga verk och myndigheter påpekar
              att uppdragsverksamheten är viktig för att upprätthålla den höga
              kompetensen inom Lantmäteriverket. Till och med Svenska Bankföreningen
              tycker att stor restriktivitet är nödvändig när det gäller att
              avyttra verksamhet som mer traditionellt faller inom myndighetsområdet.
            </seg>
          </u>
          <u xml:id="i-8934e09413667897-1024" prev="i-8934e09413667897-1019" who="Q5798912">
            <seg>
              En annan viktig fråga för oss i Vänsterpartiet är att propositionen
              slår fast att fastighetsbildning och fastighetsregistrering även
              fortsättningsvis bör vara ett offentligt åtagande.
            </seg>
          </u>
          <u xml:id="i-8934e09413667897-1025" prev="i-8934e09413667897-1019" who="Q5798912">
            <seg>
              Samtliga remissinstanser är positiva till detta. Jag vill särskilt
              nämna Kungl. Tekniska högskolan som jämfört fastighetsbildning
              i privat och offentlig regi i olika länder. Man konstaterar att
              den svenska modellen är överlägsen ur både effektivitets- och
              kostnadssynpunkt.
            </seg>
          </u>
          <u xml:id="i-8934e09413667897-1026" prev="i-8934e09413667897-1019" who="Q5798912">
            <seg>
              Det är av samma skäl klokt att låta lantmäteriförrättning i sin
              helhet vara en myndighetsutövning. I andra länder där fastighetsbildning
              bedrivs i privat regi av auktoriserade lantmätare och det uppstår
              meningsskiljaktigheter vid till exempel en tvångsinlösen och där
              inte alla sakägare lämnar sitt medgivande måste frågan lösas i
              domstol. Det är kostnads- och tidskrävande.
            </seg>
          </u>
          <u xml:id="i-8934e09413667897-1027" prev="i-8934e09413667897-1019" who="Q5798912">
            <seg>
              I Sverige kan den myndighetsutövande lantmätaren i stället söka
              samförståndslösningar mellan berörda sakägare.
            </seg>
          </u>
          <u xml:id="i-8934e09413667897-1028" prev="i-8934e09413667897-1019" who="Q5798912">
            <seg>
              Lantmäteriutredningen innehöll naturligtvis också många goda
              förslag som nu ska genomföras direkt eller så snart det är möjligt.
              Det kommer att bli bra med en gemensam organisation för Lantmäteriet
              och de 21 lantmäterimyndigheterna. Det är nödvändigt att en svensk
              myndighet, självklart Lantmäteriet, blir samordnare för den totala
              utvecklingen av geografiska informationssystem, GIS. Det är bra
              att inskrivningsverksamheten blir inordnad i lantmäteriverksamheten.
            </seg>
          </u>
          <u xml:id="i-8934e09413667897-1029" prev="i-8934e09413667897-1019" who="Q5798912">
            <seg>
              Herr talman! Det är tur att de borgerliga partierna inte har
              någon påverkan på detta betänkande. Det enda de enas om, vilket
              inte är överraskande, är att så mycket som möjligt av verksamheten
              ska privatiseras. Om det är genomförbart, om det skadar utvecklingen
              av lantmäteriverksamheten eller drabbar delar av landet som riskerar
              att bli utan denna service och kompetens verkar man inte bry sig
              särskilt mycket om. Principen om privatisering av offentlig verksamhet
              är överordnad.
            </seg>
          </u>
          <u xml:id="i-8934e09413667897-1030" prev="i-8934e09413667897-1019" who="Q5798912">
            <seg>
              I övrigt ser vi inte mycket spår av gemensam syn i frågan.
            </seg>
          </u>
          <u xml:id="i-8934e09413667897-1031" prev="i-8934e09413667897-1019" who="Q5798912">
            <seg>
              Den samordnande rollen är så viktig att den bör läggas direkt
              under regeringens ansvar, säger Kristdemokraterna. Det är inte
              ens regeringens uppgift att se till att det blir något råd, säger
              Moderaterna. Folkpartiet och Centern säger ingenting.
            </seg>
          </u>
          <u xml:id="i-8934e09413667897-1032" prev="i-8934e09413667897-1019" who="Q5798912">
            <seg>
              När det gäller myndighetsstrukturen kräver Folkpartiet och Kristdemokraterna
              att ett datum slås fast för när sammanslagningen av Lantmäteriet
              och lantmäterimyndigheterna ska ske, men de kan inte enas om ett
              gemensamt datum. Moderaterna och Centern säger ingenting.
            </seg>
          </u>
          <u xml:id="i-8934e09413667897-1033" prev="i-8934e09413667897-1019" who="Q5798912">
            <seg>
              När det gäller uppdragsverksamheten i samband med lantmäteriförrättning
              vill Moderaterna och Kristdemokraterna ta bort den möjligheten
              för lantmäteriorganisationen. Centern och Folkpartiet säger ingenting.
            </seg>
          </u>
          <u xml:id="i-8934e09413667897-1034" prev="i-8934e09413667897-1019" who="Q5798912">
            <seg>
              Innan den nya organisationen ens har kommit till stånd föreslår
              Kristdemokraterna att Lantmäteriverket och Sjöfartsverket bör
              slås samman, Centern att Lantmäteriet ska slås samman med Boverket.
            </seg>
          </u>
          <u xml:id="i-8934e09413667897-1035" prev="i-8934e09413667897-1019" who="Q5798912">
            <seg>
              Det är, som sagt, tur för Lantmäteriets ledning och personal
              att inte borgerligheten får styra i denna fråga. Det är också
              bra för verksamheten. Den svenska modellen i dessa frågor är väl
              beprövad och internationellt erkänd, inte minst i form av en omfattande
              verksamhet utomlands.
            </seg>
          </u>
          <u xml:id="i-8934e09413667897-1036" prev="i-8934e09413667897-1019" who="Q5798912">
            <seg>
              Till sist har jag en fråga till Ragnwi Marcelind. Vi har debatterat
              Lantmäteriet i den lokala pressen i Gävleborgs län. Jag har framfört
              att ditt förslag i detta betänkande kommer att leda till att ett
              hundratal jobb försvinner i Gävle. Det har framkommit i samband
              med utredningen och i remissarbetet. Du har undvikit att svara.
              Nu får du en chans till.
            </seg>
          </u>
          <note>
            Hur blir det med lantmäterijobben i Gävle, enligt Kristdemokraternas
            förslag?
          </note>
          <u xml:id="i-8934e09413667897-1037" prev="i-8934e09413667897-1019" who="Q5798912">
            <seg>
              Med detta, herr talman, yrkar jag bifall till betänkandet, och
              jag sällar mig till skaran av gratulanter.
            </seg>
          </u>
          <note type="speaker">
            Anf. 183 RAGNWI MARCELIND (kd) replik:
          </note>
          <u xml:id="i-8934e09413667897-1038" next="i-8934e09413667897-1044" who="Q4965523">
            <seg>
              Herr talman! Owe Hellberg inledde med att säga att det känns
              skönt för personalen på Lantmäteriet att den här propositionen
              som ska ge så tydliga direktiv om hur framtiden för Lantmäteriet
              ska se ut äntligen har kommit.
            </seg>
          </u>
          <u xml:id="i-8934e09413667897-1039" prev="i-8934e09413667897-1038" who="Q4965523">
            <seg>
              Tyvärr, Owe Hellberg, är det inte den tydlighet som man skulle
              önska. Det här skapar bara ytterligare osäkerhet inför framtiden
              om vad som ska hända med Lantmäteriet.
            </seg>
          </u>
          <u xml:id="i-8934e09413667897-1040" prev="i-8934e09413667897-1038" who="Q4965523">
            <seg>
              Så mycket som möjligt ska privatiseras, säger Owe Hellberg. Det
              handlar inte om att så mycket som möjligt ska privatiseras, men
              det handlar om att vi måste, på den marknad vi har i dag, se till
              att inte statliga myndigheter håller på med konkurrensverksamhet
              mot privata företag. Det krävs för att vi ska klara välfärden
              framöver.
            </seg>
          </u>
          <u xml:id="i-8934e09413667897-1041" prev="i-8934e09413667897-1038" who="Q4965523">
            <seg>
              När det gäller frågan om att 100 jobb skulle försvinna från Gävle
              har jag faktiskt svarat Owe Hellberg i en artikel, men jag vet
              inte om den har kommit in. Vi har ju haft ett antal artiklar i
              tidningarna.
            </seg>
          </u>
          <u xml:id="i-8934e09413667897-1042" prev="i-8934e09413667897-1038" who="Q4965523">
            <seg>
              I utredningen står det tydligt och klart att det berör ett par
              hundra människor. Merparten av berörd personal bör tillsammans
              med verksamheterna på olika sätt kunna föras över i annan regi.
              Jag tror att de här personerna med den kompetens de har kommer
              att få jobb i de privata företagen. Verksamheten som sådan upphör
              ju inte utan det är vem som utför verksamheten som vi vill ändra
              på.
            </seg>
          </u>
          <u xml:id="i-8934e09413667897-1043" prev="i-8934e09413667897-1038" who="Q4965523">
            <seg>
              Jag tror att Owe Hellberg helst vill utöka den statliga uppdragsverksamheten.
              Så gjorde han häromåret då anslaget till Lantmäteriet hux flux
              sänktes med 100 miljoner kronor. Det var Owe Hellberg väldigt
              stolt över. Då talade han inte om någon risk för att jobb skulle
              gå förlorade på Lantmäteriet. Inte heller brydde han sig om att
              villaägarnas kostnader för huslånen ökade i ett nafs eftersom
              bankerna förde över sina kostnader direkt på husägarna.
            </seg>
          </u>
          <u xml:id="i-8934e09413667897-1044" prev="i-8934e09413667897-1038" who="Q4965523">
            <seg>
              Det gäller att veta vad man säger när man går ut och anklagar,
              Owe Hellberg.
            </seg>
          </u>
          <note type="speaker">
            Anf. 184 OWE HELLBERG (v) replik:
          </note>
          <u xml:id="i-8934e09413667897-1045" next="i-8934e09413667897-1052" who="Q5798912">
            <seg>
              Herr talman! Jag vet inte om tiden räcker, men jag ska försöka.
            </seg>
          </u>
          <u xml:id="i-8934e09413667897-1046" prev="i-8934e09413667897-1045" who="Q5798912">
            <seg>
              Du har faktiskt inte svarat på frågan om jobben, Ragnwi Marcelind.
              Det gör du inte i dag heller. Du nämner ett litet företag på Teknikparken
              i Gävle. Det är det enda jag har hört om vem som ska vara aktör
              och ta hand om all den här verksamheten.
            </seg>
          </u>
          <u xml:id="i-8934e09413667897-1047" prev="i-8934e09413667897-1045" who="Q5798912">
            <seg>
              Jag delar de bedömningar som finns. Det är inte från statliga
              myndigheter i första hand. Det är från Ekonomistyrningsverk, det
              är från högskola och universitet och från andra håll, till och
              med från en bankorganisation.
            </seg>
          </u>
          <u xml:id="i-8934e09413667897-1048" prev="i-8934e09413667897-1045" who="Q5798912">
            <seg>
              Ni får leda detta i bevis. Det är svårt att bygga upp en verksamhet.
              Det har tagit väldigt lång tid att bygga upp den här verksamheten
              i Lantmäteriet. Vi ska vara stolta över den. Det har skett en
              enorm utveckling trots att man har haft ekonomiska svårigheter
              under 90-talet som man har fått reda ut själv.
            </seg>
          </u>
          <u xml:id="i-8934e09413667897-1049" prev="i-8934e09413667897-1045" who="Q5798912">
            <seg>
              Det är väl väldigt tydligt. Det ska inte bolagiseras. Fastighetsbildning
              och lantmäteriförrättning ska vara myndighetsutövning. Vi ska
              införa inskrivningsverksamheten i organisationen. Vi ska samordna
              organisationen med Lantmäteriverket.
            </seg>
          </u>
          <u xml:id="i-8934e09413667897-1050" prev="i-8934e09413667897-1045" who="Q5798912">
            <seg>
              Det måste ske i lugn och ro och med ordning och reda. Det är
              väl bra att vi gör det först och inte nu börjar prata om Sjöfartsverket
              och Boverket på ett i princip kaosartat sätt.
            </seg>
          </u>
          <u xml:id="i-8934e09413667897-1051" prev="i-8934e09413667897-1045" who="Q5798912">
            <seg>
              Vi vill inte privatisera. Vi tror inte att det är vare sig effektivare
              eller billigare. 60 % av verksamheten köps av kommuner och statliga
              myndigheter. Det är offentlig verksamhet.
            </seg>
          </u>
          <u xml:id="i-8934e09413667897-1052" prev="i-8934e09413667897-1045" who="Q5798912">
            <seg>
              En tidigare talare sade: De har väl telefon? Jo, man har både
              elledning och vatten. Fråga svenska folket vad de tycker om avregleringarna
              och det som har skett på de marknaderna. Har det blivit billigare?
              Nej, inte ett dugg. Det är inte det som är syftet med privatiseringen.
            </seg>
          </u>
          <note type="speaker">
            Anf. 185 RAGNWI MARCELIND (kd) replik:
          </note>
          <u xml:id="i-8934e09413667897-1053" next="i-8934e09413667897-1059" who="Q4965523">
            <seg>
              Herr talman! Metria har under de senaste tio åren haft stora
              ekonomiska bekymmer. Vi vet, som flera av oss har sagt, att vid
              utgången av 2004 fanns det ett ackumulerat underskott på 107 miljoner
              kronor. Det vill du inte ens prata om. Samtidigt säger du att
              det inte finns möjligheter för andra aktörer att gå in och ta
              över tjänsterna. Tror du att tjänsterna kommer att sluta efterfrågas
              bara för att det inte är Metria som tillhandahåller dem? Tjänsterna
              och behoven finns ju fortfarande kvar även om det är en privat
              aktör som genomför dem.
            </seg>
          </u>
          <u xml:id="i-8934e09413667897-1054" prev="i-8934e09413667897-1053" who="Q4965523">
            <seg>
              De privata företagen har ju visat att de går med vinst. Det gör
              inte Metria som finns inom myndigheten. Man kan fråga sig vad
              det beror på.
            </seg>
          </u>
          <u xml:id="i-8934e09413667897-1055" prev="i-8934e09413667897-1053" who="Q4965523">
            <seg>
              Om verkligheten inte stämmer med kartan, vad är det då som gäller?
              Owe Hellberg kommer gång på gång tillbaka till att ingenting ska
              privatiseras, allt ska förstatligas. Helst skulle Owe Hellberg
              vilja utöka den statliga uppdragsverksamheten.
            </seg>
          </u>
          <u xml:id="i-8934e09413667897-1056" prev="i-8934e09413667897-1053" who="Q4965523">
            <seg>
              Detta går inte ihop därför att det inte går att skapa alla dessa
              tjänster i den offentliga sektorn, de 200 000 tjänster som Owe
              Hellberg vill ha i den offentliga sektorn. Var ska vi ta dem?
              Vi måste ju ha privata företag också som å sin sida kan anställa
              folk.
            </seg>
          </u>
          <u xml:id="i-8934e09413667897-1057" prev="i-8934e09413667897-1053" who="Q4965523">
            <seg>
              Det exempel från Gävle som jag tog upp är bara ett av alla de
              teknikföretag som växer upp som svampar. Och där finns det faktiskt
              ett enormt stort behov som skulle kunna tillgodoses av kompetent
              personal från exempelvis Lantmäteriet.
            </seg>
          </u>
          <u xml:id="i-8934e09413667897-1058" prev="i-8934e09413667897-1053" who="Q4965523">
            <seg>
              Vi kan bara gå till Norge där man har gjort denna stora omorganisation
              och gått mycket långt. Och där fungerar det. Det blomstrar i den
              privata verksamheten när det gäller dessa områden.
            </seg>
          </u>
          <u xml:id="i-8934e09413667897-1059" prev="i-8934e09413667897-1053" who="Q4965523">
            <seg>
              Jag tror att Owe Hellberg ska försöka lyfta blicken lite grann
              och inte vara så fastlåst i sitt ideologiska tänkande utan också
              se möjligheterna.
            </seg>
          </u>
          <note type="speaker">
            Anf. 186 OWE HELLBERG (v) replik:
          </note>
          <u xml:id="i-8934e09413667897-1060" next="i-8934e09413667897-1065" who="Q5798912">
            <seg>
              Herr talman! Jag blir beskylld för väldigt mycket nu. Nu talar
              vi om lantmäteriorganisationen där vi i majoriteten gemensamt
              föreslår att vi i princip ska behålla den verksamhet som vi har
              i dag. Det handlar inte om något ytterligare förstatligande.
            </seg>
          </u>
          <u xml:id="i-8934e09413667897-1061" prev="i-8934e09413667897-1060" who="Q5798912">
            <seg>
              För mig är detta viktigt. Jag ser effektiviteten i myndighetsutövningen
              tillsammans med den uppdragsverksamhet som man har.
            </seg>
          </u>
          <u xml:id="i-8934e09413667897-1062" prev="i-8934e09413667897-1060" who="Q5798912">
            <seg>
              Jag har varit med i utskottet sedan i mitten av 90-talet. Då
              diskuterade vi Lantmäteriet väldigt mycket. Man gjorde en stor
              teknikomställning, och man fick säga upp ett tusental personer.
              Det är därifrån som vi har underskotten som fortfarande finns.
              Är det det som är problematiken i det hela?
            </seg>
          </u>
          <u xml:id="i-8934e09413667897-1063" prev="i-8934e09413667897-1060" who="Q5798912">
            <seg>
              Du sade att jag hade slagit till när det gäller bankerna och
              att det blir så dyrt för villaägarna nu när de har fått extra
              pålagor. Det som vi gjorde i samband med en budgetförhandling
              var att vi ökade kostnaden för den information som bankerna får
              om fastigheter från ungefär 18 kr till 36 kr per fastighet. Det
              tror jag att villaägarna orkar med.
            </seg>
          </u>
          <u xml:id="i-8934e09413667897-1064" prev="i-8934e09413667897-1060" who="Q5798912">
            <seg>
              Man får inte överdriva när man argumenterar. Det blir lite larvigt
              när man sedan får veta vilka siffror det handlar om.
            </seg>
          </u>
          <u xml:id="i-8934e09413667897-1065" prev="i-8934e09413667897-1060" who="Q5798912">
            <seg>
              Det är riktigt att man har bildat bolag i Norge. Men det är ett
              statligt bolag. Det är därför ingen bra jämförelse, tyvärr.
            </seg>
          </u>
          <note type="speaker">
            Anf. 187 LARS TYSKLIND (fp) replik:
          </note>
          <u xml:id="i-8934e09413667897-1066" next="i-8934e09413667897-1071" who="Q6217745">
            <seg>
              Herr talman! Det är nästan lite fascinerande att vi ser så olika
              på världen. Man kan tro att det är olika propositioner som vi
              talar om. När jag hörde den senaste beskrivningen av propositionen
              och att den gav de klara riktlinjerna för framtiden kan jag inte
              alls hålla med om det.
            </seg>
          </u>
          <u xml:id="i-8934e09413667897-1067" prev="i-8934e09413667897-1066" who="Q6217745">
            <seg>
              Jag skrev direkt ned följande fråga på papperet: Vad är det man
              ska planera för, och när ska man planera att detta händer?
            </seg>
          </u>
          <u xml:id="i-8934e09413667897-1068" prev="i-8934e09413667897-1066" who="Q6217745">
            <seg>
              Owe Hellberg var lite raljerande när det gällde datumen. Men
              den slutsats som de flesta drar av resonemanget är väl att bland
              annat vi folkpartister ändå vill lägga fast ett datum. Och vi
              är ju överens om att det finns stora fördelar med att detta slås
              samman och att man genomför det så snabbt som möjligt. Vi vill
              skynda på den processen. Om det sedan skiljer tre månader mellan
              dessa datum, kan det inte vara den stora delen i processen.
            </seg>
          </u>
          <u xml:id="i-8934e09413667897-1069" prev="i-8934e09413667897-1066" who="Q6217745">
            <seg>
              När det gäller dessa råd sade Owe Hellberg att Folkpartiet inte
              tyckte något. Men vi tycker faktiskt att dessa råd bara är konstruktioner,
              och vi säger nej till båda dessa råd i vår motion. Det gör vi
              ganska tydligt.
            </seg>
          </u>
          <u xml:id="i-8934e09413667897-1070" prev="i-8934e09413667897-1066" who="Q6217745">
            <seg>
              Jag upplever hela Owe Hellbergs resonemang mer som en brist på
              förmåga att tänka i nya banor och se möjligheter. Det finns en
              sådan oerhört stor rädsla för att ändra på de strukturer som finns.
            </seg>
          </u>
          <u xml:id="i-8934e09413667897-1071" prev="i-8934e09413667897-1066" who="Q6217745">
            <seg>
              Det exempel som jag tog upp om andra teknikfaktorer, till exempel
              vatten- och avloppskonsulter, finns över hela landet i alla Sveriges
              kommuner. Varför skulle det inte uppstå i just det här fallet?
            </seg>
          </u>
          <note type="speaker">
            Anf. 188 OWE HELLBERG (v) replik:
          </note>
          <u xml:id="i-8934e09413667897-1072" next="i-8934e09413667897-1075" who="Q5798912">
            <seg>
              Herr talman! Detta datum har föranlett två reservationer med
              lite olika innehåll den 1 september och den 1 januari. Detta blir
              litet märkligt när det klart framgår att regeringens målsättning
              är att det ska vara klart den 1 december. Men man vill gärna titta
              på hur det ska gå till att sammanföra inskrivningsverksamheten
              i denna organisation. Kan man inte få göra det först? Om det skulle
              tillkomma komplikationer, var hamnar ni då? Flyttar ni era datum
              ett halvår eller år då, eller vad gör ni?
            </seg>
          </u>
          <u xml:id="i-8934e09413667897-1073" prev="i-8934e09413667897-1072" who="Q5798912">
            <seg>
              Sedan får man höra att när det gäller framtiden och utvecklingen
              så handlar det alltid om privatisering.
            </seg>
          </u>
          <u xml:id="i-8934e09413667897-1074" prev="i-8934e09413667897-1072" who="Q5798912">
            <seg>
              En av mina bänkgrannar här sade till mig att i hans hemkommun
              vill till och med Moderaterna ta tillbaka fjärrvärmesystemet.
              Så det kanske inte alltid är så att den här privatiseringsivern
              och dessa pengar som liksom skvalpar i fickan ett tag leder till
              en effektivisering och kostnadsminskning. Jag tror inte på det
              konceptet i det här fallet. Jag tror att vi har en bra modell,
              och den är utvecklad under lång tid. Jag ser också att Lantmäteriverket
              utvecklar många andra saker, och det har alla nytta av. Man lägger
              också ut en del på entreprenad och låter andra göra det som man
              tycker att man kan lämna ut.
            </seg>
          </u>
          <u xml:id="i-8934e09413667897-1075" prev="i-8934e09413667897-1072" who="Q5798912">
            <seg>
              Men visst går det att utveckla verksamheten. Men låt oss använda
              detta framgångsrika koncept. Jag tycker att det är bra.
            </seg>
          </u>
          <note type="speaker">
            Anf. 189 LARS TYSKLIND (fp) replik:
          </note>
          <u xml:id="i-8934e09413667897-1076" next="i-8934e09413667897-1078" who="Q6217745">
            <seg>
              Herr talman! Skillnaden är att Owe Hellberg vill stänga dörrarna
              för andra vägar att gå. Han bestämmer att detta är den framgångsväg
              som vi ska gå, och inga andra vägar är värda att prova.
            </seg>
          </u>
          <u xml:id="i-8934e09413667897-1077" prev="i-8934e09413667897-1076" who="Q6217745">
            <seg>
              Jag tror att det sades att det var 60 % offentliga kunder. Och
              det skulle vara ett argument. Men offentliga kunder behöver inte
              handla offentligt. Även offentliga inrättningar kan ju upphandla
              tjänster på den privata marknaden. Det argumentet är därför på
              något vis något slags icke-argument. Att det är så många offentliga
              kunder kan aldrig vara ett argument för att vi ska ha en statlig
              uppdragsverksamhet. Inom de flesta andra områden handlar även
              offentliga kunder på den privata marknaden utan några större besvär.
            </seg>
          </u>
          <u xml:id="i-8934e09413667897-1078" prev="i-8934e09413667897-1076" who="Q6217745">
            <seg>
              Det blev en diskussion om jobben i Gävle. Men jag behöver kanske
              inte lägga mig i den diskussionen. Men även om det inte är en
              offentlig verksamhet så behövs ju alla dessa människor. Kompetensen
              behövs. Det är egentligen en organisationsfråga. Jag skulle kunna
              tänka mig att många av de människor som i dag jobbar inom denna
              verksamhet skulle se det som en väldigt stor möjlighet att få
              jobba i andra former också. Det kan man jämföra med andra monopoliserade
              verksamheter, vården och annat i Sverige. Så det är klart att
              det handlar om en instängningseffekt här för kompetens och utvecklingsmöjligheter.
            </seg>
          </u>
          <note type="speaker">
            Anf. 190 OWE HELLBERG (v) replik:
          </note>
          <u xml:id="i-8934e09413667897-1079" next="i-8934e09413667897-1081" who="Q5798912">
            <seg>
              Herr talman! Vi har inte samma uppfattning när det gäller privatiseringens
              fördelar i det här fallet. Jag har inte hört några andra skäl.
              Ni måste tro att det blir billigare, rationellare och effektivare.
              Jag delar inte den uppfattningen. Jag tror inte på det. Jag tycker
              att det är så mycket i samhället i dag som visar att man har en
              överdriven tro på dessa teorier.
            </seg>
          </u>
          <u xml:id="i-8934e09413667897-1080" prev="i-8934e09413667897-1079" who="Q5798912">
            <seg>
              Jag har en elnätsägare som jag tror tar ut de högsta priserna
              i Sverige. Hur kul är det? Fortum tror jag att den heter. Jag
              kan inte göra någonting åt det. Tidigare hade vi åtminstone en
              statlig reglering för detta.
            </seg>
          </u>
          <u xml:id="i-8934e09413667897-1081" prev="i-8934e09413667897-1079" who="Q5798912">
            <seg>
              Vi har alltså helt olika utgångspunkter i frågan. Det som du
              vill kalla för framtid och utveckling, tror jag att man klarar
              inom ramen för Lantmäteriverket.
            </seg>
          </u>
          <note type="speaker">
            Anf. 191 CARL-AXEL ROSLUND (m) replik:
          </note>
          <u xml:id="i-8934e09413667897-1082" next="i-8934e09413667897-1087" who="Q5039749">
            <seg>
              Herr talman! Jag skulle vilja fråga Owe Hellberg om han inte
              tror på konkurrens och konkurrensens inflytande på prisbild och
              liknande. I så fall blir jag förvånad i Sverige år 2005. Tror
              han inte på marknadsekonomin? Har vi inte sett exempel på motsatsen
              och vad som hände i ett sådant system? Jag blir mörkrädd, Owe
              Hellberg.
            </seg>
          </u>
          <u xml:id="i-8934e09413667897-1083" prev="i-8934e09413667897-1082" who="Q5039749">
            <seg>
              Du säger att det är ett så framgångsrikt koncept. Ja, men det
              går ju back. Man har 107 miljoner i underskott. Vad är det framgångsrika
              i detta när man inte ens kan få ekonomin att gå ihop, trots att
              man i stort sett har nästan monopol? Och det är ju det som vi
              vill komma åt.
            </seg>
          </u>
          <u xml:id="i-8934e09413667897-1084" prev="i-8934e09413667897-1082" who="Q5039749">
            <seg>
              Du får det att låta som att vi vill privatisera hela lantmäteriverksamheten.
              Det är inte tal om det, utan vi är helt överens om att vi måste
              ha en myndighet som sköter detta. Du hade något exempel om att
              det geografiska informationssystemet måste vara nationellt och
              att någon måste ha ansvaret för det. Vi är helt överens om det.
              Det är de bitar som inte är myndighetsutövning som vi inte är
              överens om.
            </seg>
          </u>
          <u xml:id="i-8934e09413667897-1085" prev="i-8934e09413667897-1082" who="Q5039749">
            <seg>
              Jag ställer samma fråga till dig, Owe Hellberg, som den jag ställde
              till Gunnar Sandberg: Varför finns det ingen annan aktör i glesbygden?
              Jag undrar om svaret helt enkelt är att man har monopol och att
              ingen annan därför kan uppträda där.
            </seg>
          </u>
          <u xml:id="i-8934e09413667897-1086" prev="i-8934e09413667897-1082" who="Q5039749">
            <seg>
              Det som kanske retar andra aktörer allra mest är inte detta med
              att uppträda i glesbygden utan det är detta med att tillhandahålla
              varor och tjänster som det finns så många andra som kan göra.
            </seg>
          </u>
          <u xml:id="i-8934e09413667897-1087" prev="i-8934e09413667897-1082" who="Q5039749">
            <seg>
              Owe Hellberg, tycker du att det är rätt att Lantmäteriet ska
              sälja turistkartor med kungafamiljens ansikten på framsidan i
              centrala Stockholm? Är det en myndighetsutövning?
            </seg>
          </u>
          <note type="speaker">
            Anf. 192 OWE HELLBERG (v) replik:
          </note>
          <u xml:id="i-8934e09413667897-1088" next="i-8934e09413667897-1093" who="Q5798912">
            <seg>
              Herr talman! Det blir lite av en lek med ord myndigheter, bolag
              och vad det nu är. Ska inte Posten heller göra reklam för sina
              tjänster och produkter? Ska vi inte ha en statlig bank som är
              ganska vass på marknaden och så vidare?
            </seg>
          </u>
          <u xml:id="i-8934e09413667897-1089" prev="i-8934e09413667897-1088" who="Q5798912">
            <seg>
              Det är klart att jag tror på konkurrens, men det måste då också
              vara en situation där vi har en fungerande konkurrens. Carl-Axel
              nämnde telefonin. Där fungerar det. Men det fungerar banne mig
              inte när det gäller el, fjärrvärme och mycket annat som vi har
              avreglerat. Då ruskar man på huvudet: Oj, oj, oj, det där blev
              en miss. Så blir det bara, och så får man acceptera det. Man ska
              alltså tänka sig väldigt noga för.
            </seg>
          </u>
          <u xml:id="i-8934e09413667897-1090" prev="i-8934e09413667897-1088" who="Q5798912">
            <seg>
              Varför finns det inga aktörer i glesbygden? Ja, svaret är väl
              helt enkelt att konceptet är oslagbart. Naturligtvis är det så.
              Det är effektivt, och det fungerar på alla sätt.
            </seg>
          </u>
          <u xml:id="i-8934e09413667897-1091" prev="i-8934e09413667897-1088" who="Q5798912">
            <seg>
              Vi kan, som jag tidigare sade, få ett annat system där vi i stället
              får processer i domstol därför att man inte är tydlig om vad som
              är myndighetsutövning och vad som är någonting annat i sammanhanget.
            </seg>
          </u>
          <u xml:id="i-8934e09413667897-1092" prev="i-8934e09413667897-1088" who="Q5798912">
            <seg>
              Jag tror inte på det ni vill göra. Exempel som man fått gäller
              företag i Teknikparken i Gävle. De andra växer som svampar ur
              jorden. Ja, svampar torkar ganska snabbt om de inte får näring.
              De ruttnar också.
            </seg>
          </u>
          <u xml:id="i-8934e09413667897-1093" prev="i-8934e09413667897-1088" who="Q5798912">
            <seg>
              Jag vill naturligtvis inte riskera lantmäteriverksamheten genom
              några äventyrliga beslut i Sveriges riksdag.
            </seg>
          </u>
          <note type="speaker">
            Anf. 193 CARL-AXEL ROSLUND (m) replik:
          </note>
          <u xml:id="i-8934e09413667897-1094" next="i-8934e09413667897-1100" who="Q5039749">
            <seg>
              Herr talman! Owe Hellberg var ärlig i alla fall på en punkt.
              Han sade: Vi vill inte privatisera. Det kan jag förstå och ha
              respekt för. Där har vi totalt helt olika uppfattning. Men tror
              inte Owe Hellberg att också den offentliga sektorn mår bra av
              konkurrens? Har vi inte sett en massa exempel på hur den offentliga
              sektorn faktiskt lyfter sig själv och gör ett oändligt mycket
              bättre och effektivare arbete när den utsätts för konkurrens?
            </seg>
          </u>
          <u xml:id="i-8934e09413667897-1095" prev="i-8934e09413667897-1094" who="Q5039749">
            <seg>
              Du kan upplysa din bänkgranne om att det är riktigt att Moderaterna
              nu har gått ut med det mycket ovanliga att man vill kommunalisera
              fjärrvärmenätet, ta tillbaka det igen. Han talar inte om för dig
              varför. Jo, anledningen är att därefter kunna konkurrensutsätta
              det vill säga precis som när det gäller elnätet och telenätet.
              Vem som helst ska få pumpa in värme i fjärrvärmenätet detta sagt
              som en liten parentes.
            </seg>
          </u>
          <u xml:id="i-8934e09413667897-1096" prev="i-8934e09413667897-1094" who="Q5039749">
            <seg>
              Owe Hellberg, jag är gammal nog att minnas när det var en stående
              vits, ett stående skämt, att säga: Hur många jobbar på det här
              verket? Ca 50 %.
            </seg>
          </u>
          <u xml:id="i-8934e09413667897-1097" prev="i-8934e09413667897-1094" who="Q5039749">
            <seg>
              Så var det ju för inte alltför länge sedan. Därefter har vi fått
              konkurrens på det ena området efter det andra. Offentliga myndigheter
              och verk har blivit oändligt mycket bättre. Ingen ska i dag behöva
              skämmas över att jobba i offentlig verksamhet. Den är i stort
              sett lika effektiv som andra verksamheter.
            </seg>
          </u>
          <u xml:id="i-8934e09413667897-1098" prev="i-8934e09413667897-1094" who="Q5039749">
            <seg>
              Men när vi talar om myndighetsutövning är det fråga om någonting
              alldeles specifikt som vi ska slå vakt om. Myndigheter som sysslar
              med myndighetsutövning är någonting viktigt och nödvändigt och
              någonting som vi måste ha. Då ska vi inte så att säga ge oss ut
              i tassemarken de ska inte syssla med en förskräcklig massa andra
              saker.
            </seg>
          </u>
          <u xml:id="i-8934e09413667897-1099" prev="i-8934e09413667897-1094" who="Q5039749">
            <seg>
              Lösningen här fick vi höra om av Gunnar Sandberg. Man ska ha
              ett marknads- och konkurrensråd för att öka förståelsen för Lantmäteriverkets
              verksamhet, som han säger. Det är helt enkelt vad ni vill göra
              åt det hela punkt slut!
            </seg>
          </u>
          <u xml:id="i-8934e09413667897-1100" prev="i-8934e09413667897-1094" who="Q5039749">
            <seg>
              Sedan talar du om elnätet och telenätet. Fungerar de inte i Sverige?
              Jo, det gör de utom när vi vart hundrade år får en storm som heter
              Gudrun. Då fungerar de inte. Annars fungerar de alldeles förträffligt
              i Sverige.
            </seg>
          </u>
          <note type="speaker">
            Anf. 194 OWE HELLBERG (v) replik:
          </note>
          <u xml:id="i-8934e09413667897-1101" next="i-8934e09413667897-1113" who="Q5798912">
            <seg>
              Herr talman! Jag hoppas att alla svenska elkonsumenter lyssnar
              på det som Carl-Axel nu säger. Är det något som människor är så
              upprörda över i dag så är det väl den dåliga konkurrensen i dag,
              den konkurrens som inte fungerar. Det beror på att man inte har
              gjort rätt från början. Jag tror att också en del socialdemokrater
              för tiotalet år sedan sade: Det där ska vi låta bli. Det där ska
              vi inte avreglera. Nu vågar man kanske inte upprepa det.
            </seg>
          </u>
          <u xml:id="i-8934e09413667897-1102" prev="i-8934e09413667897-1101" who="Q5798912">
            <seg>
              Jag tycker som jag säger och får väl upprepa det igen: Jag tycker
              att det är ett bra koncept. Det är viktigt att slå fast vad som
              är myndighetsutövning och att vara väldigt tydlig om det liksom
              att man har rätt att göra vissa andra saker för att få verksamheten
              att fungera på ett bra sätt.
            </seg>
          </u>
          <u xml:id="i-8934e09413667897-1103" prev="i-8934e09413667897-1101" who="Q5798912">
            <seg>
              Som många andra säger måste man också kunna upprätthålla kompetensen
              och utveckla företaget. Det är precis det man har gjort. Vi vet
              att Lantmäteriverket har haft tuffa tider. Hela organisationen
              var i gungning på 1990-talet. Vi var naturligtvis väldigt bekymrade
              över det. Men jag tycker faktiskt att man har rett ut det hela
              på ett bra sätt. Det kommer givetvis att ordna sig också med underskottet.
              Självfallet är det också en fråga för regering och riksdag att
              ta ställning till. Bland annat handlar det ju om hur stora anslagen
              ska vara.
            </seg>
          </u>
          <u xml:id="i-8934e09413667897-1104" prev="i-8934e09413667897-1101" who="Q5798912">
            <seg>
              Anslagen är väldigt viktiga för hur kostnaderna för tjänsterna
              utvecklas. Också där har vi naturligtvis ett ansvar. Det är lätt
              att säga att vi inte har lyckats lägga in de här pengarna i någon
              budget just nu. Men det är klart att det är ett statligt ansvar
              så är det ju.
            </seg>
          </u>
          <u xml:id="i-8934e09413667897-1105" prev="i-8934e09413667897-1101" who="Q5798912">
            <seg>
              Carl-Axels recept är att privatisera så löser sig allting.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            14 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 24 november
          </note>
          <note>
            Stefan Hagfeldt
          </note>
          <note>
            Marietta de Pourbaix-Lundin
          </note>
          <note>
            Chatrine Pålsson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 29 november.
          </note>
          <note>
            15 § Anmälan om frågor för skriftliga svar
          </note>
          <u xml:id="i-8934e09413667897-1106" prev="i-8934e09413667897-1101" who="Q5798912">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 23 november
          </note>
          <note>
            Gunnar Nordmark
          </note>
          <note>
            Inger Davidson
          </note>
          <note>
            Carina Adolfsson Elgestam
          </note>
          <note>
            Inger Lundberg
          </note>
          <u xml:id="i-8934e09413667897-1107" prev="i-8934e09413667897-1101" who="Q5798912">
            <seg>
              Louise Malmström
            </seg>
          </u>
          <note>
            Marietta de Pourbaix-Lundin
          </note>
          <note>
            Marietta de Pourbaix-Lundin
          </note>
          <note>
            Marietta de Pourbaix-Lundin
          </note>
          <note>
            Christer Winbäck
          </note>
          <note>
            den 24 november
          </note>
          <note>
            Kalle Larsson
          </note>
          <note>
            Tomas Högström
          </note>
          <u xml:id="i-8934e09413667897-1108" prev="i-8934e09413667897-1101" who="Q5798912">
            <seg>
              Tobias Billström
            </seg>
          </u>
          <note>
            Siw Wittgren-Ahl
          </note>
          <note>
            Heli Berg
          </note>
          <note>
            Fredrik Olovsson
          </note>
          <note>
            Peter Pedersen
          </note>
          <u xml:id="i-8934e09413667897-1109" prev="i-8934e09413667897-1101" who="Q5798912">
            <seg>
              Alice Åström
            </seg>
          </u>
          <note>
            Gunilla Wahlén
          </note>
          <note>
            Lennart Fremling
          </note>
          <note>
            Viviann Gerdin
          </note>
          <note>
            Ewa Thalén Finné
          </note>
          <note>
            Henrik S Järrel
          </note>
          <u xml:id="i-8934e09413667897-1110" prev="i-8934e09413667897-1101" who="Q5798912">
            <seg>
              Lena Adelsohn Liljeroth
            </seg>
          </u>
          <note>
            Ulf Sjösten
          </note>
          <note>
            Ulf Sjösten
          </note>
          <note>
            Ulf Sjösten
          </note>
          <note>
            Mikael Oscarsson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 29 november.
          </note>
          <note>
            16 § Anmälan om skriftligt svar på fråga
          </note>
          <u xml:id="i-8934e09413667897-1111" prev="i-8934e09413667897-1101" who="Q5798912">
            <seg>
              Anmäldes att skriftligt svar på följande fråga inkommit
            </seg>
          </u>
          <note>
            den 24 november
          </note>
          <note>
            Carl B Hamilton
          </note>
          <note>
            Svaret redovisas i bilaga som fogats till riksdagens snabbprotokoll
            tisdagen den 29 november.
          </note>
          <note>
            17 § Kammaren åtskildes kl. 20.18.
          </note>
          <u xml:id="i-8934e09413667897-1112" prev="i-8934e09413667897-1101" who="Q5798912">
            <seg>
              Förhandlingarna leddes
            </seg>
          </u>
          <u xml:id="i-8934e09413667897-1113" prev="i-8934e09413667897-1101" who="Q5798912">
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
