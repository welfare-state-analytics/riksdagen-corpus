<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--89</head>
          <docDate when="2006-03-17">2006-03-17</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-9ec9d40ce2d7a1f0-0" who="unknown">
            <seg>
              2005/06:89
            </seg>
          </u>
          <note>
            Fredagen den 17 mars
          </note>
          <note>
            Kl. 09:00 - 10:33
          </note>
          <note>
            1 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att onsdagen den 22 mars skulle
            voteringen kl. 9.00 utgå, medan voteringen kl. 16.00 skulle äga
            rum enligt tidigare planering. Allmän debattimme skulle äga rum
            kl. 9.00.
          </note>
          <note>
            Meddelandet hade delats ut till kammarens ledamöter.
          </note>
          <note>
            2 § Svar på interpellation 2005/06:283 om nationell samling bakom
            svensk ansökan om vinter-OS 2018
          </note>
          <note type="speaker">
            Anf. 1 Vice statsminister BOSSE RINGHOLM (s):
          </note>
          <u xml:id="i-9ec9d40ce2d7a1f0-1" next="i-9ec9d40ce2d7a1f0-6" who="Q321595">
            <seg>
              Herr talman! Sven Bergström har frågat mig om jag är beredd att
              medverka till att söka bredast möjliga samling bakom en svensk
              ansökan om vinter-OS 2018 och vilka åtgärder jag avser att vidta
              för att en sådan ansökan ska ha bästa förutsättningar att vinna.
            </seg>
          </u>
          <u xml:id="i-9ec9d40ce2d7a1f0-2" prev="i-9ec9d40ce2d7a1f0-1" who="Q321595">
            <seg>
              Jag delar Sven Bergströms uppfattning att Åre och Östersund har
              utmärkta förutsättningar för vinteridrott och att de sedan länge
              har en omfattande erfarenhet av att arrangera stora internationella
              idrottstävlingar. Denna uppfattning redovisade jag också vid en
              interpellationsdebatt med Håkan Larsson den 18 oktober förra hösten.
            </seg>
          </u>
          <u xml:id="i-9ec9d40ce2d7a1f0-3" prev="i-9ec9d40ce2d7a1f0-1" who="Q321595">
            <seg>
              Att stå som värd för ett olympiskt vinterspel och Paralympics
              innebär ett betydande statligt åtagande. Beslut om statliga bidrag
              och garantier för att genomföra stora arrangemang som olympiska
              spel kräver ett omfattande underlag som regeringen måste analysera
              och inhämta myndigheters och organisationers synpunkter på. Först
              därefter kan regeringen gå till riksdagen för att inhämta dess
              godkännande.
            </seg>
          </u>
          <u xml:id="i-9ec9d40ce2d7a1f0-4" prev="i-9ec9d40ce2d7a1f0-1" who="Q321595">
            <seg>
              Sveriges Olympiska Kommitté gjorde under 2004 en förstudie tillsammans
              med representanter för Riksidrottsförbundet och i samarbete med
              Åre och Östersunds kommuner. Förstudien innehöll en bedömning
              av kostnaderna för att bygga de anläggningar och den kompletterande
              infrastruktur som skulle ha krävts för att genomföra ett vinter-OS
              2014.
            </seg>
          </u>
          <note>
            Statskontoret redovisade därefter på regeringens uppdrag en samhällsekonomisk
            analys av de effekter som skulle uppstå om Sverige hade tilldelats
            olympiska vinterspel och Paralympics i Östersund och Åre 2014.
          </note>
          <u xml:id="i-9ec9d40ce2d7a1f0-5" prev="i-9ec9d40ce2d7a1f0-1" who="Q321595">
            <seg>
              Regeringen, Riksidrottsförbundet och Sveriges Olympiska Kommitté
              gjorde sedan en bedömning att det inte fanns förutsättningar för
              Sverige att gå vidare med en ansökan då de samhällsekonomiska
              förutsättningarna för att genomföra vinter-OS 2014 var alltför
              osäkra. Jag vill framhålla att denna bedömning gjordes gemensamt
              av regeringen och idrottens organisationer.
            </seg>
          </u>
          <u xml:id="i-9ec9d40ce2d7a1f0-6" prev="i-9ec9d40ce2d7a1f0-1" who="Q321595">
            <seg>
              Utgångspunkten för att ansöka om spelen 2018 är att det ska finnas
              en bra chans att få spelen och tydliga samhällsekonomiska förutsättningar.
              Det är en viktig fråga inte bara för Jämtland utan för hela Sverige.
              Det gäller exempelvis att engagera näringslivet i hela landet.
              Såväl staten som andra intressenter måste överväga hur de skulle
              kunna bidra till att Sverige ges förtroendet att få arrangera
              ett olympiskt spel i framtiden.
            </seg>
          </u>
          <note type="speaker">
            Anf. 2 SVEN BERGSTRÖM (c):
          </note>
          <u xml:id="i-9ec9d40ce2d7a1f0-7" next="i-9ec9d40ce2d7a1f0-16" who="Q5573582">
            <seg>
              Herr talman! Det är en händelse som ser ut som en tanke att precis
              just nu när vi debatterar ett möjligt svenskt vinter-OS så står
              idrottsfesten i Åre på sin högsta punkt. Anja Pärson och Fredrik
              Nyberg förbereder sig som bäst för sina första åk i världscuptävlingarna
              där uppe. Det är en god illustration till en idrottsfest i ordets
              bästa mening.
            </seg>
          </u>
          <u xml:id="i-9ec9d40ce2d7a1f0-8" prev="i-9ec9d40ce2d7a1f0-7" who="Q5573582">
            <seg>
              Jag vill tacka idrottsministern för svaret på frågan. Bakgrunden
              är naturligtvis att Centerpartiet i många år har drivit frågan
              om att verkligen anstränga sig för att få ett vinter-OS till Sverige
              gärna ett sommar-OS också, men vinter-OS är nog lite mer sannolikt.
            </seg>
          </u>
          <u xml:id="i-9ec9d40ce2d7a1f0-9" prev="i-9ec9d40ce2d7a1f0-7" who="Q5573582">
            <seg>
              Vi gläds särskilt nu efter de stora svenska framgångarna i Turin,
              där Sverige kom på sjätte plats i medaljligan med sju guld, två
              silver och fem brons. Det är en fantastiskt fin insats.
            </seg>
          </u>
          <u xml:id="i-9ec9d40ce2d7a1f0-10" prev="i-9ec9d40ce2d7a1f0-7" who="Q5573582">
            <seg>
              Jag fick dessvärre inte något tydligt besked av idrottsministern
              i svaret. Men låt mig titta på vad Bosse Ringholm ändå har sagt.
              Han hänvisar till de förberedelser som gjordes, till Statskontorets
              utredning och till det han kallar för en gemensam bedömning av
              att det inte i juni 2005 fanns förutsättningar att gå vidare med
              en svensk ansökan för 2014.
            </seg>
          </u>
          <u xml:id="i-9ec9d40ce2d7a1f0-11" prev="i-9ec9d40ce2d7a1f0-7" who="Q5573582">
            <seg>
              Från en annan utgångspunkt var förutsättningarna oerhört goda
              när man ser vilka kandidatländer som blev kvar och vilka kandidatstäder
              som blev kvar.
            </seg>
          </u>
          <u xml:id="i-9ec9d40ce2d7a1f0-12" prev="i-9ec9d40ce2d7a1f0-7" who="Q5573582">
            <seg>
              Den gemensamma bedömning som idrottsministern framhåller var
              i själva verket en framtvingad bedömning, för att inte säga rena
              utpressningen. Jag vill inte påstå att Bosse Ringholm satte en
              pistol i pannan på Karin Mattsson och SOK-företrädarna vid mötet
              i Rosenbad. Men utpressning kan också utövas med mer sofistikerade
              metoder. I det här fallet handlade det om att ställa statens stöd
              till idrotten i övrigt mot ekonomiska garantier för ett OS. Jag
              tycker att det är ett motbjudande sätt att resonera. Lika säkert
              som amen i kyrkan kommer naturligtvis Bosse Ringholm att förneka
              detta. Men vittnesmålen från många med insyn i frågorna är i praktiken
              alldeles glasklara.
            </seg>
          </u>
          <u xml:id="i-9ec9d40ce2d7a1f0-13" prev="i-9ec9d40ce2d7a1f0-7" who="Q5573582">
            <seg>
              Men låt oss lägga gamla synder bakom oss och blicka framåt! Jag
              uppskattar att Bosse Ringholm i svaret ändå andas en viss optimism
              och en viss vilja att pröva det här seriöst igen. Fort nog kan
              möjligheten uppstå om vinter-OS 2014, som vi schabblade bort,
              skulle gå till Sydkorea. Då uppstår ganska snart en ny möjlighet
              för Europa att söka vinter-OS eftersom vinter-OS 2010 går i Vancouver
              i Kanada. Då är det Europas tur igen 2018.
            </seg>
          </u>
          <u xml:id="i-9ec9d40ce2d7a1f0-14" prev="i-9ec9d40ce2d7a1f0-7" who="Q5573582">
            <seg>
              Jag skulle vilja fråga Bosse Ringholm om han kan vara lite mer
              tydlig om att han är beredd kanske som sin sista insats som idrottsminister
              här före valet i höst att verkligen anstränga sig för att nu i
              god tid förbereda en svensk ansökan för 2018. Kan han se till
              att vi får den tidiga uppställning som behövs från alla parter?
              Jag delar idrottsministerns uppfattning om att det här är en fråga
              för hela Sverige, inte minst för det privata näringslivet.
            </seg>
          </u>
          <u xml:id="i-9ec9d40ce2d7a1f0-15" prev="i-9ec9d40ce2d7a1f0-7" who="Q5573582">
            <seg>
              Är han beredd att medverka till en sådan uppställning och i positiv
              anda jobba för detta så att vi får en bättre situation och bättre
              förberedelser och inte hamnar i en sådan här oerhört besvärlig
              situation som den vi hade 2005? Då kom Statskontorets utredning
              en kort tid före det att en preliminär ansökan skulle ges in.
            </seg>
          </u>
          <u xml:id="i-9ec9d40ce2d7a1f0-16" prev="i-9ec9d40ce2d7a1f0-7" who="Q5573582">
            <seg>
              Jag hoppas att idrottsministern i sitt nästa inlägg kan klargöra
              om han mer praktiskt och konkret är beredd att medverka till att
              förbereda en ny svensk OS-ansökan om ett vinter-OS 2018.
            </seg>
          </u>
          <note type="speaker">
            Anf. 3 HÅKAN LARSSON (c):
          </note>
          <u xml:id="i-9ec9d40ce2d7a1f0-17" next="i-9ec9d40ce2d7a1f0-22" who="Q5937692">
            <seg>
              Herr talman! Vi är många som fortfarande är besvikna, både i
              Jämtland och i övriga Sverige, över att det inte blev någon OS-ansökan
              för vinterspelen 2014. Vi vet nu att vi hade haft en stor chans
              att få arrangera spelen. Det har vi fått signaler om inte minst
              från olika personer inom Internationella Olympiska Kommittén.
            </seg>
          </u>
          <u xml:id="i-9ec9d40ce2d7a1f0-18" prev="i-9ec9d40ce2d7a1f0-17" who="Q5937692">
            <seg>
              Hos våra grannar i väster, i Norge, avstod man från att driva
              en kampanj för Tromsös kandidatur. Informellt gjorde man det därför
              att man ansåg att det nu var dags för Åre, Östersund och Sverige
              att få en chans att arrangera ett vinterspel. Mot den bakgrunden
              känns det lite bittert att det inte blev en ansökan. Jag tror
              att vi hade haft en god chans att få arrangemanget.
            </seg>
          </u>
          <u xml:id="i-9ec9d40ce2d7a1f0-19" prev="i-9ec9d40ce2d7a1f0-17" who="Q5937692">
            <seg>
              Men gjort är gjort. Nu ser vi framåt. Framgångarna i vinter-OS
              i Turin måste vara en inspiration att komma igen och att bjuda
              igen världens idrottsungdom även till Sverige. I Östersund, Åre
              och i Jämtland över huvud taget finns det fortfarande en mycket
              stark uppslutning bakom en OS-kandidatur. Vi vet också att Sveriges
              Olympiska Kommitté är positiv. Vid sitt möte i april ska man behandla
              frågan och ta ställning till om man vill driva den vidare för
              2018.
            </seg>
          </u>
          <u xml:id="i-9ec9d40ce2d7a1f0-20" prev="i-9ec9d40ce2d7a1f0-17" who="Q5937692">
            <seg>
              I de analyser som har gjorts efter kandidaturen för 2014 har
              man varit tydlig internt. Man har sagt att om vi ska dra i gång
              en ny kampanj för ett vinter-OS så vill vi ha ett principiellt
              inriktningsbeslut, som man kallar det, från regeringen för att
              kunna veta att det här är någonting att satsa på. Man vill inte
              uppleva en situation där man en vecka innan en ansökan ska vara
              inne får ett nej, utan man vill i god tid veta att nu finns det
              en uppslutning från politiken, från regering och riksdag. Om man
              får det är det också mycket lättare att få en stark uppslutning
              nationellt i Sverige. Det gäller en samlad idrottsrörelse det
              fanns ju förra gången också, men man kanske kan få en ännu mer
              offensiv kampanj från det hållet. Vi kan också få en nationell
              uppslutning från näringslivets sida. Det är jag övertygad om.
            </seg>
          </u>
          <u xml:id="i-9ec9d40ce2d7a1f0-21" prev="i-9ec9d40ce2d7a1f0-17" who="Q5937692">
            <seg>
              Jag vill därför fråga Bosse Ringholm: Är du beredd att göra ett
              positivt uttalande om ett sådant inriktningsbeslut om att Sverige
              och Sveriges regering vill att vi ska arrangera olympiska vinterlekar
              i Sverige så snart som det är möjligt?
            </seg>
          </u>
          <u xml:id="i-9ec9d40ce2d7a1f0-22" prev="i-9ec9d40ce2d7a1f0-17" who="Q5937692">
            <seg>
              Det är som Sven Bergström säger: Skulle ett vinter-OS 2014 arrangeras
              i Sydkorea är ju förutsättningarna väldigt goda för 2018. Därför
              är det viktigt med ett snabbt beslut. Idrottsrörelsen och de som
              jobbade med kampanjen för 2014 har sagt att det vore väldigt bra
              om man hade ett positivt inriktningsbeslut senast i början på
              2007.
            </seg>
          </u>
          <note type="speaker">
            Anf. 4 Vice statsminister BOSSE RINGHOLM (s):
          </note>
          <u xml:id="i-9ec9d40ce2d7a1f0-23" next="i-9ec9d40ce2d7a1f0-29" who="Q321595">
            <seg>
              Herr talman! Det är tråkigt att Sven Bergström och Håkan Larsson
              i första hand ägnar sig åt ett partipolitiskt schackrande när
              det gäller möjligheten att söka olympiska spel till Sverige. Jag
              beklagar att Håkan Larsson och Sven Bergström i första hand håller
              på med partipolitik. Det borde finnas goda förutsättningar att
              få alla politiska partier i Sverige att säga att vi naturligtvis
              ska göra vad vi kan för att öppna möjligheterna för att söka olympiska
              spel till Sverige i framtiden. Jag hoppas att herrarna lägger
              partipolitiken bakom sig och är mer angelägna om möjligheten att
              nå en bred uppslutning bakom chansen att få olympiska spel i framtiden.
              För mig är olympiska spel faktiskt viktigare än den här snäva
              partipolitiken som herrarna ägnar sig åt.
            </seg>
          </u>
          <u xml:id="i-9ec9d40ce2d7a1f0-24" prev="i-9ec9d40ce2d7a1f0-23" who="Q321595">
            <seg>
              Låt mig gå över till sakfrågan. Jag tycker att det är oerhört
              viktigt att alla dörrar står öppna för Sverige att på nytt söka
              olympiska spel, exempelvis 2018. Och jag har markerat det i det
              här svaret, och jag har markerat det i mängder av intervjuer,
              inte minst i anslutning till det beslut som fattades förra sommaren.
              Den slutsats som företrädare för Riksidrottsförbundet och Sveriges
              Olympiska Kommitté och regeringen drog, när vi förra sommaren
              kom till slutsatsen att det då inte var möjligt att söka OS, var
              att vi definitivt skulle starta förberedelserna för 2018 års diskussion
              på ett sådant sätt att vi engagerar hela Sverige, näringslivet
              och alla andra parter, i en ordentlig diskussion om hur vi kan
              förbereda oss på ett bättre sätt i fortsättningen. Jag tycker
              att vi har goda möjligheter. Som jag har sagt i mitt svar har
              både Åre och Östersund bra förutsättningar, och Sverige som idrottsland
              har väldigt goda organisatoriska möjligheter att organisera ett
              olympiskt spel.
            </seg>
          </u>
          <u xml:id="i-9ec9d40ce2d7a1f0-25" prev="i-9ec9d40ce2d7a1f0-23" who="Q321595">
            <seg>
              Vad det handlar om är att i första hand få på plats de fysiska
              förutsättningarna när det gäller anläggningar, transporter, hotellrum
              och annat. Men det handlar naturligtvis också om de ekonomiska
              förutsättningarna. Vi har skäl att lära oss en del av det som
              har hänt under senare tid.
            </seg>
          </u>
          <u xml:id="i-9ec9d40ce2d7a1f0-26" prev="i-9ec9d40ce2d7a1f0-23" who="Q321595">
            <seg>
              Sommar-OS i Aten för två år sedan kostade ungefär dubbelt så
              mycket som det från början var planerat. I vinter-OS i Turin,
              som nyligen avslutats, handlade det om kostnader för staten och
              övriga samhällsorgan som kanske är de dubbla mot det vi har kalkylerat
              med här hemma i Sverige. Vi har skäl att titta på deras kalkyler
              och se varför det blev så dyrt som det blev i Turin. Jag tror
              att det finns möjligheter för oss att hitta en modell för att
              ha olympiska spel i Sverige som är betydligt mindre kostsam än
              den vi sett i vår omvärld. Jag tror också att det vore bra om
              vi kunde föra en diskussion med till exempel Internationella Olympiska
              Kommittén om hur man kan organisera de här spelen på ett bra sätt.
            </seg>
          </u>
          <u xml:id="i-9ec9d40ce2d7a1f0-27" prev="i-9ec9d40ce2d7a1f0-23" who="Q321595">
            <seg>
              Det har länge sagts att det har legat Sverige i fatet att vi
              har sökt både för Östersund och för Åre och att man inte kan ha
              allt på ett ställe. Men jag tror att alla inser att det är en
              orimlighet att tro att man kan både längdskidåkning och slalomåkning
              exempelvis på exakt samma ställe. Det visar också erfarenheterna
              från Turin. Där hölls ju spelen på fem eller sex olika ställen.
              Jag tycker att vi, som hittills i diskussionen har koncentrerat
              oss på två orter, egentligen har ännu bättre förutsättningar än
              andra länder som har diskuterat sina förutsättningar.
            </seg>
          </u>
          <u xml:id="i-9ec9d40ce2d7a1f0-28" prev="i-9ec9d40ce2d7a1f0-23" who="Q321595">
            <seg>
              På en punkt delar jag Sven Bergströms och Håkan Larssons uppfattning,
              nämligen att om det är så att Asien får spelen 2014 är naturligtvis
              förutsättningarna för Europa att få dem 2018 ännu större än tidigare.
              Det bör tala för Sverige.
            </seg>
          </u>
          <u xml:id="i-9ec9d40ce2d7a1f0-29" prev="i-9ec9d40ce2d7a1f0-23" who="Q321595">
            <seg>
              Jag tycker att jag har varit utomordentligt tydlig, både i de
              intervjuer som jag gjorde förra sommaren i anslutning till händelserna
              då när vi lade 2014 års ansökan åt sidan och i svaret nu, med
              att regeringen är mycket öppen för en fortsatt diskussion tillsammans
              med Sveriges Olympiska Kommitté, Riksidrottsförbundet, de berörda
              kommunerna, näringslivet och alla andra. Det ska naturligtvis
              vara hela Sveriges angelägenhet. Det är viktigt att man inte bara
              i Jämtland utan i Skåne, Norrbotten, Dalsland och alla andra delar
              säger att man tycker att detta är en nationell angelägenhet. Och
              jag vill understryka att det inte ska stå i motsats till breddidrott
              eller någon annan form av idrott.
            </seg>
          </u>
          <note type="speaker">
            Anf. 5 SVEN BERGSTRÖM (c):
          </note>
          <u xml:id="i-9ec9d40ce2d7a1f0-30" next="i-9ec9d40ce2d7a1f0-35" who="Q5573582">
            <seg>
              Herr talman! Det är lite synd att idrottsministern väljer, möjligen
              trängd av de sakargument vi redovisar, att försöka göra det här
              till en partipolitisk fråga där vi driver ett centerpolitiskt
              egenintresse. Håkan Larsson och jag har motionerat om vinter-OS
              i Sverige i många herrans år. Det är inte betingat av att de stora
              svenska framgångarna i Turin kom precis nu. Det här är ett genuint
              och äkta intresse vi har, och det delar vi med svenska folket
              och med många andra som ser vilka effekter ett stort idrottsevenemang
              kan ha. Det är inget partipolitiskt schackrande. Dessutom var
              faktiskt rubriken på min interpellation Nationell samling bakom
              svensk ansökan om vinter-OS 2018 . Det illustrerar vårt synsätt
              att det är viktigt att vi får den här breda uppslutningen. Jag
              hoppas verkligen att det inte är av sådana skäl som idrottsministern
              krånglar i den här frågan.
            </seg>
          </u>
          <u xml:id="i-9ec9d40ce2d7a1f0-31" prev="i-9ec9d40ce2d7a1f0-30" who="Q5573582">
            <seg>
              När det gäller kostnaderna kunde vi läsa att de kalkyler som
              fanns för vinter-OS i Turin kom på skam. Det var inte så att det
              kostade mycket mer, utan det var tvärtom så att intäkterna blev
              större än vad man hade räknat med genom stora sponsorintäkter
              och genom stora intäkter från tv-sändningarna. Business Week skrev
              bland annat att detta var en positiv och glad överraskning från
              vinter-OS i Turin. Det blev faktiskt ett bättre ekonomiskt utfall
              än man hade beräknat.
            </seg>
          </u>
          <u xml:id="i-9ec9d40ce2d7a1f0-32" prev="i-9ec9d40ce2d7a1f0-30" who="Q5573582">
            <seg>
              Sedan är jag den förste att säga att det här inte ska vara en
              businessgrej för Sverige i första hand. Det ska inte vara ett
              kommersiellt arrangemang. Vi ska bjuda på ett vinter-OS i Sverige
              därför att vi nu i många, många år har deltagit i stora internationella
              idrottsevenemang, och vinter-OS i synnerhet, men inte har bjudit
              igen. Det handlar om vanlig hut och hyfs, höll jag på att säga.
              När man gång på gång blir bjuden på kalas bjuder man någon gång
              igen också. Nu är det Sveriges tur att bjuda igen. I synnerhet
              när vi nu är en återupprättad stormakt på vintersportens område
              är det rimligt att vi faktiskt aktualiserar det här på stort allvar
              och söker bredast möjliga uppslutning från näringslivet och idrottsrörelsen
              regionalt och även nationellt, precis som idrottsministern var
              inne på. Jag håller helt med om att det här är en stor nationell
              fråga.
            </seg>
          </u>
          <u xml:id="i-9ec9d40ce2d7a1f0-33" prev="i-9ec9d40ce2d7a1f0-30" who="Q5573582">
            <seg>
              När det gäller kostnaderna är det lite frestande att dra paralleller
              med de stora nationella, statliga bolagen vi har uppe i norra
              Sverige. Jag tittade på siffrorna för LKAB och Vattenfall. Bara
              LKAB:s årliga vinst skulle räcka, herr idrottsminister, till att
              ge de här ekonomiska garantierna för ett vinter-OS i Sverige.
              Det handlar om 38 miljarder kronor, och LKAB:s vinst var bara
              det här året 6 miljarder. Tittar vi på stora Vattenfall, som inte
              minst i Jämtland genererar ännu mycket större vinster, blir det
              ännu enklare att göra en sådan jämförelse.
            </seg>
          </u>
          <u xml:id="i-9ec9d40ce2d7a1f0-34" prev="i-9ec9d40ce2d7a1f0-30" who="Q5573582">
            <seg>
              Men som sagt var, det är inte i första hand av ekonomiska skäl
              utan av anständighetsskäl som vi ska göra detta. Vi åker på vinter-OS.
              Vi deltar med glädje varje gång. Nu är det dags för Sverige att
              bjuda igen.
            </seg>
          </u>
          <u xml:id="i-9ec9d40ce2d7a1f0-35" prev="i-9ec9d40ce2d7a1f0-30" who="Q5573582">
            <seg>
              Jag skulle vilja ha ett lite tydligare besked om idrottsministern
              är beredd att hjälpa till och jobba för att vi förbereder oss
              så tidigt som möjligt och inte hamnar i en sådan här pressad situation
              ännu en gång. Vi får ganska snart ett besked om Sydkorea får spelen.
              Då är det läge för oss i Sverige att vara på alerten direkt och
              verkligen anstränga oss och tala om att här finns det ett intresse.
              Det är viktigt att regering och riksdag går före där och tar näringslivet,
              idrottsrörelsen och andra med sig och lämnar ett tydligt besked
              om att det är ett svenskt nationellt intresse att arrangera ett
              vinter-OS i Sverige, och vi bjuder in alla att delta i detta.
            </seg>
          </u>
          <note type="speaker">
            Anf. 6 HÅKAN LARSSON (c):
          </note>
          <u xml:id="i-9ec9d40ce2d7a1f0-36" next="i-9ec9d40ce2d7a1f0-40" who="Q5937692">
            <seg>
              Herr talman! Jag blir lite bekymrad och lite ledsen över att
              idrottsministern börjar tala om partipolitiskt schackrande. Det
              är just det vi försöker att undvika. Vi vill ju samla alla partier,
              en nationell samling, bakom en ansökan om att arrangera ett vinter-OS
              i Sverige.
            </seg>
          </u>
          <u xml:id="i-9ec9d40ce2d7a1f0-37" prev="i-9ec9d40ce2d7a1f0-36" who="Q5937692">
            <seg>
              I Jämtland har jag fått väldigt positiva reaktioner inte minst
              från idrottsministerns partivänner. Den socialdemokratiska tidningen
              Länstidningen i Östersund har skrivit och tackat och sagt att
              det är bra att Håkan Larsson driver de här frågorna, och man har
              uppmanat övriga att ställa upp och driva det här väldigt tydligt.
            </seg>
          </u>
          <u xml:id="i-9ec9d40ce2d7a1f0-38" prev="i-9ec9d40ce2d7a1f0-36" who="Q5937692">
            <seg>
              Vi undviker partipolitiken. Vi hoppas i stället att vi kan få
              en samling där alla partier offensivt ställer upp och talar om
              att vi vill ha ett vinter-OS i Sverige. Målsättningen måste ju,
              som idrottsministern säger, vara att hela Sverige ska engagera
              sig i det här. Vi ska få en uppslutning från politiken partier,
              riksdag och regering och från näringslivet på nationell nivå.
              På det viset kan vi, i ett tidigt skede den här gången, gå ut
              och tala om att Sverige är kandidat för att arrangera ett vinter-OS.
            </seg>
          </u>
          <u xml:id="i-9ec9d40ce2d7a1f0-39" prev="i-9ec9d40ce2d7a1f0-36" who="Q5937692">
            <seg>
              Till slut vill jag säga att det är jättebra att Bosse Ringholm
              säger att vi inte ska ha någon motsatsställning mellan breddidrott
              och elitidrott. Det är viktigt att vi tydligt markerar det nu
              så att elitidrotten blir ett draglok för att skapa en bred breddidrott
              i det här landet. Stora idrottsarrangemang det största är ju olympiska
              spel är ju en väldigt bra motor i det arbetet.
            </seg>
          </u>
          <u xml:id="i-9ec9d40ce2d7a1f0-40" prev="i-9ec9d40ce2d7a1f0-36" who="Q5937692">
            <seg>
              Jag hoppas att vi kan dra slutsatsen av den här debatten att
              vi nu är eniga om att vi ser positivt på ett vinter-OS i Sverige
              och att vi i ett tidigt skede kan få ett sådant här inriktningsbeslut
              som de som jobbade med kampanjen för 2014 efterlyser, så att man
              vet att regering, riksdag och hela Sverige nu står bakom en kandidatur.
              Då kommer vi att lyckas 2018. Det kan ju bli 2022, men inriktningen
              bör vara 2018 i det här skedet.
            </seg>
          </u>
          <note type="speaker">
            Anf. 7 Vice statsminister BOSSE RINGHOLM (s):
          </note>
          <u xml:id="i-9ec9d40ce2d7a1f0-41" next="i-9ec9d40ce2d7a1f0-44" who="Q321595">
            <seg>
              Herr talman! I diskussionerna förra sommaren fanns det inga partipolitiska
              skillnader. Alla partier var angelägna om att på bästa möjliga
              sätt pröva de förutsättningar som fanns för Sverige att söka vinter-OS
              2014. Den analys som Statskontoret gjorde visade att det var stora
              ekonomiska problem med risker i storleksordningen upp till 78
              miljarder kronor. Jag tror att det kanske går att hantera dem
              om vi får lite tid på oss, och det får vi naturligtvis om vi ska
              diskutera en ansökan inför 2018.
            </seg>
          </u>
          <u xml:id="i-9ec9d40ce2d7a1f0-42" prev="i-9ec9d40ce2d7a1f0-41" who="Q321595">
            <seg>
              Jag hör nu herrarnas löften om att man inte vill göra partipolitik
              av det här. Jag ser det som ett löfte. Sedan får det återstå att
              se om ni har förmåga att hålla det löftet. Jag tycker det vore
              tråkigt om Centerpartiet fortsätter göra partipolitik av det här
              när det rimligen är så att alla partier borde kunna ställa upp
              bakom att vi med öppet sinnelag ska undersöka alla förutsättningar
              för oss att i fortsättningen kunna söka exempelvis ett vinter-OS.
            </seg>
          </u>
          <u xml:id="i-9ec9d40ce2d7a1f0-43" prev="i-9ec9d40ce2d7a1f0-41" who="Q321595">
            <seg>
              Jag har förståelse för att Sven Bergström tittar på de statliga
              bolagen och ser att de går väldigt bra och gör väldigt stora vinster.
              Om det sedan är just de statliga bolagens vinster som ska betala
              ett vinter-OS eller inte kan man ju alltid diskutera. Jag skulle
              bara vilja varna för en sak. Centerpartiet tillhör ju de partier
              de borgerliga partierna som gärna vill sälja ut statliga bolag.
              Därför vore det väl bra med en fortsatt socialdemokratisk både
              regering och idrottsminister, så att man inte säljer ut de bolag
              som eventuellt ska kunna användas som en grund för finansiering
              i fortsättningen.
            </seg>
          </u>
          <u xml:id="i-9ec9d40ce2d7a1f0-44" prev="i-9ec9d40ce2d7a1f0-41" who="Q321595">
            <seg>
              Jag tror att vi har en del att lära av det som hände förra gången
              inför vår ansökan 2014. Vi ska naturligtvis lägga ned mer omsorg
              och tid på att skapa förutsättningar för en bra ansökan för framtiden.
              Jag tror att som det ser ut i dagsläget har vi tre år på oss till
              nästa ansökningstillfälle, och vi har alla anledningar att tro
              att alla partier håller dörren öppen för det här. Regeringen och
              jag som idrottsminister är oerhört angelägen om att så många som
              möjligt ska ha ett öppet sinnelag för att kunna skapa förutsättningar,
              både från näringslivet, från staten, från de olika idrottsorganisationerna
              och alla andra, för att vi också ska kunna söka vinter-OS 2018.
            </seg>
          </u>
          <note type="speaker">
            Anf. 8 SVEN BERGSTRÖM (c):
          </note>
          <u xml:id="i-9ec9d40ce2d7a1f0-45" next="i-9ec9d40ce2d7a1f0-48" who="Q5573582">
            <seg>
              Herr talman! Idrottsministern återkommer till att det här riskerar
              att bli partipolitik trots att både Håkan Larsson och jag understryker
              att vi har drivit den här frågan i många år med öppet sinne. Vi
              formulerar oss till och med så i min interpellation nu senast
              här att vi vill ha en nationell samling, just för att undvika
              att det blir något som helst partipolitiskt schackrande. Men det
              är väl möjligen en illustration till att idrottsministern är lite
              trängd i sakfrågan. Då tar han till den här typen av retorik.
            </seg>
          </u>
          <u xml:id="i-9ec9d40ce2d7a1f0-46" prev="i-9ec9d40ce2d7a1f0-45" who="Q5573582">
            <seg>
              Som en parentes vill jag påpeka att när det gäller statliga bolag
              var det lite dålig tajmning, idrottsministern. Hela alliansgruppen
              inte bara Centerpartiet utan alla partier inom Allians för Sverige
              har alldeles nyligen gett besked om att de statliga bolagen, till
              exempel LKAB, Vattenfall och Sveaskog, ska vi ha kvar i statlig
              ägo. Det är inte över huvud taget aktuellt inom alliansen med
              någon utförsäljning. Det var alltså lite dålig tajmning där.
            </seg>
          </u>
          <u xml:id="i-9ec9d40ce2d7a1f0-47" prev="i-9ec9d40ce2d7a1f0-45" who="Q5573582">
            <seg>
              Det är viktigt, och det har jag också understrukit i min interpellation,
              att vi är tidigt ute den här gången. Jag tycker att idrottsministern
              lutar åt det hållet också, även om han inte är tydlig i sina besked.
              Det är oerhört viktigt att vi nu är tidigt ute för att ha en bättre
              förberedelse än vad vi hade senast. Därför är det angeläget att
              riksdag och regering ger de här tydliga beskeden.
            </seg>
          </u>
          <u xml:id="i-9ec9d40ce2d7a1f0-48" prev="i-9ec9d40ce2d7a1f0-45" who="Q5573582">
            <seg>
              Jag vill avsluta med något annat. Bosse Ringholm är ju idrottsminister,
              åtminstone några månader till. Jag är själv inblandad i ett stort
              evenemang här i Sverige, nämligen O-Ringens internationella femdagarsorientering,
              som äger rum i Hälsingland i juli i sommar, som är en god illustration
              till vilket lyft det kan bli för en region med ett stort internationellt
              engagemang. Vi räknar med 40 deltagande nationer och 15 000 deltagare.
              Jag vill passa på här och nu att inbjuda idrottsministern att
              delta gärna vara med och inviga, men också delta för att markera
              att folkhälsan är viktig. Kanske gör han det som ett av sina sista
              åtaganden som idrottsminister, men ändå: Välkommen, herr idrottsminister,
              upp till Hälsingland och till O-Ringens femdagarsorientering i
              sommar i juli månad!
            </seg>
          </u>
          <note type="speaker">
            Anf. 9 Vice statsminister BOSSE RINGHOLM (s):
          </note>
          <u xml:id="i-9ec9d40ce2d7a1f0-49" next="i-9ec9d40ce2d7a1f0-51" who="Q321595">
            <seg>
              Herr talman! Jag antar gärna den utmaningen! Redan när jag i
              somras var i Småland på O-Ringen i Jönköpings län sade jag att
              jag gärna återkommer till Hälsingland sommaren 2006. Där kan vi
              ses i skogarna.
            </seg>
          </u>
          <u xml:id="i-9ec9d40ce2d7a1f0-50" prev="i-9ec9d40ce2d7a1f0-49" who="Q321595">
            <seg>
              Det är väl bra att Sven Bergström säger att han inte längre nu
              ska ägna sig åt partipolitiskt käbbel kring det här. Jag tycker
              att det är ett framsteg om vi kan lägga det här åt sidan, Sven
              Bergström och Håkan Larsson. Nu kan vi ägna oss åt att diskutera
              hur vi kan skapa ekonomiska förutsättningar för ett vinter-OS
              och hur vi kan skapa organisatoriska förutsättningar. Det handlar
              ju exempelvis om att nästan dubbla antalet bäddar på hotell, pensionat
              och andra möjligheter som vi behöver ha för att ta hand om deltagare,
              publik och mycket annat. Det handlar naturligtvis också om en
              diskussion om hur alla de anläggningar som vi måste åstadkomma
              också ska användas åren framöver. De ska ju inte bara användas
              under en begränsad tid, ett par veckor, utan vi ska också ta vara
              på det stora idrottsintresse som finns bland svensk ungdom för
              att utnyttja anläggningarna i fortsättningen. Vi vet att en del
              anläggningar kanske, på samma sätt som i Lillehammer 1994, måste
              flyttas någon annanstans där det finns publikunderlag, deltagarunderlag
              och sådant. Det är också en viktig diskussion.
            </seg>
          </u>
          <u xml:id="i-9ec9d40ce2d7a1f0-51" prev="i-9ec9d40ce2d7a1f0-49" who="Q321595">
            <seg>
              Jag kan summera och säga att jag tror att det finns ett stort
              engagemang från idrottsrörelsen, både från Riksidrottsförbundet,
              från Sveriges Olympiska Kommitté och från alla idrottsföreningar,
              att med öppet sinnelag se på möjligheten att söka vinter-OS 2018,
              och jag tror att det är bra om vi från politiskt håll också försöker
              titta på de rimliga ekonomiska förutsättningar som finns. Alla
              vet ju att det här bara kan genomföras om staten går in som garant,
              för det handlar om många miljarder kronor i sista hand. Det är
              ingen, i varje fall inte när det gäller den här typen av anordningar,
              som kan säga att det här är en stor ekonomisk vinstmaskin, utan
              det är i sista hand statliga pengar som kommer att garantera detta.
              Då är det väl väldigt bra, Sven Bergström, om vi har kvar många
              statliga bolag och inte säljer ut ett och annat, som ni vill göra
              i alliansen. På den punkten har vi delade meningar, och det kommer
              vi att ha både före och efter höstens val.
            </seg>
          </u>
          <note>
            Överläggningen var härmed avslutad.
          </note>
          <note>
            3 § Svar på interpellation 2005/06:259 om stöd till Sveriges
            norra inland
          </note>
          <note type="speaker">
            Anf. 10 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-52" next="i-9ec9d40ce2d7a1f0-63" who="Q4967115">
            <seg>
              Herr talman! Ulrik Lindgren har frågat mig vilka åtgärder jag
              avser att vidta för att stödja landsbygdsutvecklingen i Sveriges
              norra inland.
            </seg>
          </u>
          <u xml:id="i-9ec9d40ce2d7a1f0-53" prev="i-9ec9d40ce2d7a1f0-52" who="Q4967115">
            <seg>
              Jag vill börja med att understryka att den regionala utvecklingspolitiken
              utgår från att alla delar av landet ska bidra till tillväxten
              utifrån sina egna förutsättningar. Det gäller såväl glesbygder,
              städer och tätorter som landsbygder. Regeringen lägger stor vikt
              vid detta.
            </seg>
          </u>
          <u xml:id="i-9ec9d40ce2d7a1f0-54" prev="i-9ec9d40ce2d7a1f0-52" who="Q4967115">
            <seg>
              I interpellationen tar Ulrik Lindgren bland annat upp Inlandsdelegationens
              förslag. Som Ulrik Lindgren själv skriver handlar flera av dessa
              förslag om åtgärder på den regionala och den lokala nivån. I jämförelse
              med andra länder i Europa har Sverige ett av de mest decentraliserade
              systemen för regionalt utvecklingsarbete. Ett av de viktigaste
              instrumenten är de regionala tillväxtprogrammen och de regionala
              utvecklingsprogrammen. Programmen är lokalt och regionalt förankrade,
              och regionerna har själva gjort sina prioriteringar.
            </seg>
          </u>
          <u xml:id="i-9ec9d40ce2d7a1f0-55" prev="i-9ec9d40ce2d7a1f0-52" who="Q4967115">
            <seg>
              Flera av förslagen från Inlandsdelegationens slutrapport ingår
              i processer som pågår just nu. Låt mig nämna några.
            </seg>
          </u>
          <u xml:id="i-9ec9d40ce2d7a1f0-56" prev="i-9ec9d40ce2d7a1f0-52" who="Q4967115">
            <seg>
              Ansvarskommittén har bland annat till uppgift att se över den
              regionala samhällsorganisationen kopplat till regional utveckling.
              Kommittén ska slutredovisa sitt arbete vintern 2007.
            </seg>
          </u>
          <u xml:id="i-9ec9d40ce2d7a1f0-57" prev="i-9ec9d40ce2d7a1f0-52" who="Q4967115">
            <seg>
              Landsbygdskommittén ska ta fram en strategi för den nationella
              politiken för landsbygdsutveckling. Utgångspunkten är en ekologiskt,
              socialt och ekonomiskt hållbar utveckling. Bland mycket annat
              ska den identifiera hinder och möjligheter för företagande på
              landsbygden. I maj 2005 överlämnades ett delbetänkande med förslag
              till övergripande strategisk inriktning för landsbygdsprogrammet
              20072013. Slutbetänkandet ska redovisas i höst.
            </seg>
          </u>
          <u xml:id="i-9ec9d40ce2d7a1f0-58" prev="i-9ec9d40ce2d7a1f0-52" who="Q4967115">
            <seg>
              Vidare planerar regeringen att under våren besluta om en nationell
              strategi för regional utveckling. Här knyter vi samman den europeiska
              sammanhållningspolitiken med vår egen regionala utvecklingspolitik.
              Strategin anger de nationella prioriteringarna och förtydligar
              samspelet mellan europeiska, nationella, regionala och lokala
              aktörer. På så sätt tydliggörs den regionala utvecklingspolitikens
              utgångspunkter, vilket underlättar arbetet på regional och lokal
              nivå.
            </seg>
          </u>
          <u xml:id="i-9ec9d40ce2d7a1f0-59" prev="i-9ec9d40ce2d7a1f0-52" who="Q4967115">
            <seg>
              Ökat entreprenörskap är, som Inlandsdelegationen påpekade, särskilt
              viktigt för inlandets utveckling. I detta syfte har regeringen
              vidtagit flera åtgärder. En viktig satsning är de 130 miljoner
              som satsas mellan 2005 och 2007 i hela landet för att ungdomar
              ska få prova på att starta företag i skolan och högskolan. Regeringen
              har också ett ambitiöst program med 334 punkter för att minska
              företagens regelbörda.
            </seg>
          </u>
          <u xml:id="i-9ec9d40ce2d7a1f0-60" prev="i-9ec9d40ce2d7a1f0-52" who="Q4967115">
            <seg>
              Jag vill också påpeka att en god kapitalförsörjning är central
              för företagande, entreprenörskap och innovationer. Inte minst
              i de glesare delarna av landet kan det vara svårt att mobilisera
              nödvändigt kapital till angelägna satsningar. Staten har därför
              en viktig uppgift i att komplettera den reguljära kapitalförsörjningen.
              Vi har också vidtagit åtgärder. Det rör sig om insatser för att
              stärka eget kapital, så kallat riskkapital, och insatser i form
              av riskvillig lånefinansiering via lån, villkorslån och bidrag.
              Vissa av dessa åtgärder är specifikt riktade mot norra Sverige
              och inlandet.
            </seg>
          </u>
          <u xml:id="i-9ec9d40ce2d7a1f0-61" prev="i-9ec9d40ce2d7a1f0-52" who="Q4967115">
            <seg>
              Glesheten i inlandet är inte bara en nackdel; tvärtom kan den
              vändas till en fördel. Särskilt tydligt är det för turistnäringen.
              Inom denna sker det stora investeringar i inlandet, inte minst
              inom fjällturismen.
            </seg>
          </u>
          <u xml:id="i-9ec9d40ce2d7a1f0-62" prev="i-9ec9d40ce2d7a1f0-52" who="Q4967115">
            <seg>
              Sverige har också i förhandlingarna inom den europeiska unionen
              säkerställt att de särskilda förutsättningar som glesheten innebär
              uppmärksammas inför nästa period med strukturfonderna. Inom de
              långsiktiga infrastrukturplanerna genomförs också en särskild
              satsning på tjälsäkring, bärighet och rekonstruktion, något som
              har särskild betydelse för de delar av landet som har svåra klimatförhållanden
              och långt till alternativa färdvägar.
            </seg>
          </u>
          <u xml:id="i-9ec9d40ce2d7a1f0-63" prev="i-9ec9d40ce2d7a1f0-52" who="Q4967115">
            <seg>
              Herr talman! Ulrik Lindgren påstår att ingenting har hänt. Det
              instämmer jag inte i. Jag och övriga regeringen arbetar i hög
              grad med frågor av särskild betydelse för norra Sveriges inland
              och har i detta arbete med oss Inlandsdelegationens iakttagelser,
              reflexioner och förslag.
            </seg>
          </u>
          <note type="speaker">
            Anf. 11 ULRIK LINDGREN (kd):
          </note>
          <u xml:id="i-9ec9d40ce2d7a1f0-64" next="i-9ec9d40ce2d7a1f0-69" who="Q5956278">
            <seg>
              Herr talman! Jag vill tacka för svaret även om jag inte är helt
              nöjd. Som jag skriver i interpellationen, och som Inlandsdelegationen
              var helt införstådd med, tror vi alla att inlandet har en stor
              tillväxtpotential. Där finns stora resurser och goda utvecklingsmöjligheter
              om de rätta förutsättningarna ges. Samtidigt vet vi att exempelvis
              Dalarna tappat 10 000 invånare under Socialdemokraternas senaste
              tolv år vid makten. Stora delar av inlandet visar liknande dystra
              siffror. Det är ett stort misslyckande för den sittande regeringen
              och ett misslyckande för oss alla. Dessutom är det en stor förlust
              och medför svårigheter för inlandet.
            </seg>
          </u>
          <u xml:id="i-9ec9d40ce2d7a1f0-65" prev="i-9ec9d40ce2d7a1f0-64" who="Q5956278">
            <seg>
              Inlandet behöver de rätta förutsättningarna för att det ska gå
              väl, och de rätta förutsättningarna är naturligtvis alla möjliga
              generella åtgärder. En sådan är sänkt arbetsgivaravgift vid nyanställning,
              vilket Kristdemokraterna föreslår, samt enklare regelverk. Nettot
              av det regelförenklingsarbete som regeringen presterat har ju
              inte blivit att vi fått färre regler, utan reglerna har i stället
              blivit många fler under de gångna åren. Det ska inte behöva vara
              ett helt företag att driva företag. Sjuklöneansvaret behöver tas
              bort, åtminstone efter 14-dagarsperioden. Heltidskravet, såsom
              det uttryckts i olika sammanhang, är helt okänsligt för säsongsarbeten.
              Hela turistnäringen fruktar vad som kan komma ut av arbetet med
              kravet på heltid. Arbetsgivare måste bli villiga att anställa,
              och därför måste man i stället jobba i den riktningen.
            </seg>
          </u>
          <u xml:id="i-9ec9d40ce2d7a1f0-66" prev="i-9ec9d40ce2d7a1f0-64" who="Q5956278">
            <seg>
              Regeringen skulle behöva lite omtänk, alltså tänka landsbygd.
              Vad betyder det för landsbygd och inland om vi lägger fram dessa
              förslag? Vad betyder det för turistnäringen om vi lägger fram
              ett krav på heltid? Åtminstone behöver man tänka till så att det
              inte direkt motverkar vad inlandet behöver av rätta förutsättningar.
              Hit kan naturligtvis föras oerhört mycket, såsom rovdjurspolitiken,
              att man tar hänsyn till lokalbefolkningen, flexiblare strandskydd
              samt de rätta jordbruksvillkoren för inlandet. Skattebasutredningens
              förslag om enhetlig moms måste avvisas då det skulle vara ett
              dråpslag mot turismen. Det gäller också att säkra samhällsservicen
              post, tele, el och sådant. Dessutom måste större insatser göras
              för det mindre vägnätet. Det finns en skog av saker som man kan
              tala om i detta sammanhang.
            </seg>
          </u>
          <u xml:id="i-9ec9d40ce2d7a1f0-67" prev="i-9ec9d40ce2d7a1f0-64" who="Q5956278">
            <seg>
              Egentligen var jag dock inte ute efter alla möjliga stickspår
              i dagens interpellationsdebatt utan det som Inlandsdelegationen
              fokuserade på. De fokuserade ju på det som man skulle kunna kalla
              för hjälp till självhjälp. Som jag uppfattat det hela var Inlandsdelegationen
              väldigt uppskattad när den genomförde sitt arbete. Jag kan gärna
              tillstå att jag tycker att det var ett klokt grepp av regeringen
              att inrätta den.
            </seg>
          </u>
          <u xml:id="i-9ec9d40ce2d7a1f0-68" prev="i-9ec9d40ce2d7a1f0-64" who="Q5956278">
            <seg>
              Inlandsdelegationen arbetade ju som stödpersoner coacher, som
              det heter nuförtiden genom att bistå kommunerna i inlandet när
              de skulle formulera sin framtidsstrategi. Det gällde kommuner
              från Vansbro och norrut till Kiruna. Det var ett arbetssätt som
              väl stämmer överens med min uppfattning, alltså att inte betrakta
              folk som offer utan som personer med möjligheter och egna resurser
              som kan understödjas. Därmed skulle man rusta kommunerna så att
              de, oavsett vad regering och riksdag beslutar, står på egna ben
              och av egen kraft. Varje kommun måste hitta sin profil inom näringslivsutvecklingen
              och konsekvent arbeta för den i ett långt perspektiv. Just detta
              pläderade Inlandsdelegationen för.
            </seg>
          </u>
          <u xml:id="i-9ec9d40ce2d7a1f0-69" prev="i-9ec9d40ce2d7a1f0-64" who="Q5956278">
            <seg>
              Frågan är nu ett drygt år efter Inlandsdelegationens rapport:
              Var finns fortsättningen på det som delegationen ville ha in i
              form av omtänk, det vill säga att hjälpa kommunerna att hitta
              den rätta strategin och ge stöd för den ute i kommunerna?
            </seg>
          </u>
          <note type="speaker">
            Anf. 12 HÅKAN LARSSON (c):
          </note>
          <u xml:id="i-9ec9d40ce2d7a1f0-70" next="i-9ec9d40ce2d7a1f0-79" who="Q5937692">
            <seg>
              Herr talman! Jag vill börja med att säga att jag håller med Ulrik
              Lindgren om att Inlandsdelegationen fungerade lite grann som coach
              ute i kommunerna. Den åkte runt och hjälpte kommunerna att bland
              annat se de möjligheter som fanns. Därför är det tråkigt att delegationen
              inte hade några resurser till sin disposition, och sedan den lades
              ned känns det som om det uppstått ett tomrum. Här finns alltså
              mycket att göra.
            </seg>
          </u>
          <u xml:id="i-9ec9d40ce2d7a1f0-71" prev="i-9ec9d40ce2d7a1f0-70" who="Q5937692">
            <seg>
              Inlandet har stora möjligheter till en positiv utveckling framöver,
              men för att kunna ta till vara förutsättningarna krävs ett antal
              åtgärder. Det handlar om förbättrad kreditförsörjning och om att
              satsa på de näringar som har stora utvecklingsmöjligheter. En
              sådan näring är turismen, som redan nämnts. Det handlar om att
              understödja entreprenörskap och företagande, och då gäller det
              att ha en helhetssyn.
            </seg>
          </u>
          <u xml:id="i-9ec9d40ce2d7a1f0-72" prev="i-9ec9d40ce2d7a1f0-70" who="Q5937692">
            <seg>
              Det förslag som Ulrik Lindgren tog upp om rätt till heltidsanställning
              har skapat en väldig oro inte minst inom turistnäringen men även
              inom skogs- och jordbruket i norra Sveriges inland och i norra
              Sverige över huvud taget. Risken är uppenbar att i stället för
              att anställa fler vågar företagarna inte anställa alls. Vi måste
              få en politik som underlättar och stimulerar företagen att växa,
              inte gör att de blir rädda och håller tillbaka sina investeringar.
            </seg>
          </u>
          <u xml:id="i-9ec9d40ce2d7a1f0-73" prev="i-9ec9d40ce2d7a1f0-70" who="Q5937692">
            <seg>
              Vi har i norra Sveriges inland en snedvriden åldersfördelning
              bland befolkningen efter decennier av utflyttning från området.
              Därför krävs en politik som möjliggör ett inflyttningsöverskott.
              Det räcker inte att lika många flyttar in som flyttar ut eftersom
              befolkningen då ändå sjunker på grund av den åldersfördelning
              som finns där. Man måste därför vara mycket offensiv.
            </seg>
          </u>
          <u xml:id="i-9ec9d40ce2d7a1f0-74" prev="i-9ec9d40ce2d7a1f0-70" who="Q5937692">
            <seg>
              Ulrica Messing sade att man i den kommande strukturfondsperioden
              även ska uppmärksamma gleshetskriteriet, och det är bra. Problemet
              är att området nu har förlorat sin mål 1-status. Under den gångna
              programperioden har stödet varit ungefär 110 euro per person.
              Under den kommande programperioden är 35 euro öronmärkta. Då är
              risken och en oro i norra Sverige att man kommer att få mindre
              tillgång till strukturfonderna under den kommande programperioden.
            </seg>
          </u>
          <u xml:id="i-9ec9d40ce2d7a1f0-75" prev="i-9ec9d40ce2d7a1f0-70" who="Q5937692">
            <seg>
              Vad säger Ulrica Messing? Kan inte Sverige göra som den finska
              regeringen tydligen har gjort? Man har tydligen gått ut och sagt
              att man kommer att se till att det tidigare mål 1-området kommer
              att få ungefär samma omfattning av stöd från strukturfonderna
              även under den kommande programperioden.
            </seg>
          </u>
          <u xml:id="i-9ec9d40ce2d7a1f0-76" prev="i-9ec9d40ce2d7a1f0-70" who="Q5937692">
            <seg>
              Sedan vill jag ta upp en mer allmän fråga. Från nästa programperiod
              har också EU-kommissionen öppnat för att medlemsländerna ska kunna
              generellt sänka sina arbetsgivaravgifter i regioner som har mindre
              än åtta invånare per kvadratkilometer.
            </seg>
          </u>
          <u xml:id="i-9ec9d40ce2d7a1f0-77" prev="i-9ec9d40ce2d7a1f0-70" who="Q5937692">
            <seg>
              EES-landet Norge, som har samma regelverk på det här området,
              agerade omedelbart. Den norska regeringen åkte till Bryssel och
              fick klartecken att från år 2007 återinföra fullt ut sitt system
              med differentierade arbetsgivaravgifter i de regioner som har
              mindre än åtta invånare per kvadratkilometer.
            </seg>
          </u>
          <u xml:id="i-9ec9d40ce2d7a1f0-78" prev="i-9ec9d40ce2d7a1f0-70" who="Q5937692">
            <seg>
              Man vet att detta är ett effektivt, enkelt och träffsäkert sätt
              att verkligen stimulera utvecklingen i glesbebyggda områden långt
              ifrån de stora marknaderna. Det ger samma konkurrensförutsättningar
              för företagen inom de områdena och även för kommunerna som i mer
              tätbebyggda områden.
            </seg>
          </u>
          <u xml:id="i-9ec9d40ce2d7a1f0-79" prev="i-9ec9d40ce2d7a1f0-70" who="Q5937692">
            <seg>
              Vore det inte dags att även Sverige ser till den här möjligheten
              och lär av Norge och återinför fullt ut generellt differentierade
              arbetsgivaravgifter?
            </seg>
          </u>
          <note type="speaker">
            Anf. 13 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-80" next="i-9ec9d40ce2d7a1f0-92" who="Q4967115">
            <seg>
              Herr talman! Jag har varit ansvarig i regeringen för regionalpolitik
              och de regionala utvecklingsfrågorna sedan år 2005. Det har hela
              tiden, Ulrik Lindgren, varit fokus på hjälp till självhjälp. Min
              uppfattning är att vi under större delen av 90-talet arbetade
              med det synsättet.
            </seg>
          </u>
          <u xml:id="i-9ec9d40ce2d7a1f0-81" prev="i-9ec9d40ce2d7a1f0-80" who="Q4967115">
            <seg>
              Det finns en utvecklingskraft, idéer och engagemang, och det
              kommer underifrån. Vi hade en tid på 70- och kanske i början på
              80-talet då regionalpolitiken handlade om det motsatta. Det var
              ovanifrånåtgärder som regering och myndigheter försökte luftlandsätta,
              självklart i all välmening.
            </seg>
          </u>
          <u xml:id="i-9ec9d40ce2d7a1f0-82" prev="i-9ec9d40ce2d7a1f0-80" who="Q4967115">
            <seg>
              Den linje vi har valt de senaste snart tio åren, vågar jag nästan
              säga, är riktig. Vi bygger på idéer som finns lokalt och regionalt.
              Det får då en helt annan förutsättning att verkligen utvecklas
              och växa. Det betyder inte att man inte också måste ha en tydlig
              nationell politik med riktade åtgärder ibland för att till exempel
              korta avstånden. Men idéerna finns lokalt och regionalt. Inlandsdelegationen
              bekräftar också väldigt starkt att det är rätt väg att gå.
            </seg>
          </u>
          <u xml:id="i-9ec9d40ce2d7a1f0-83" prev="i-9ec9d40ce2d7a1f0-80" who="Q4967115">
            <seg>
              Man får då anstränga sig lite till och fundera på: Vad är det
              som fungerar i Arjeplog? Vad är det som är viktigt i Åre? Vad
              är det som har förutsättningar att utvecklas i Älvdalen, och så
              vidare? Det är ibland svårare men också lättare i det långa loppet
              och oändligt mycket viktigare.
            </seg>
          </u>
          <u xml:id="i-9ec9d40ce2d7a1f0-84" prev="i-9ec9d40ce2d7a1f0-80" who="Q4967115">
            <seg>
              Där spelar de tillväxtprogram som vi nu arbetar med sedan några
              år tillbaka en roll. Vi vill ha offentliga och privata aktörer
              som medverkar. Vi vill ha småföretagare, och vi ska ha fackliga
              företrädare. Vi vill ha kommunala tjänstemän, och vi vill ha myndighetsrepresentanter.
            </seg>
          </u>
          <u xml:id="i-9ec9d40ce2d7a1f0-85" prev="i-9ec9d40ce2d7a1f0-80" who="Q4967115">
            <seg>
              De är ett oerhört viktigt instrument. De ska hjälpa oss att göra
              prioriteringarna. De ska visa vägen för den utveckling de tror
              är möjlig i sina orter och i sina län. Tillväxtprogrammen har
              spelat en stor roll. De kommer att fortsätta att spela en stor
              roll.
            </seg>
          </u>
          <u xml:id="i-9ec9d40ce2d7a1f0-86" prev="i-9ec9d40ce2d7a1f0-80" who="Q4967115">
            <seg>
              Det vi måste bli bättre på, menar jag och många andra när vi
              talar om utvecklingsfrågor, är att knyta ihop de lokala, regionala
              och nationella idéerna som finns med de möjligheter till återflöde
              vi har via EU:s strukturfonder.
            </seg>
          </u>
          <u xml:id="i-9ec9d40ce2d7a1f0-87" prev="i-9ec9d40ce2d7a1f0-80" who="Q4967115">
            <seg>
              Här har jag en referensgrupp som består av företrädare från olika
              kommuner och län som arbetar med strukturfondsfrågorna dagligen.
              Vi träffas igen nu nästa vecka för att en gång till sätta oss
              ned och fundera: Vad är det för inriktning vi ska ha under den
              kommande programperioden? Vad kan vi göra bättre än under den
              förra programperioden för att få den långsiktighet som är oerhört
              viktig?
            </seg>
          </u>
          <u xml:id="i-9ec9d40ce2d7a1f0-88" prev="i-9ec9d40ce2d7a1f0-80" who="Q4967115">
            <seg>
              Jag tror precis som Håkan Larsson är inne på att det ibland är
              just en samtalspartner eller en coach som man saknar. Man har
              inte idéerna och vet kanske heller inte alltid vägarna in till
              systemen eller till myndigheter. Där har Inlandsdelegationen och
              de andra delegationerna som vi hade i delar av Bergslagen spelat
              en oerhörd roll.
            </seg>
          </u>
          <u xml:id="i-9ec9d40ce2d7a1f0-89" prev="i-9ec9d40ce2d7a1f0-80" who="Q4967115">
            <seg>
              Jag vill att våra förlängda armar ute i länen, det vill säga
              länsstyrelserna, ska spela den rollen. De ska vara statens representant
              ute på plats. Det är oerhört viktigt att de är med och aktivt
              stöttar idéer och företagare. Det råder inte brist på statlig
              närvaro i den meningen. Här finns också Almi, Norrlandsfonden
              och många andra. Men det är klart att vi kan bli bättre på att
              också hålla ihop det.
            </seg>
          </u>
          <u xml:id="i-9ec9d40ce2d7a1f0-90" prev="i-9ec9d40ce2d7a1f0-80" who="Q4967115">
            <seg>
              Regeringen arbetar med att stötta de lokala och regionala idéerna.
              Jag menar att det är rätt prioritering och rätt väg. Sedan måste
              vi göra riktade insatser. En sådan riktad insats är det beslut
              vi fattade i går om att till exempel kartlägga vilken nivå på
              kassaservice vi måste ha för att kunna säga att staten garanterar
              kassaservice i hela landet. Var går minimigränsen?
            </seg>
          </u>
          <u xml:id="i-9ec9d40ce2d7a1f0-91" prev="i-9ec9d40ce2d7a1f0-80" who="Q4967115">
            <seg>
              Det andra uppdraget är: Med den befolkningsutveckling vi ser,
              vad är ett rimligt avstånd till brevlådor när man bor på landsbygden?
              Nu blandar vi stort och smått här i debatten, men jag ville ge
              det som ett exempel.
            </seg>
          </u>
          <u xml:id="i-9ec9d40ce2d7a1f0-92" prev="i-9ec9d40ce2d7a1f0-80" who="Q4967115">
            <seg>
              Om vi ska vända befolkningsutvecklingen, som både Håkan Larsson
              och Ulrik Lindgren pekar på, är den privata servicen och jobben
              viktiga. Det gäller också den offentliga servicen. Man ska kunna
              leva ett hyggligt liv och ha den närhet till service som både
              familjen och jobbet kräver.
            </seg>
          </u>
          <note type="speaker">
            Anf. 14 ULRIK LINDGREN (kd):
          </note>
          <u xml:id="i-9ec9d40ce2d7a1f0-93" next="i-9ec9d40ce2d7a1f0-101" who="Q5956278">
            <seg>
              Herr talman! Det är alldeles riktigt att det finns väldigt många
              goda öar av god verksamhet där man har skippat offerrollen. Man
              har tagit makten i egna händer och formulerat sin strategi, och
              man gör också stora framsteg. Men totalt sett är bilden inte särskilt
              positiv ändå, även om vi försöker att brösta oss och hurta till
              oss lite till mans om inlandets möjligheter.
            </seg>
          </u>
          <u xml:id="i-9ec9d40ce2d7a1f0-94" prev="i-9ec9d40ce2d7a1f0-93" who="Q5956278">
            <seg>
              Jag har egentligen inga problem med Ulrica Messings svar. Det
              handlar om tillväxtprogrammen och att knyta ihop EU:s strukturfonder.
              Allt sådant är rätt och bra. Det behövs också i många fall riktade
              insatser, som nu senast av regeringen i går med att bestämma en
              minimigräns för post- och kassaservice.
            </seg>
          </u>
          <u xml:id="i-9ec9d40ce2d7a1f0-95" prev="i-9ec9d40ce2d7a1f0-93" who="Q5956278">
            <seg>
              Allt är rätt och riktigt. Men jag tycker ändå inte att vår minister
              riktigt greppar kärnan i Inlandsdelegationens förslag. Inlandsdelegationen
              talar om att vi måste ha ett kraftigt stärkt entreprenörskap.
              Andelen småföretagare måste bli minst lika stor som i övriga Sverige.
              Den målsättningen är satt till år 2020.
            </seg>
          </u>
          <u xml:id="i-9ec9d40ce2d7a1f0-96" prev="i-9ec9d40ce2d7a1f0-93" who="Q5956278">
            <seg>
              Det kan vara eget företagande eller kooperativt företagande.
              Inte minst inom kooperativt företagande finns det många goda exempel
              även i Dalarna. Men det har inte blivit en god fortsättning av
              de statliga insatserna. Det visar inte minst Riksrevisionens granskning
              angående statens stöd till regional projektverksamhet.
            </seg>
          </u>
          <u xml:id="i-9ec9d40ce2d7a1f0-97" prev="i-9ec9d40ce2d7a1f0-93" who="Q5956278">
            <seg>
              Granskningen visar att en stor del av det statliga stödet inte
              används effektivt och inte i tillräcklig grad bidrar till det
              mål som riksdagen och regeringen har satt upp. Riksdagens intentioner
              bakom stödgivningen har inte fått genomslag i den praktiska verksamheten.
              Näringslivets behov ska vara vägledande för programmens inriktning,
              skriver revisionen, men hittar inte det ordentligt i regeringens
              insatser.
            </seg>
          </u>
          <u xml:id="i-9ec9d40ce2d7a1f0-98" prev="i-9ec9d40ce2d7a1f0-93" who="Q5956278">
            <seg>
              I sin slutrapport lämnade Inlandsdelegationen flera förslag som
              i och för sig var spretiga som också en sådan här debatt lätt
              kan bli. Vi tappar fokus från det som ändå var dess huvudpoäng,
              som jag uppfattade det. De ville att regeringen skulle uppdra
              åt lämplig aktör att utveckla det processorienterade arbetssätt
              som Inlandsdelegationen själv har använt sig av. Vad har det konkret
              landat i för fortsättning efter att vi nu har låtit ett år gå
              sedan de lämnade sin slutrapport?
            </seg>
          </u>
          <u xml:id="i-9ec9d40ce2d7a1f0-99" prev="i-9ec9d40ce2d7a1f0-93" who="Q5956278">
            <seg>
              De föreslog också att regeringen skulle samordna insatserna för
              den regionala utvecklingen via länsstyrelserna. De pekade på det
              som många upplever i inlandet och som är synligt för alla. Det
              finns en mängd aktörer som var för sig kanske gör goda insatser.
              Men det finns inte ett samlat grepp om vad denna skog av aktörer
              sysslar med.
            </seg>
          </u>
          <u xml:id="i-9ec9d40ce2d7a1f0-100" prev="i-9ec9d40ce2d7a1f0-93" who="Q5956278">
            <seg>
              Var har vi sett en fortsättning av vad Inlandsdelegationen talade
              för på detta område när det gäller samordning? Vad har hänt efter
              ett år av att länsstyrelsen har fått det samlade greppet om de
              regionala utvecklingsinsatserna och de många aktörerna på området?
            </seg>
          </u>
          <u xml:id="i-9ec9d40ce2d7a1f0-101" prev="i-9ec9d40ce2d7a1f0-93" who="Q5956278">
            <seg>
              De talade också för att Nutek, Almi, Exportrådet och länsstyrelserna
              skulle hamna i en mer, som de kallar det, efterfrågestyrd rådgivning
              och stödverksamhet på fältet. Vad är fortsättningen efter ett
              års arbete av detta som de talade för? Det är frågan.
            </seg>
          </u>
          <note type="speaker">
            Anf. 15 HÅKAN LARSSON (c):
          </note>
          <u xml:id="i-9ec9d40ce2d7a1f0-102" next="i-9ec9d40ce2d7a1f0-108" who="Q5937692">
            <seg>
              Herr talman! Det mesta som Ulrica Messing säger är sådant som
              man kan instämma i. Vad som krävs är en mer offensiv attityd för
              att verkligen lyfta fram de här delarna av Sverige och ge dem
              konkurrensförutsättningar som gör att befolkningen kan öka och
              verksamheten kan växa.
            </seg>
          </u>
          <u xml:id="i-9ec9d40ce2d7a1f0-103" prev="i-9ec9d40ce2d7a1f0-102" who="Q5937692">
            <seg>
              Det handlar om att föra en positiv företagspolitik. Då kan man
              inte komma med förslag som rätt till heltidsarbete, när man vet
              att det finns branscher som inte har den jämna verksamheten utan
              måste ha till exempel säsongsarbete.
            </seg>
          </u>
          <u xml:id="i-9ec9d40ce2d7a1f0-104" prev="i-9ec9d40ce2d7a1f0-102" who="Q5937692">
            <seg>
              Det gäller att se till att vi har en bra infrastruktur. Man har
              satsat en hel del på vägar och järnvägar, men samtidigt har anslagen
              urholkats på senare tid. Det har inte blivit så mycket som vi
              har förväntat oss vad gäller att rusta upp vägnätet i inlandet
              i Norrland till exempel.
            </seg>
          </u>
          <u xml:id="i-9ec9d40ce2d7a1f0-105" prev="i-9ec9d40ce2d7a1f0-102" who="Q5937692">
            <seg>
              Det är viktigt med en garanterad samhällsservice, en grundservice,
              i hela landet. Då är det bra om man sätter en gräns som post-
              och kassaservice inte får gå under. Det är ett exempel.
            </seg>
          </u>
          <u xml:id="i-9ec9d40ce2d7a1f0-106" prev="i-9ec9d40ce2d7a1f0-102" who="Q5937692">
            <seg>
              Det jag skulle vilja se är det offensiva tänkandet. Differentiera
              arbetsgivaravgifterna fullt ut generellt i inlandet! Det skulle
              ge en väldigt positiv stimulans till de företag som redan finns
              att växa och för fler att etablera sig i det här området. Det
              är ett sätt att verkligen få befolkningen och inflyttningen att
              växa.
            </seg>
          </u>
          <u xml:id="i-9ec9d40ce2d7a1f0-107" prev="i-9ec9d40ce2d7a1f0-102" who="Q5937692">
            <seg>
              Man kan satsa på, som vi har drivit i många år från en del partiers
              håll, att återföra en del av vattenkraftsmedlen till de kommuner
              och regioner där vattenkraften produceras. Vi vet att det produceras
              kraft för mångmiljardbelopp men att en väldigt liten del får medverka
              till att utveckla de här regionerna.
            </seg>
          </u>
          <u xml:id="i-9ec9d40ce2d7a1f0-108" prev="i-9ec9d40ce2d7a1f0-102" who="Q5937692">
            <seg>
              Vi ska satsa på stora idrottsarrangemang OS nämnde vi tidigare
              och omlokalisering av statlig verksamhet till övriga landet. Det
              finns ett helt batteri av olika möjligheter man kan satsa på för
              att verkligen få inlandet att växa.
            </seg>
          </u>
          <note type="speaker">
            Anf. 16 SVEN BERGSTRÖM (c):
          </note>
          <u xml:id="i-9ec9d40ce2d7a1f0-109" next="i-9ec9d40ce2d7a1f0-117" who="Q5573582">
            <seg>
              Herr talman! När man lyssnar på Ulrica Messing får man intrycket
              att Sverige är ett land som flyter av mjölk och honung, där allt
              är frid och fröjd och där regeringen är alla goda gåvors givare.
            </seg>
          </u>
          <u xml:id="i-9ec9d40ce2d7a1f0-110" prev="i-9ec9d40ce2d7a1f0-109" who="Q5573582">
            <seg>
              Men vi som lever i den verklighet som Ulrik Lindgren tar upp
              i sin interpellation, i Norrland och dess inland, ser att den
              beskrivning som Ulrica Messing gör, allt det positiva hon lyfter
              fram, inte riktigt stämmer.
            </seg>
          </u>
          <u xml:id="i-9ec9d40ce2d7a1f0-111" prev="i-9ec9d40ce2d7a1f0-109" who="Q5573582">
            <seg>
              Regeringen är mästare på paket, program och projekt av olika
              slag. Men man orkar ju inte med att fullfölja de program, de projekt
              och de paket man sjösätter. Ett exempel är paketet till södra
              Norrland som med pukor och trumpeter sjösattes för en tid sedan
              för att Gävleborg var så illa ute att man behövde lite extra stöd.
              När vi nu med lite perspektiv ser tillbaka på det här blev det
              inget av det i praktiken. Inte ens den europeiska flygskola som
              Söderhamn skulle få orkar man jobba aktivt för och se till att
              skapa förutsättningar för att den ska finnas på plats. Den praktiska
              verkligheten förefaller vara regeringens värsta fiende. Det kan
              man konstatera när man är ute och studerar hur det ser ut, hur
              befolkningssiffrorna är, hur företagen utvecklas och så vidare.
            </seg>
          </u>
          <u xml:id="i-9ec9d40ce2d7a1f0-112" prev="i-9ec9d40ce2d7a1f0-109" who="Q5573582">
            <seg>
              Ett annat exempel är hur Jämtland och Gävleborg behandlas när
              det gäller just regionala utvecklingspengar. I Gävleborgs fall
              har regeringen tagit tillbaka 66 miljoner kronor under den senaste
              femårsperioden. Det var pengar som man ville använda för att ge
              stöd åt företag som hade goda utvecklingsidéer, för kommuner som
              ville satsa på olika sätt.
            </seg>
          </u>
          <u xml:id="i-9ec9d40ce2d7a1f0-113" prev="i-9ec9d40ce2d7a1f0-109" who="Q5573582">
            <seg>
              Det vore väldigt värdefullt om Ulrica Messing här och nu kunde
              ge ett besked om hur det blir med de här 66 miljonerna för Gävleborgs
              del. För Jämtland vet jag inte hur många miljoner det var. Kan
              vi få tillbaka dem till länet för att satsa på utvecklingsbara
              projekt?
            </seg>
          </u>
          <u xml:id="i-9ec9d40ce2d7a1f0-114" prev="i-9ec9d40ce2d7a1f0-109" who="Q5573582">
            <seg>
              Häromdagen, på tåget hem till Hudiksvall, träffade jag en företagare
              från Ljusdal som jobbar med träförädling, ett område som vi säger
              att vi verkligen vill satsa på. Han hade väldigt goda idéer. De
              hade just varit i Danmark och gjort affärer på fönsterområdet.
              Men han sade att i ett litet företag, ett 20-tal anställda, har
              vi inte det riskkapital som vi skulle behöva. Nu kan inte länsstyrelsen
              hjälpa oss, så det är svårt att få fram de här pengarna.
            </seg>
          </u>
          <u xml:id="i-9ec9d40ce2d7a1f0-115" prev="i-9ec9d40ce2d7a1f0-109" who="Q5573582">
            <seg>
              Ulrica Messing berörde också tjälsäkring och bärighet, som är
              mitt område i trafikutskottet. Där vet vi också att regeringen
              i praktiken har naggat de här pengarna i kanten rejält. Stormen
              Gudrun slog till och skapade behov i södra Sverige, och man behövde
              satsa på ett Trollhättepaket i och för sig välmotiverat, men regeringen
              har ju inga marginaler, och då tvingas man att nagga i kanten
              på de redan utlovade pengarna.
            </seg>
          </u>
          <u xml:id="i-9ec9d40ce2d7a1f0-116" prev="i-9ec9d40ce2d7a1f0-109" who="Q5573582">
            <seg>
              E 4 genom Gävleborg är ett annat exempel som regeringen nu möjligen
              försöker rädda genom några extra pengar inför valrörelsen. Men
              det är ett exempel på hur man systematiskt underminerar förtroendet
              för det politiska systemet, för oss som vill jobba för regional
              utveckling, när man gång på gång sviker det man har lovat. Det
              är väldigt illa att man gör det.
            </seg>
          </u>
          <u xml:id="i-9ec9d40ce2d7a1f0-117" prev="i-9ec9d40ce2d7a1f0-109" who="Q5573582">
            <seg>
              Kan vi få ett besked om de regionala utvecklingspengarna, som
              är konkreta exempel på hur man vill jobba? Det vore välkommet.
            </seg>
          </u>
          <note type="speaker">
            Anf. 17 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-118" next="i-9ec9d40ce2d7a1f0-128" who="Q4967115">
            <seg>
              Herr talman! Nu skulle den här interpellationsdebatten handla
              om norra inlandet. Jag är nästan inte ens beredd att hålla med
              om att Gävleborg är Norrland, än mindre att Forsa och Forsbacka
              skulle vara inlandet, Sven Bergström. Men jag svarar gärna på
              dina frågor i alla fall.
            </seg>
          </u>
          <u xml:id="i-9ec9d40ce2d7a1f0-119" prev="i-9ec9d40ce2d7a1f0-118" who="Q4967115">
            <seg>
              Jag börjar med det som Ulrik Lindgren pekar på. Den granskning
              som både Riksrevisionen och Statskontoret har gjort är bra, tycker
              jag. Jag är övertygad om att vi alltid kan lära mer om hur de
              här åtgärderna och pengarna kan bli mer precisa och hur de kan
              träffa bättre. En del av de utvärderingar som visar vad länsstyrelsen
              ibland använder strukturfondspengarna till finns det anledning
              att känna oro för. De används inte alltid på korrekt sätt. Det
              måste vi alla lära av. Pengarna är begränsade, och det är oerhört
              viktigt att vi hjälps åt att styra upp dem så att de gynnar företagsamhet
              och långsiktig utveckling.
            </seg>
          </u>
          <u xml:id="i-9ec9d40ce2d7a1f0-120" prev="i-9ec9d40ce2d7a1f0-118" who="Q4967115">
            <seg>
              Jag instämmer också när Ulrik Lindgren pekar på att det ibland
              är många aktörer men dålig samordning. Jag underströk också i
              mitt förra inlägg att det är en av de viktigaste sakerna vi måste
              bli bättre på. Återigen, min bild är inte att det är brist på
              aktörer och i den meningen inte heller brist på organisation eller
              beslutsnivåer, men vi måste samordna dem på ett mycket tydligare
              sätt för att få bättre fokus.
            </seg>
          </u>
          <u xml:id="i-9ec9d40ce2d7a1f0-121" prev="i-9ec9d40ce2d7a1f0-118" who="Q4967115">
            <seg>
              Vi kommer att ta till oss mycket av det som Statskontoret pekade
              på och naturligtvis också använda det i regleringsbrev och när
              vi formulerar villkoren och kriterierna för åtgärderna.
            </seg>
          </u>
          <u xml:id="i-9ec9d40ce2d7a1f0-122" prev="i-9ec9d40ce2d7a1f0-118" who="Q4967115">
            <seg>
              Sedan tycker Håkan Larsson att vi kan bli mer offensiva. Det
              tror jag att man kan bli ibland. Men jag skulle också vilja säga
              att vi är det. Titta på omställningspaketet efter försvarsomställningen
              där vi landsätter en omlokalisering av statliga jobb som är större
              än vi har gjort sedan 1970-talet. Det är ingen tillfällighet att
              vi lägger så mycket vikt just vid Östersund. Östersund är norra
              inlandets stora stad och måste vara motor för mycket av utveckling.
              Här ser vi hur den stora satsning som kommer på högskolan i Östersund
              naturligtvis spelar roll, inte bara för de myndigheter som flyttar
              dit utan också för den småföretagsamhet som finns där.
            </seg>
          </u>
          <u xml:id="i-9ec9d40ce2d7a1f0-123" prev="i-9ec9d40ce2d7a1f0-118" who="Q4967115">
            <seg>
              Sedan är ju Jämtland unikt i vårt land om man tittar på just
              kraften runt den sociala ekonomin och kooperationen. Vi kan göra
              mer för att stötta den på olika sätt.
            </seg>
          </u>
          <u xml:id="i-9ec9d40ce2d7a1f0-124" prev="i-9ec9d40ce2d7a1f0-118" who="Q4967115">
            <seg>
              Man kan också se hur mycket högskolan har betytt för inlandet
              på andra platser. Jag var uppe i Lycksele på en gruvkonferens
              för ungefär en månad sedan och besökte då Umeå universitets lokala
              utbildningscentrum i Lycksele. Det är klart att det också är en
              oerhört viktig förutsättning för utbildning.
            </seg>
          </u>
          <u xml:id="i-9ec9d40ce2d7a1f0-125" prev="i-9ec9d40ce2d7a1f0-118" who="Q4967115">
            <seg>
              Här finns faktiskt ett batteri av möjligheter. Och jag kommer
              inte att dra mig för att fortsätta göra ytterligare omlokaliseringar.
              Staten ska finnas representerad över hela landet.
            </seg>
          </u>
          <u xml:id="i-9ec9d40ce2d7a1f0-126" prev="i-9ec9d40ce2d7a1f0-118" who="Q4967115">
            <seg>
              Sedan råder det delade meningar om differentierade arbetsgivaravgifter.
              Jag har inte tagit ställning till frågan ännu. Jag hade ett samtal
              med länsstyrelserna för Norrbotten, Västerbotten och Västernorrland
              om just den här frågan. De är oerhört tveksamma och menar att
              regeringen i stället kan bli mer generös med de riktade åtgärderna
              för att verkligen träffa de företag som står inför investeringar
              eller inför utveckling i stället för att göra en generell nedsättning.
              Jag kommer att fortsätta fundera på denna fråga, därför att jag
              inser att det finns både för- och nackdelar. Men jag har inte
              tagit ställning till den.
            </seg>
          </u>
          <u xml:id="i-9ec9d40ce2d7a1f0-127" prev="i-9ec9d40ce2d7a1f0-118" who="Q4967115">
            <seg>
              Sedan, Sven Bergström, vill jag säga att det vi har lovat i form
              av paket till Gotland, Norrbotten och södra Norrland, via Gävleborg
              och delar av Sundsvall, är genomfört. Vi hade en genomgång av
              det i förra veckan då vi hade en återrapportering från Gävleborg
              och kompani. Vi hade en återrapportering om lärlingsutbildningen.
              Vi hade en återrapportering om de extra tjänster till Arbetsförmedlingen
              i Söderhamn som utlovats. Allt detta är på plats.
            </seg>
          </u>
          <u xml:id="i-9ec9d40ce2d7a1f0-128" prev="i-9ec9d40ce2d7a1f0-118" who="Q4967115">
            <seg>
              När det gäller kandideringen för den europeiska flygledarutbildningen
              vet jag att försvarsministern står inför nya beslut om hur nästa
              steg ska se ut i kandideringen i början av sommaren. I det arbetet
              är Söderhamn numera med. Jag är medveten om att det har funnits
              kritik från Söderhamns kommun. Det är oerhört viktigt. Hur beslutet
              och kandideringen sedan kommer att se ut vågar jag inte svara
              på. Men de andra delarna i paketen är på plats, och den europeiska
              flygledarutbildningen ska självklart om vi kan kandidera med full
              kraft bli en oerhörd resurs och tillgång, inte bara för Söderhamn
              utan för hela södra Norrland och kusten.
            </seg>
          </u>
          <note type="speaker">
            Anf. 18 ULRIK LINDGREN (kd):
          </note>
          <u xml:id="i-9ec9d40ce2d7a1f0-129" next="i-9ec9d40ce2d7a1f0-133" who="Q5956278">
            <seg>
              Herr talman! Vi är naturligtvis inne på att det behövs en mängd
              generella insatser för att åtminstone inte hindra eller motverka
              utvecklingen i inlandet. Vi är eniga därvidlag. Sedan har vi haft
              en mängd debatter på enskilda avsnitt, till exempel kravet om
              heltid så att det inte blir verklighet, åtminstone inte på det
              klumpiga sätt som har framstått och som stora delar av turistnäringen
              känner stor oro för.
            </seg>
          </u>
          <u xml:id="i-9ec9d40ce2d7a1f0-130" prev="i-9ec9d40ce2d7a1f0-129" who="Q5956278">
            <seg>
              Vi behöver också offensiva satsningar, som det har talats om
              här. Vi har talat om att vi med rätt satsning skulle kunna fördubbla
              antalet sysselsatta inom turistnäringen på tio år. Vi behöver
              dock framför allt hjälp till självhjälp, och det var huvudskälet
              till att jag väckte interpellationen. Inlandsdelegationen har
              föreslagit att det ska vara ett processinriktat arbetssätt där
              folk och kommuner hittar sin egen strategi för överlevnad.
            </seg>
          </u>
          <u xml:id="i-9ec9d40ce2d7a1f0-131" prev="i-9ec9d40ce2d7a1f0-129" who="Q5956278">
            <seg>
              Jag tycker att Ulrica Messing har svarat på mina frågor: Jo,
              vi måste bli bättre på samordning. Vi måste bli bättre på att
              använda pengarna. Men det som fortfarande saknar sitt svar är
              Inlandsdelegationens huvudpoäng och huvudförslag, nämligen att
              utveckla det processorienterade arbetssätt som Inlandsdelegationen
              föreslog och att det ska bli en fortsättning på det de har inlett.
              Var är den fortsättningen? Den frågan står fortfarande helt obesvarad.
            </seg>
          </u>
          <u xml:id="i-9ec9d40ce2d7a1f0-132" prev="i-9ec9d40ce2d7a1f0-129" who="Q5956278">
            <seg>
              Det här behöver gå ända ned på fältet. Folk som vill utveckla
              något efterfrågar var den människa finns som de kan bolla sina
              idéer med. Det gäller inte bara kommunen, utan det är ända ned
              på fältet.
            </seg>
          </u>
          <u xml:id="i-9ec9d40ce2d7a1f0-133" prev="i-9ec9d40ce2d7a1f0-129" who="Q5956278">
            <seg>
              Slutligen har jag en symbolfråga för det omtänk vi skulle behöva
              i frågorna. När kommer omställningsbidraget även för en vedpanna?
              Det ska inte bara vara tänket om vad som ska styras och ställas
              uppifrån. Man ska i stället tänka på vad som är centralt och viktigt
              för inlandet och anpassa sina förslag efter det. Var är omställningsbidraget
              för vedpanna, inte bara för pelletseldning?
            </seg>
          </u>
          <note type="speaker">
            Anf. 19 SVEN BERGSTRÖM (c):
          </note>
          <u xml:id="i-9ec9d40ce2d7a1f0-134" next="i-9ec9d40ce2d7a1f0-136" who="Q5573582">
            <seg>
              Herr talman! Ulrica Messing är duktig på att hålla masken och
              fortsätta att framstå som alla goda gåvors givare. Men när jag
              talar med Ulricas partikamrater i Hudiksvall, Gävle och Söderhamn
              är det inte riktigt den bilden för att uttrycka mig försiktigt
              som jag får av dem när det gäller hur man har levt upp till löftena
              i södra Norrlandspaketet. De är oerhört besvikna och irriterade
              för att uttrycka det försiktigt över att regeringen har varit
              så dålig på att leva upp till de löften som ställdes ut. Flygskolan
              i Söderhamn är väl det tydligaste exemplet. Jag har ännu inte
              nåtts av det Ulrica Messing framhåller, att till och med kommunledningen
              i Söderhamn är med på vagnen och nöjd med regeringen. Det har
              varit precis rakt motsatta besked som jag har fått när jag har
              talat med kommunledningen i Söderhamn om flygskolan.
            </seg>
          </u>
          <u xml:id="i-9ec9d40ce2d7a1f0-135" prev="i-9ec9d40ce2d7a1f0-134" who="Q5573582">
            <seg>
              Det är lite symtomatiskt: På postområdet berömmer sig Ulrica
              Messing och säger att det ska tas krafttag och att människor ska
              få en fullgod service också på landsbygden. Det är faktiskt regeringen
              som under tolv år har medverkat till att postservicen systematiskt
              har urholkats på landsbygden. Nu kommer man som jästen efter degen
              och säger att det nu ska rättas till när det är ett halvår kvar
              till valet. Det vore bättre om människor fick klara besked om
              att postservicen ska vara bra över hela landet i alla lägen så
              att de inte kastas mellan dessa ytterligheter.
            </seg>
          </u>
          <u xml:id="i-9ec9d40ce2d7a1f0-136" prev="i-9ec9d40ce2d7a1f0-134" who="Q5573582">
            <seg>
              Jag hoppas att Ulrica Messing i sitt slutinlägg kan ge besked
              om det jag efterlyste, nämligen de 66 miljonerna som regeringen
              har dragit in från Gävleborg. Det är samma förfarande även i Jämtland.
              Jag kan inte summan i Jämtlands fall. Men pengarna är oerhört
              viktiga för att länsstyrelser ska kunna medverka till en regional
              utveckling och för att lyfta upp småföretag med bra projekt. Blir
              det någon återbetalning av de 66 miljonerna till Gävleborgs län
              som regeringen har snott åt sig, eller tänker man lägga beslag
              på dem och därmed underminera förutsättningarna för en bra regional
              utveckling?
            </seg>
          </u>
          <note type="speaker">
            Anf. 20 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-137" next="i-9ec9d40ce2d7a1f0-142" who="Q4967115">
            <seg>
              Herr talman! Ulrik Lindgren och jag kan fortsätta resonemanget
              om erfarenheterna av Inlandsdelegationens arbete. Mycket av åtgärderna
              ligger lokalt och regionalt. Men hur det processinriktade arbetet
              ska gå vidare i arbetet mellan kommunerna, som Inlandsdelegationen
              faktiskt blev oerhört uppskattad för, och också den andra delegationen,
              är en fråga som jag vill väva in när vi ska ta ställning till
              hur vi fortsätter med strukturfondsprogrammen. Jag vill att det
              ska finnas en tydligare koppling mellan den nationella regionalpolitiken
              och EU:s strukturfonder. Vi ska försöka hålla ihop antalet aktörer
              lite bättre än tidigare. Jag behöver återkomma i frågan och precisera
              mig lite ytterligare när vi har kommit längre i arbetet.
            </seg>
          </u>
          <u xml:id="i-9ec9d40ce2d7a1f0-138" prev="i-9ec9d40ce2d7a1f0-137" who="Q4967115">
            <seg>
              Ulrik Lindgren nämner turismen som en positiv kraft. Jag instämmer
              i det. Jag ska i eftermiddag vara på Älvsjömässan och dela ut
              pris i Naturens Bästa. Turismen i inlandet är inte minst kopplad
              till naturturismen. Den har en fantastisk potential liksom gruvnäringen.
            </seg>
          </u>
          <u xml:id="i-9ec9d40ce2d7a1f0-139" prev="i-9ec9d40ce2d7a1f0-137" who="Q4967115">
            <seg>
              Jag får bli svaret skyldig när omställningsbidraget för vedpanna
              kommer. Jag ska ta med mig den frågan till ansvarig minister.
              Jag har inte mött den tidigare.
            </seg>
          </u>
          <u xml:id="i-9ec9d40ce2d7a1f0-140" prev="i-9ec9d40ce2d7a1f0-137" who="Q4967115">
            <seg>
              Jag är inte naiv, Sven Bergström. Jag vet att det ibland är ett
              helsike att vara politiskt aktiv på lokal och regional nivå. Jag
              tror inte att bara för att regeringen har gjort det vi sade i
              södra Norrlandskustpaketet betyder det att alla är glada och nöjda.
              Det dyker ständigt upp nya frågor där man måste ta ställning och
              där man måste prioritera. Därför är jag inte förvånad över om
              Sven Bergström möter irriterade politiker i Gävleborgs län. Om
              det är någonting i sak i paketen som de är arga över får de tala
              om det. Vi har levererat till högskolan, till länsstyrelsen och
              mycket annat vi sade att vi skulle leverera.
            </seg>
          </u>
          <u xml:id="i-9ec9d40ce2d7a1f0-141" prev="i-9ec9d40ce2d7a1f0-137" who="Q4967115">
            <seg>
              De har haft befogad kritik mot att de har haft för dålig insyn
              i kandideringen kring flygledarutbildningen. Där är det bättre
              samordning, och där är representanter från Söderhamns kommun med.
              Det är oerhört viktigt, och så måste det vara. Men paketet är
              genomfört.
            </seg>
          </u>
          <u xml:id="i-9ec9d40ce2d7a1f0-142" prev="i-9ec9d40ce2d7a1f0-137" who="Q4967115">
            <seg>
              Vi kommer inte att ändra kassaservicen före valet. Jag kommer
              att ta emot utredningen om kassaservicen i oktober, det vill säga
              efter valet. Jag har ingen möjlighet att återbetala anslagssparandet
              för tidigare år till någon länsstyrelse. Däremot finns det nya
              pengar.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på interpellation 2005/06:262 om försening av byggandet
            av Citytunneln
          </note>
          <note type="speaker">
            Anf. 21 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-143" next="i-9ec9d40ce2d7a1f0-147" who="Q4967115">
            <seg>
              Herr talman! Kerstin Lundgren har ställt följande frågor till
              mig:
            </seg>
          </u>
          <u xml:id="i-9ec9d40ce2d7a1f0-144" prev="i-9ec9d40ce2d7a1f0-143" who="Q4967115">
            <seg>
              Allra först vill jag göra klart att det är City banan i Stockholm
              som interpellationen handlar om, alltså inte City tunneln som
              byggs i Malmö. Det är olyckligt att de heter nästan samma sak.
            </seg>
          </u>
          <u xml:id="i-9ec9d40ce2d7a1f0-145" prev="i-9ec9d40ce2d7a1f0-143" who="Q4967115">
            <seg>
              Regeringen uppdrog under 2000 åt Banverket att planera för en
              utökad spårkapacitet genom centrala Stockholm. Planeringsarbetet
              skulle enligt uppdraget genomföras så att en utökad spårkapacitet
              kan tas i drift senast 2011. I uppdraget ingick också att identifiera
              vilka andra parter än staten som kan ha nytta av spårutbyggnaden
              och verka för att de bidrar till finansieringen. Detta uppdrag
              kvarstår.
            </seg>
          </u>
          <u xml:id="i-9ec9d40ce2d7a1f0-146" prev="i-9ec9d40ce2d7a1f0-143" who="Q4967115">
            <seg>
              Redan när uppdraget beslutades var det tydligt att tidsplanen
              var pressad och krävde byggstart under 2005 för att klara driftstart
              2011. Många pusselbitar har fallit på plats inför byggstarten.
              Planeringsarbetet för projektet Citybanan är långt framskridet.
              Regeringen beslutade under 2005 om tillåtlighet för projektet.
              Arbete med järnvägsplaner, detaljplaner och miljöprövningar pågår.
              Det är också mycket positivt att en principöverenskommelse och
              ett samarbetsavtal träffats mellan Banverket, Stockholms läns
              landsting och Stockholms stad. Det har gett stabilitet åt ett
              projekt där ett stort antal intressen ska vägas samman och en
              mängd ärenden beredas. Jag utgår ifrån att dessa parter håller
              fortsatt högt tempo i arbetet med att förverkliga Citybanan.
            </seg>
          </u>
          <u xml:id="i-9ec9d40ce2d7a1f0-147" prev="i-9ec9d40ce2d7a1f0-143" who="Q4967115">
            <seg>
              Jag vill avsluta med att slå fast att regeringens ambition är
              att Citybanan ska genomföras så fort som möjligt. Det råder en
              stor enighet om att Citybanan är ett mycket viktigt projekt för
              järnvägstrafiken i Stockholm, Mälardalen och hela landet. Därför
              är det mycket bekymmersamt att projektet enligt de preliminära
              beräkningarna kommer att bli avsevärt dyrare än planerat och att
              tidsplanen inte håller. Senare i vår kommer Banverket att presentera
              en ny budget och en ny tidsplan. Först därefter är det möjligt
              att ta ställning till om eventuella omprioriteringar av resurser
              blir nödvändiga.
            </seg>
          </u>
          <note type="speaker">
            Anf. 22 KERSTIN LUNDGREN (c):
          </note>
          <u xml:id="i-9ec9d40ce2d7a1f0-148" next="i-9ec9d40ce2d7a1f0-158" who="Q4964100">
            <seg>
              Herr talman! Namnet må vara ett problem, men det är inte det
              största i den här frågan.
            </seg>
          </u>
          <u xml:id="i-9ec9d40ce2d7a1f0-149" prev="i-9ec9d40ce2d7a1f0-148" who="Q4964100">
            <seg>
              För svaren på frågorna i min interpellation ska jag be att få
              tacka, men jag konstaterar att statsrådet fortfarande har en del
              att svara upp för.
            </seg>
          </u>
          <u xml:id="i-9ec9d40ce2d7a1f0-150" prev="i-9ec9d40ce2d7a1f0-148" who="Q4964100">
            <seg>
              Vilka åtgärder avser statsrådet att vidta för att säkerställa
              att Mälartunneln eller Citybanan kan tas i drift 2011?
            </seg>
          </u>
          <u xml:id="i-9ec9d40ce2d7a1f0-151" prev="i-9ec9d40ce2d7a1f0-148" who="Q4964100">
            <seg>
              För en månad sedan, herr talman, den 15 februari, fick statsrådet
              en rapport om läget och att själva tunneln blir minst 60 % dyrare
              och är kraftigt underfinansierad. I praktiken finns ingen finansiering
              för sträckan TomtebodaKallhäll.
            </seg>
          </u>
          <u xml:id="i-9ec9d40ce2d7a1f0-152" prev="i-9ec9d40ce2d7a1f0-148" who="Q4964100">
            <seg>
              Frågan är då: Vad har statsrådet gjort? Hon har låtit ännu en
              månad förflyta och väntar på nästa rapport från Banverket, som
              på de grunderna redovisar en ny budget och en ny tidsplan. Om
              nu statsrådet skulle sitta kvar, vilket vi får hoppas inte blir
              fallet, har ännu ett år förflutit, gått förlorat.
            </seg>
          </u>
          <u xml:id="i-9ec9d40ce2d7a1f0-153" prev="i-9ec9d40ce2d7a1f0-148" who="Q4964100">
            <seg>
              Den andra frågan, herr talman, gällde om statsrådet var beredd
              att omprioritera resurser för att Citybanan skulle kunna byggas
              på ett optimalt sätt.
            </seg>
          </u>
          <u xml:id="i-9ec9d40ce2d7a1f0-154" prev="i-9ec9d40ce2d7a1f0-148" who="Q4964100">
            <seg>
              Herr talman! Inte heller här blir det ett tydligt svar. Statsrådet
              väntar på ytterligare tid, väntar på ytterligare underlag från
              Banverket, innan statsrådet är beredd att ge en signal om vad
              som ska gälla.
            </seg>
          </u>
          <u xml:id="i-9ec9d40ce2d7a1f0-155" prev="i-9ec9d40ce2d7a1f0-148" who="Q4964100">
            <seg>
              Herr talman! Stockholmsregionens spår bär 100 år bakåt i tiden
              till och med det. Det har varit en kraftig trafikökning under
              den tiden. I dag har Banverket dragit ned på underhållet med 1
              miljard, med allvarliga konsekvenser för trafiken. I dag köar
              tågen in till Stockholm, med förseningar och återverkningar i
              stora delar av landet. I dag får våra invånare i Stockholms- och
              Mälarregionen regelbundet be om ursäkt för sen ankomst till jobb,
              till möten eller till dagis. I dag tvingas många stå långa sträckor
              för att kapaciteten inte räcker till med tåg.
            </seg>
          </u>
          <u xml:id="i-9ec9d40ce2d7a1f0-156" prev="i-9ec9d40ce2d7a1f0-148" who="Q4964100">
            <seg>
              I morgon, herr talman, de kommande 1020 åren, blir det än fler
              som drabbas av de beslut som tagits eller inte tagits, de åtgärder
              som gjorts eller inte gjorts under de gångna 12 regeringsåren.
            </seg>
          </u>
          <u xml:id="i-9ec9d40ce2d7a1f0-157" prev="i-9ec9d40ce2d7a1f0-148" who="Q4964100">
            <seg>
              Dagens kollektivtrafiksituation och spårsituation är helt oacceptabel
              i den här regionen, en omöjlig situation för hela landet. Morgondagens
              blir än värre.
            </seg>
          </u>
          <u xml:id="i-9ec9d40ce2d7a1f0-158" prev="i-9ec9d40ce2d7a1f0-148" who="Q4964100">
            <seg>
              Herr talman! Regeringen har uppgiften att styra landet. Regeringen
              har också ett tydligt ansvar även för det som inte görs. Då kan
              man fråga sig: Vill statsrådet fortsätta att spela svartepetter
              kring Citybanan och Mälarbanan, eller vill statsrådet ge en tydlig
              signal om att nu får det vara ett slut, nu är hon beredd att säkerställa
              och ta ett ansvar för att det här kommer att genomföras, inte
              2009, som i det hundrapunktsprogram som regeringen kom överens
              om med stödpartierna, utan 2011, som har varit det senaste beskedet?
              Eller kommer statsrådet att se att tiden bara rinner i väg och
              den driftstart som är så oerhört angelägen försenas och förskjuts
              allt längre bort i framtiden? Ett svar vore välkommet, herr talman.
            </seg>
          </u>
          <note type="speaker">
            Anf. 23 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-159" next="i-9ec9d40ce2d7a1f0-164" who="Q4967115">
            <seg>
              Herr talman! Det kändes nästan som om Kerstin Lundgren skulle
              stå på ett torgmöte och agitera för medborgarna i stället för
              att ställa frågor till mig som statsråd. Jag har varit oerhört
              tydlig: Banan ska byggas. Den ska byggas så fort som möjligt,
              och jag utgår från att alla parter hjälps åt.
            </seg>
          </u>
          <u xml:id="i-9ec9d40ce2d7a1f0-160" prev="i-9ec9d40ce2d7a1f0-159" who="Q4967115">
            <seg>
              För att ha en tydlig representant, som både ställer krav på myndigheten
              och kan vara med och vara en samtalspart mot landstinget och kommunen,
              har regeringen utsett Sven Hulterström. Han har återrapporterat
              till regeringen och sagt att det är förseningar i bygget, som
              till stor del handlar om att de myndigheter som nu har fått vara
              med och tycka till om hur banan ska gå fram har ställt andra krav
              på till exempel nödutgångar än vad som var med i den första beräkningen
              när vi tittade på hur bygget skulle se ut. Jag har stor respekt
              för det. Jag kommer aldrig att tumma på säkerheten. Jag inser
              att en del av den ökade kostnaden handlar just om det säkerhetsåtgärderna
              blir mycket dyrare.
            </seg>
          </u>
          <u xml:id="i-9ec9d40ce2d7a1f0-161" prev="i-9ec9d40ce2d7a1f0-159" who="Q4967115">
            <seg>
              Banan ska byggas. Den ska byggas så snabbt som möjligt. Men jag
              vet inte vad den kommer att kosta, och det vet inte Kerstin Lundgren
              heller. Att då låtsas som att vi i dag skulle kunna tala om hur
              mycket pengar vi får avsätta för banan är fel.
            </seg>
          </u>
          <u xml:id="i-9ec9d40ce2d7a1f0-162" prev="i-9ec9d40ce2d7a1f0-159" who="Q4967115">
            <seg>
              Banverket kommer nu med ett förslag till ny budget och ny tidsram,
              och det kommer nästa månad. Jag känner ingen akut oro för att
              här i riksdagen i dag behöva sätta ned foten och säga att vi får
              räkna med att det blir 2 eller 3 miljarder dyrare, därför att
              jag kan vänta till april med den frågan.
            </seg>
          </u>
          <u xml:id="i-9ec9d40ce2d7a1f0-163" prev="i-9ec9d40ce2d7a1f0-159" who="Q4967115">
            <seg>
              Den viktigaste signalen är naturligtvis, ur ett lokalt, ur ett
              regionalt och ur ett nationellt perspektiv, att denna investering
              i Citybanan är oerhört viktig. Därför återigen: Banan ska byggas,
              och den ska byggas så fort det bara är möjligt. Jag hoppas att
              Banverket tittar på möjligheten att till exempel arbeta i skift
              för att få banan klar tidigare. I dag är Citybanan dessutom lånefinansierad,
              och det gör att trycket på omfördelningar i eventuellt andra planer
              inte heller är akut.
            </seg>
          </u>
          <u xml:id="i-9ec9d40ce2d7a1f0-164" prev="i-9ec9d40ce2d7a1f0-159" who="Q4967115">
            <seg>
              Banan ska byggas. Jag är inte överraskad över att den i de prognoser
              vi har fått hittills verkar vara dyrare än tidigare. Jag är oerhört
              mån om att alla aktörer hjälps åt för att se till att bygget kan
              komma i gång så fort som möjligt. Jag ser fram emot den rapport
              som kommer nästa månad.
            </seg>
          </u>
          <note type="speaker">
            Anf. 24 KERSTIN LUNDGREN (c):
          </note>
          <u xml:id="i-9ec9d40ce2d7a1f0-165" next="i-9ec9d40ce2d7a1f0-167" who="Q4964100">
            <seg>
              Herr talman! Nu säger statsrådet att hon har varit oerhört tydlig:
              Banan ska byggas så snart som möjligt. Men varför då inte ge en
              tydlig signal om att dra i gång byggnationen av banan? Varför
              vänta och fortsätta att vänta och sända ut signaler, och låta
              dem stå oemotsagda, att nu ligger fördröjningar, att nu ligger
              vi framme vid 2013, möjligen än senare? Den typen av signaler
              är oerhört förödande för bilden av utvecklingen i vår region och
              för kollektivtrafiken och trafiksatsningarna i Mälardalen.
            </seg>
          </u>
          <u xml:id="i-9ec9d40ce2d7a1f0-166" prev="i-9ec9d40ce2d7a1f0-165" who="Q4964100">
            <seg>
              Kan statsrådet lova att i april ge en signal att banan kommer
              att påbörjas, att starten kommer att kunna ske 2006? Är det statsrådets
              uppfattning? Nu har snart halva året gått. Den skulle ha påbörjats
              2005 varför gjordes inte det? Var det därför att statsrådet inte
              ville ge besked och ge klartecken på grund av finansieringsfrågor?
              Kommer vi att hamna i samma situation nu under 2006, eller kommer
              den frågan att undanröjas? Statsrådet säger ju att det inte är
              något bekymmer, att man inte behöver omprioritera, utan det kan
              lösas ändå.
            </seg>
          </u>
          <u xml:id="i-9ec9d40ce2d7a1f0-167" prev="i-9ec9d40ce2d7a1f0-165" who="Q4964100">
            <seg>
              Är då signalen från statsrådet att banan kan påbörjas under 2006,
              att första spadtaget kan tas, vem vet, kanske redan någon vecka
              före valet?
            </seg>
          </u>
          <note type="speaker">
            Anf. 25 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-168" next="i-9ec9d40ce2d7a1f0-169" who="Q4967115">
            <seg>
              Herr talman! I dag finns en principöverenskommelse i ett avtal
              mellan de olika aktörerna, och det gäller till och med den sista
              oktober i höst. Jag utgår från att den principöverenskommelsen
              innan det datumet löper ut har gått över till ett genomförandeavtal.
              Det är regeringens vilja och vårt uppdrag till Banverket att se
              till att det blir så. Om vi har skrivit ett genomförandeavtal
              med alla berörda parter kommer byggstarten att ske under 2006.
              Det är det jag kommer att arbeta aktivt för.
            </seg>
          </u>
          <u xml:id="i-9ec9d40ce2d7a1f0-169" prev="i-9ec9d40ce2d7a1f0-168" who="Q4967115">
            <seg>
              Jag har i dialog med representanter för trafikpolitiken i Stockholms
              län och i Stockholms stad försäkrat mig om att de har exakt samma
              höga ambitionsnivå. Om alla är överens om att det är angeläget
              att vi gör allt vad vi kan för att hålla ihop det projekt som
              redan har tagit längre tid än vad någon av oss hade önskat är
              jag övertygad om att vi också kan bygga i kapp en del av den här
              förseningen. Ja, byggstart kan ske under 2006. Jag utgår från
              att det inte bara är min önskan utan också alla andras önskan
              att så sker.
            </seg>
          </u>
          <note type="speaker">
            Anf. 26 KERSTIN LUNDGREN (c):
          </note>
          <u xml:id="i-9ec9d40ce2d7a1f0-170" next="i-9ec9d40ce2d7a1f0-171" who="Q4964100">
            <seg>
              Herr talman! Tack för det beskedet från statsrådet! Men det bygger
              naturligtvis på att det inte är en hållning från regeringens sida
              att skjuta kostnaderna till Stockholm och Mälardalsregionen och
              försöka pressa på än mer. Det här är en statlig angelägenhet.
              Det är ett tydligt statligt ansvar. Låt den principöverenskommelse
              som har träffats gå in i ett nytt avtal! Så blir det inte något
              bekymmer. Problemet är om man spelar svartepetter för att försöka
              skjuta över ytterligare kostnader till en region som redan tar
              en stor del av kostnaden för ett nationellt projekt. Det värsta
              vore om man hamnade i ett läge där man inte drev på Banverket.
            </seg>
          </u>
          <u xml:id="i-9ec9d40ce2d7a1f0-171" prev="i-9ec9d40ce2d7a1f0-170" who="Q4964100">
            <seg>
              Det är också en svår signal som finns i den här regionen, att
              Banverket inte aktivt agerar utan att man avvaktar eller är passiv
              och inte ger signaler att det här är ett angeläget viktigt projekt.
              Då kommer naturligtvis frågan: Varför? Beror det på att man känner
              sig osäker om vad som är huvuduppgiften? Är det att få i gång
              byggnation eller att försöka försena för att lösa statens finansieringsfrågor?
              Den delen är det viktigt att klara ut inför den fortsatta hanteringen.
              Då är jag övertygad om att man kan komma i gång. Jag ser gärna
              en byggstart under första halvåret och en snabb byggnation för
              att hinna till 2011.
            </seg>
          </u>
          <note type="speaker">
            Anf. 27 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-172" next="i-9ec9d40ce2d7a1f0-173" who="Q4967115">
            <seg>
              Herr talman! Jag har ingen ambition eller önskan om att ändra
              fördelningen kring vem som ska betala vad. Jag är medveten om
              att mycket av de fördyringar som antagligen är resultatet av den
              rapport jag tar emot nästa månad ligger på ökade ambitioner när
              det handlar om räddningsvägar och andra sådana åtgärder. De har
              ofta en koppling till själva järnvägen och gångarna i tunnlarna.
              Jag har ingen ambition och har heller inte sänt någon signal till
              Banverket att den överenskommelse som vi ska gå in i som blir
              permanent skulle innehålla någon annan fördelning av ansvarsfrågorna.
              Jag är oerhört mån om att Banverket agerar och driver den här
              frågan intensivt och att de känner ett ansvar för att bygget kommer
              i gång.
            </seg>
          </u>
          <u xml:id="i-9ec9d40ce2d7a1f0-173" prev="i-9ec9d40ce2d7a1f0-172" who="Q4967115">
            <seg>
              Jag kommer att försäkra mig om, efter den här interpellationsdebatten,
              att ingen har uppfattat något annat. Min önskan och min ambition
              är att vi ska kunna ta ett spadtag under 2006 och att vi sedan
              ska göra vad vi kan för att korta byggnadstiden så långt det bara
              är möjligt.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 2005/06:282 om utbyggnad av E 18 mellan
            Sagån och Enköping
          </note>
          <note type="speaker">
            Anf. 28 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-174" next="i-9ec9d40ce2d7a1f0-177" who="Q4967115">
            <seg>
              Herr talman! Jörgen Johansson har frågat mig vad jag avser att
              göra för att Vägverket ska få tillräckligt med resurser för att
              kunna genomföra den nationella vägplanen enligt tidsplanen, inklusive
              en utbyggnad av E 18 mellan Sagån och Enköping. Han har även frågat
              om jag kan lova att utbyggnaden av E 18 mellan Sagån och Enköping
              inleds i år eller allra senast nästa år.
            </seg>
          </u>
          <u xml:id="i-9ec9d40ce2d7a1f0-175" prev="i-9ec9d40ce2d7a1f0-174" who="Q4967115">
            <seg>
              Bakgrunden till frågan är det budgetunderlag för perioden 20072009
              som Vägverket inkom med den 23 februari i år. Vägverket har där
              redovisat vad det får för konsekvenser om man genomför utbyggnaden
              av Norra länken i Stockholm på ett snabbare sätt än vad som tidigare
              planerats och som den nationella väghållningsplanen medger. En
              av konsekvenserna är enligt Vägverket att vissa vägprojekt med
              planerad byggstart 20062007, bland annat E 18 EnköpingSagån, inte
              kommer att kunna startas förrän 2013 vid ett sådant läge.
            </seg>
          </u>
          <u xml:id="i-9ec9d40ce2d7a1f0-176" prev="i-9ec9d40ce2d7a1f0-174" who="Q4967115">
            <seg>
              Jag ser allvarligt på de senareläggningar av vägprojekt som Vägverket
              redovisar. Jag vill poängtera att den nationella väghållningsplan
              som regeringen fastställde 2004 fortfarande gäller. Det innebär
              att E 18 EnköpingSagån ska påbörjas i perioden 20062007.
            </seg>
          </u>
          <u xml:id="i-9ec9d40ce2d7a1f0-177" prev="i-9ec9d40ce2d7a1f0-174" who="Q4967115">
            <seg>
              Jag kan i dagsläget inte säga något om hur regeringen kommer
              att hantera den nya informationen från Vägverket. Vi måste först
              få analysera och värdera materialet. Men regeringens tidigare
              beslut ligger fast.
            </seg>
          </u>
          <note type="speaker">
            Anf. 29 JÖRGEN JOHANSSON (c):
          </note>
          <u xml:id="i-9ec9d40ce2d7a1f0-178" next="i-9ec9d40ce2d7a1f0-185" who="Q5886707">
            <seg>
              Herr talman! Jag tackar statsrådet för svaret på min interpellation.
              Jag har viss förståelse för den frustration som statsrådets svar
              andas. Frågan är dock vem det är som bestämmer. Är det regeringen,
              eller är det Vägverket?
            </seg>
          </u>
          <u xml:id="i-9ec9d40ce2d7a1f0-179" prev="i-9ec9d40ce2d7a1f0-178" who="Q5886707">
            <seg>
              I samband med en bussolycka vid Sagån på E 18 ställde jag en
              fråga till statsrådet om ombyggnaden av den vägsträckan. Det är
              en olycksdrabbad sträcka, och en ombyggnad måste vara högt prioriterad.
            </seg>
          </u>
          <note>
            Statsrådet svarade att Vägverket lämnade in en väghållningsplan
            för 20042005 till regeringen den 4 augusti 2003. Regeringen slog
            då fast att byggstarten av vägsträckan ska ske 20062007. I och
            med den bristande framförhållning som regeringen har i den infrastrukturella
            planeringen kom en brandkårsutryckning i samband med utbyggnaden
            av riksväg 45 mellan Göteborg och Trollhättan. Det innebar att
            13 vägprojekt lyftes ur planen eller sköts på framtiden. Men regeringen
            valde då att inte ta bort eller senarelägga utbyggnaden av E 18
            mellan Sagån och Enköping.
          </note>
          <u xml:id="i-9ec9d40ce2d7a1f0-180" prev="i-9ec9d40ce2d7a1f0-178" who="Q5886707">
            <seg>
              Jag tycker att den signalen var tydlig. Det borde vara en lika
              klar och tydlig signal till Vägverket som det är till dem som
              dagligen trafikerar vägsträckan. Jag tycker också att det borde
              vara en tydlig signal till statsrådet i hennes ställningstagande
              och agerande i dag. Det förvånar mig därför att jag inte kan få
              ett klarare besked. Viljeinriktningen tycker jag trots allt är
              tydligt lagd från regeringens sida.
            </seg>
          </u>
          <u xml:id="i-9ec9d40ce2d7a1f0-181" prev="i-9ec9d40ce2d7a1f0-178" who="Q5886707">
            <seg>
              Som det nu är tonar det fram en osäkerhet vad som egentligen
              gäller. Ni inser uppenbarligen behovet i regeringen men tvekar
              trots det. Det är ändå som jag ser det ni som ger signalen till
              Vägverket. Eller är det ett budgettekniskt rävspel mellan regeringen
              och Vägverket som nu sker och att det är därför som den här otydligheten
              kommer upp på bordet?
            </seg>
          </u>
          <u xml:id="i-9ec9d40ce2d7a1f0-182" prev="i-9ec9d40ce2d7a1f0-178" who="Q5886707">
            <seg>
              Jag tycker, Ulrica Messing, att det bara vore att slå näven i
              bordet och säga att det här ska genomföras, punkt slut.
            </seg>
          </u>
          <u xml:id="i-9ec9d40ce2d7a1f0-183" prev="i-9ec9d40ce2d7a1f0-178" who="Q5886707">
            <seg>
              Jag skulle vilja utvidga frågan, eftersom jag ser ett problem
              med det som sker i dag i landet inom planering vad gäller infrastrukturen.
              Vi vet att många kommuner har tröttnat på Vägverkets dragande
              i långbänk med olika vägprojekt. Det innebär att många kommuner
              går in och erbjuder Vägverket att låna pengar för att genomföra
              projekten. Man inser från kommunerna att för att stimulera tillväxten
              i kommunen måste det snarast möjligt genomföras.
            </seg>
          </u>
          <u xml:id="i-9ec9d40ce2d7a1f0-184" prev="i-9ec9d40ce2d7a1f0-178" who="Q5886707">
            <seg>
              Det innebär att Vägverket har en hel del pengar som man ska betala
              tillbaka till kommuner. När då sådana brandkårsutryckningar som
              i samband med Trollhättepaketet sker förskjuter det givetvis hela
              planeringen, vilket innebär att ingen till slut har kontroll över
              hur framtiden ska se ut. Jag skulle vilja ha en kommentar även
              över den situationen, för jag tror att också det påverkar den
              här delen.
            </seg>
          </u>
          <u xml:id="i-9ec9d40ce2d7a1f0-185" prev="i-9ec9d40ce2d7a1f0-178" who="Q5886707">
            <seg>
              Just den sträcka som vi nu pratar om har ju faktiskt regeringen
              två gånger haft uppe på sitt bord och mycket tydligt i svåra situationer
              gjort en speciell prioritering av. Jag tycker att det är häpnadsväckande
              dels att Vägverket går fram med en förskjutning efter att man
              har fått de klara signalerna, dels att vi inte kan få ett klart
              och tydligt svar från statsrådet här i dag.
            </seg>
          </u>
          <note type="speaker">
            Anf. 30 Statsrådet ULRICA MESSING (s):
          </note>
          <u xml:id="i-9ec9d40ce2d7a1f0-186" next="i-9ec9d40ce2d7a1f0-192" who="Q4967115">
            <seg>
              Herr talman! Jörgen Johansson har faktiskt rätt. Man får ställa
              sig frågan: Vem är det som bestämmer? Det är ingen tvekan om det.
              Det är jag, höll jag på att säga, men det är självklart regeringen
              i sin helhet som bestämmer. Jag vill vara tydlig och säga att
              jag inte kommer att föreslå resten av regeringen att vi backar
              från de beslut till planer som regeringen en gång har tagit, utan
              de ligger fast.
            </seg>
          </u>
          <u xml:id="i-9ec9d40ce2d7a1f0-187" prev="i-9ec9d40ce2d7a1f0-186" who="Q4967115">
            <seg>
              Jag är medveten om att det här har skapat väldigt mycket oro,
              inte bara lokalt när det gäller E 18 utan på många håll i vårt
              land. Vägsverksregionens underlag finns från olika delar av vårt
              land. Summan av förslagen till förändringar innebär att många
              ställer sig frågan: Kommer vårt vägprojekt inte att bli av 2006,
              2008 eller 2009 som det är lovat utan först betydligt senare?
              Att man skapar den oron visar hur oerhört viktiga investeringarna
              i vägnätet är. Vägar är inte bara möjligheter för tillväxt och
              lokal eller regional utveckling, utan de hänger också väldigt
              tätt ihop med vår trafiksäkerhetsambition. Nu har vi gjort en
              tydlig prioritering att bygga bort de hundra farligaste vägarna,
              och det är viktigt. Vi är dock inte klara med det arbetet än.
            </seg>
          </u>
          <u xml:id="i-9ec9d40ce2d7a1f0-188" prev="i-9ec9d40ce2d7a1f0-186" who="Q4967115">
            <seg>
              Förutom att detta är viktigt för att knyta ihop kommuner och
              öka möjligheterna till resande, och för företagens del att göra
              affärer, är det alltså även en trafiksäkerhetsåtgärd. Också det
              är ett prioriterat område för mig.
            </seg>
          </u>
          <u xml:id="i-9ec9d40ce2d7a1f0-189" prev="i-9ec9d40ce2d7a1f0-186" who="Q4967115">
            <seg>
              Det är alltså ingen tvekan om att det kommer att vara regeringen
              som bestämmer. Vi har tidigare varit oerhört tydliga och sagt
              att detta ligger fast, och det gör det fortfarande.
            </seg>
          </u>
          <u xml:id="i-9ec9d40ce2d7a1f0-190" prev="i-9ec9d40ce2d7a1f0-186" who="Q4967115">
            <seg>
              Sedan är det en viktig fundering som Jörgen Johansson har när
              det gäller balansen mellan att å ena sidan acceptera förskottering
              och å andra sidan inte ha så mycket förskottering eller lån via
              Riksgälden att man under ett antal år kanske bara får amortera
              och återbetala och inte kan bygga något nytt. Därför har regeringen
              också satt ett tak för hur stor del av ramen varje år som får
              vara förskottering.
            </seg>
          </u>
          <u xml:id="i-9ec9d40ce2d7a1f0-191" prev="i-9ec9d40ce2d7a1f0-186" who="Q4967115">
            <seg>
              Jag vet att det i en del kommuner finns lite irritation kring
              detta. Man menar att man gärna skulle vilja bygga lite snabbare.
              Jag har naturligtvis respekt för det. Ur ett nationellt perspektiv
              är det dock varken önskvärt eller rimligt att Vägverket bara har
              förskottering eller lån i Riksgälden på sina ramar. Vi måste också
              kunna bygga och betala utifrån de beslut som regering och riksdag
              har tagit. Därför är den här principiella balansen värd att hela
              tiden fundera över och då också hålla nere förskotteringarna en
              del.
            </seg>
          </u>
          <u xml:id="i-9ec9d40ce2d7a1f0-192" prev="i-9ec9d40ce2d7a1f0-186" who="Q4967115">
            <seg>
              Debatten kommer alltså säkert att fortsätta, men regeringens
              beslut om de projekt som ska byggas under de kommande åren ligger
              fortfarande kvar.
            </seg>
          </u>
          <note type="speaker">
            Anf. 31 JÖRGEN JOHANSSON (c):
          </note>
          <u xml:id="i-9ec9d40ce2d7a1f0-193" next="i-9ec9d40ce2d7a1f0-200" who="Q5886707">
            <seg>
              Herr talman! Det är positivt att vi är överens. Jag tror till
              och med att jag kan säga att du till regeringen kan ta med dig
              att du har ett stöd från oppositionen när du framför att det här
              behovet finns. Vi stöttar det.
            </seg>
          </u>
          <u xml:id="i-9ec9d40ce2d7a1f0-194" prev="i-9ec9d40ce2d7a1f0-193" who="Q5886707">
            <seg>
              Jag vill understryka detta ytterligare, för jag förmodar att
              statsrådet får samma lobbyingbrev från handelskammaren som vi
              från oppositionen får vad gäller betydelsen av utbyggnaden av
              infrastrukturen i Mälardalen. Det gäller inte bara E 18 utan även
              E 20. Man betonar att ska vi klara ett vettigt näringsliv, men
              också den integrerade arbetsmarknad som vi i dag har i Mälardalen,
              så måste vi ha bra kommunikationer. I dag knakar det såväl på
              vägsidan som på järnvägssidan. Det fungerar inte bra i dag. Här
              måste det bli en förbättring. En utbyggnad av den här vägsträckan
              skulle helt klart vara en sådan förbättring och även vara i linje
              med de krav som näringslivet i bland annat Västmanland ställer.
            </seg>
          </u>
          <u xml:id="i-9ec9d40ce2d7a1f0-195" prev="i-9ec9d40ce2d7a1f0-193" who="Q5886707">
            <seg>
              Med detta tackar jag, herr talman!
            </seg>
          </u>
          <note>
            Överläggningen var härmed avslutad.
          </note>
          <note>
            6 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 17 mars
          </note>
          <u xml:id="i-9ec9d40ce2d7a1f0-196" prev="i-9ec9d40ce2d7a1f0-193" who="Q5886707">
            <seg>
              Gustav Fridolin
            </seg>
          </u>
          <u xml:id="i-9ec9d40ce2d7a1f0-197" prev="i-9ec9d40ce2d7a1f0-193" who="Q5886707">
            <seg>
              Gustav Fridolin
            </seg>
          </u>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 21 mars.
          </note>
          <note>
            9 § Anmälan om frågor för skriftliga svar
          </note>
          <u xml:id="i-9ec9d40ce2d7a1f0-198" prev="i-9ec9d40ce2d7a1f0-193" who="Q5886707">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 17 mars
          </note>
          <note>
            Cecilia Widegren
          </note>
          <note>
            Cecilia Widegren
          </note>
          <note>
            Kerstin Kristiansson Karlstedt
          </note>
          <note>
            Susanne Eberstein
          </note>
          <note>
            Jeppe Johnsson
          </note>
          <u xml:id="i-9ec9d40ce2d7a1f0-199" prev="i-9ec9d40ce2d7a1f0-193" who="Q5886707">
            <seg>
              Luciano Astudillo
            </seg>
          </u>
          <note>
            Ulf Holm
          </note>
          <note>
            Ragnwi Marcelind
          </note>
          <note>
            Erik Ullenhag
          </note>
          <note>
            Inger Davidson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 21 mars.
          </note>
          <note>
            10 § Kammaren åtskildes kl. 10.33.
          </note>
          <note>
            Förhandlingarna leddes av förste vice talmannen.
          </note>
          <u xml:id="i-9ec9d40ce2d7a1f0-200" prev="i-9ec9d40ce2d7a1f0-193" who="Q5886707">
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
