<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--66</head>
          <docDate when="2005-02-02">2005-02-02</docDate>
        </div>
      </front>
      <body>
        <div>
          <note n="4fc70d86">
            ﻿
          </note>
          <note n="5dfc47b4">
            Riksdagens protokoll
          </note>
          <note n="f284e57a">
            2005/06:66
          </note>
          <note type="date" n="8d6d0e29">
            Torsdagen den 2 februari
          </note>
          <note n="c02e86f8">
            Kl. 14:00 - 14:49
          </note>
          <note n="60a6e31b">
            1 § Statsministerns frågestund
          </note>
          <note n="c5690678">
            Anf. 1 TREDJE VICE TALMANNEN:
          </note>
          <note n="3da116de">
            Vi ska ägna de närmaste 45 minuterna åt statsministerns frågestund
            och hälsar statsministern välkommen.
          </note>
          <note n="97b2931d">
            Djurtransporter
          </note>
          <note type="speaker" n="0b205b52">
            Anf. 2 MARIA WETTERSTRAND (mp):
          </note>
          <u who="Q444747" xml:id="i-bb3c504080f9c73e-0" n="a473d497">
            <seg n="f7b9dcbb">
              Fru talman! Vi har sett i tv hur tiotusentals djur kor, får,
              grisar och kycklingar dör eller skadas allvarligt i transporter
              i Sverige. Det är faktiskt över 60 djur om dagen, i ett land som
              har världens kanske starkaste djurskyddslagstiftning. Det handlar
              om stress och värme eller frakturer som gör att djuren dör eller
              måste avlivas. Det är ett plågsamt öde de går till mötes.
            </seg>
            <seg n="57c6e83d">
              Är statsministern beredd att förbättra tillsynen av transporterna,
              till exempel genom fler oanmälda kontroller, genom att se till
              att det finns ett lagkrav på att transportörerna är utbildade,
              ifrågasätta den åttatimmarsregel som gäller och i stället kanske
              jobba för kortare transporter, fler gårdsslakterier och närslakt,
              och se till att polis och åklagare får resurser att prioritera
              de här ärendena högre än man gör i dag?
            </seg>
            <seg n="af705a0b">
              Från Miljöpartiets sida har vi lagt fram många förslag i den
              riktningen. En del har vi fått gehör för. Men det tycks som om
              vi måste göra mer för att djur ska behandlas som levande varelser
              och inte som vilka handelsvaror som helst.
            </seg>
          </u>
          <note type="speaker" n="3f29fab2">
            Anf. 3 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-0" n="bba2c1d9">
            <seg n="41714fbd">
              Fru talman! Det är viktiga frågor som Maria Wetterstrand tar
              upp. Man kan få intrycket att vi har en djurhälsa och en hantering
              av djur i Sverige som är undermålig. Jag vänder mig mot den beskrivningen.
              Vi har en god djurhälsa, vi har höga krav och vi har höga ambitioner.
              Vi har inte minst mycket engagerade jordbrukare vars arbete med
              de egna djuren präglas av stor respekt.
            </seg>
            <seg n="fad82308">
              Självklart kan det bli ännu bättre. Jag vill dock säga att ska
              man förbättra ytterligare, ta ett steg framåt, måste också den
              näring som föder upp djur och som förser livsmedelsindustrin med
              det som den sedan ska förädla vidare inbegripas i denna förändring
              och förbättring. Självklart tror jag att hela kammaren står bakom
              att vi ska ha de absolut högsta kraven och vara fortsatt ledande
              i Europa och världen på detta område.
            </seg>
          </u>
          <note type="speaker" n="9c802f6d">
            Anf. 4 MARIA WETTERSTRAND (mp):
          </note>
          <u who="Q444747" xml:id="i-bb3c504080f9c73e-1" n="a473d497">
            <seg n="69c1832b">
              Fru talman! Vi är naturligtvis stolta över att vi har lyckats
              jobba fram en kraftig djurskyddslagstiftning, där Miljöpartiet
              hela tiden har varit en av de starkast pådrivande krafterna. Men
              det tycks som om det framför allt behövs en bättre tillsyn i det
              här fallet. Det är egentligen inte så att lagkraven är för svaga,
              utom att man möjligen skulle behöva korta transporttiderna något.
            </seg>
            <seg n="3e9e38e3">
              Sedan skulle man behöva kunna slakta djuren närmare den plats
              de kommer ifrån, så att man slapp ha den här typen av väldigt
              långa transporter. Jag tror inte att det här är någonting som
              näringen motsätter sig. Naturligtvis vill bönderna att deras djur
              ska behandlas med respekt även när de går till slakt. Det är jag
              fullständigt övertygad om.
            </seg>
            <seg n="4924764c">
              Jag får väl tolka statsministerns svar som att han ändå är beredd
              att göra någonting i den här riktningen.
            </seg>
          </u>
          <note type="speaker" n="e2e7928c">
            Anf. 5 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-1" n="bba2c1d9">
            <seg n="2094f720">
              Fru talman! Jag är naturligtvis beredd att fortsätta diskutera
              en ytterligare förbättring av djurtillsynen och djurhälsan. Men
              jag vill göra det tillsammans med näringen. Det är dessutom en
              hårt pressad näring lönsamhetsmässigt. Det ska vi vara på det
              klara med.
            </seg>
            <seg n="a8dd186a">
              Jag tror inte att det finns en motsättning mellan god djurhälsa
              och god lönsamhet. Tvärtom tror jag att det är mycket lönsamt.
              Men strukturen på våra slakterier och våra transportavstånd kan
              vara sådana frågor som också har en ekonomisk sida som inte ska
              glömmas bort i sammanhanget.
            </seg>
            <seg n="ae61ca8b">
              Fastighetsskatten
            </seg>
          </u>
          <note type="speaker" n="446e8277">
            Anf. 6 FREDRIK REINFELDT (m):
          </note>
          <u who="Q52920" xml:id="i-68b2d5d46a8f3519-0" n="9d784409">
            <seg n="955cc8e1">
              Fru talman! Göran Persson gav ett tydligt besked under debatten
              i går: inga sänkta skatter under nästkommande mandatperiod. Därför
              var det intressant att läsa om Pär Nuder i Svenska Dagbladet i
              morse. Han verkade åtminstone öppna för att det kunde bli fråga
              om lättnader när det gäller fastighetsskatten. Detta är ju en
              fråga som för en del människor faktiskt är skillnaden mellan att
              kunna bo kvar och att få lämna sitt hus. Det är ofta äldre som
              har sparat och amorterat ett helt liv.
            </seg>
            <seg n="08668de4">
              Därför är det viktigt att veta om de borgerliga partierna, den
              borgerliga alliansen, kan få stöd från socialdemokratin när det
              gäller lättnader med fastighetsskatten. Vad är det som gäller,
              Persson eller Nuder?
            </seg>
          </u>
          <note type="speaker" n="bc7efca1">
            Anf. 7 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-2" n="bba2c1d9">
            <seg n="45997d8f">
              Fru talman! Vi har aldrig dolt att vi kan tänka oss översyn av
              olika typer av skatter. Det gör vi ständigt, därför att vi vill
              ha ett skattesystem som fungerar och som är trovärdigt. Fastighetsskatten
              är en skatt som vi kontinuerligt ser över och förändrar. Vi har
              inget som helst intresse av att den till följd av kraftigt stigande
              fastighetspriser drar i väg.
            </seg>
            <seg n="e3d113fe">
              Den diskussionen och att göra den typen av justeringar är någonting
              helt annat än där Fredrik Reinfeldt befinner sig, med jättelika
              skattesänkningar i storleksordningen 250 miljarder kronor. Det
              är ambitionen. Det är där som avgrunden går i svensk politik.
            </seg>
            <seg n="c006615b">
              Vi är nu överens om att behålla fastighetsskatten. Jag tycker
              att det är bra att den borgerliga alliansen har sagt det så tydligt.
              Därför ska vi också se till att den fungerar och är relevant.
              I det reformarbetet vill vi säkert delta.
            </seg>
          </u>
          <note type="speaker" n="b2cf2c4a">
            Anf. 8 FREDRIK REINFELDT (m):
          </note>
          <u who="Q52920" xml:id="i-68b2d5d46a8f3519-1" n="9d784409">
            <seg n="ed301bb5">
              Fru talman! Det verkar som om de skattesänkningar vi verkligen
              föreslår inte räcker. Det måste på något sätt till en demonsiffra
              för att Socialdemokraterna ska visa upp glada miner.
            </seg>
            <seg n="88462a60">
              Nu var frågan huruvida det fanns en öppning för att sänka fastighetsskatten.
              Då noterade jag ord som översyn och att skatten skulle fungera.
              Det var skattebyråkraten som talade.
            </seg>
            <seg n="fe0664c4">
              Det är väl det besked som äldre och villaägare får från Göran
              Persson: Tolka nu inte Pär Nuder som att någon funderar på att
              sänka någon skatt. Det är Göran Perssons besked som gäller. Nästa
              mandatperiod blir det inga skattesänkningar, om det inte är motiverat
              av skattebyråkratiska skäl.
            </seg>
          </u>
          <note type="speaker" n="0e07d9cc">
            Anf. 9 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-3" n="bba2c1d9">
            <seg n="3c2c3094">
              Fru talman! Jag trodde att Fredrik Reinfeldt skulle låta sig
              provoceras lite. Jag pekar ändå på den verkligt stora förflyttning
              som Fredrik Reinfeldt har gjort i skattefrågan, nämligen att man
              ska behålla fastighetsskatten. Det är tydligen beskedet nu från
              den borgerliga alliansen.
            </seg>
            <seg n="bf17a46d">
              Vi har aldrig låtsats som om man kan ta bort fastighetsskatten.
              Däremot har vi ett intresse av att den ska fungera. Vi har ingen
              ambition eller någon vilja att människor med låga inkomster ska
              få problem med sitt boende. Därför har vi infört en begränsningsregel
              som ser till att folk med låga inkomster klarar fastighetsskatten.
              Behöver den förbättras ytterligare gör vi det.
            </seg>
            <seg n="945344c2">
              Vi kan nu konstatera att Moderaterna, Folkpartiet och andra borgerliga
              partier tycks vara med på att vi ska ha en fastighetsskatt också
              i framtiden. Det är bra. Men i ett annat inlägg, vid ett annat
              tillfälle, fördjupa dig gärna i den moderata visionen om 250 miljarder
              i skattesänkningar!
            </seg>
            <seg n="6f2b930a">
              Klassklyftor i skolan
            </seg>
          </u>
          <note type="speaker" n="c1bd9994">
            Anf. 10 LARS LEIJONBORG (fp):
          </note>
          <u who="Q946818" xml:id="i-844b9a00f0b796c9-0" n="fff5077f">
            <seg n="855f67c0">
              Fru talman! Det kommer rapporter om att klassklyftorna ökar i
              den svenska skolan. Förra veckan var det Skolverket, i morse var
              det Rädda Barnen. Det kan tyckas förvånande för en del, för skolministrarna
              har ju kommit och gått. Men när de har argumenterat mot Folkpartiets
              förslag har allihop, Ylva Johansson, Ingegerd Wärnersson, Östros
              och Baylan, sagt samma sak: Vi ska inte ha en sorteringsskola.
            </seg>
            <seg n="1cfc9913">
              Men nu kommer vi allt längre och längre in i en sorteringsskola.
              De åtgärder som skulle vara verksamma får Socialdemokraterna allt
              svårare att genomföra. Ni gick till er partikongress och ville
              ha klartecken för en mer kunskapsinriktad skola med nationella
              prov i årskurs 3 men fick nej.
            </seg>
            <seg n="3f472a98">
              Ni har inte lyckats få igenom en ny skollag, som skulle kunna
              vara ett instrument för att få mer arbetsro i skolan. Antalet
              obehöriga ökar.
            </seg>
            <seg n="7634d615">
              Vad tänker ni göra mot detta? Har ni över huvud taget någon idé,
              eller ska det halvår som återstår tills vi kan få en ny regering
              vara en förlorad period?
            </seg>
          </u>
          <note type="speaker" n="75d1897b">
            Anf. 11 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-4" n="bba2c1d9">
            <seg n="2bc4cf84">
              Fru talman! Vi har tydligt sagt vad vi tror är det viktiga med
              skolan och skolpolitiken. Vi vill ha fler lärare i skolan. Vi
              vill ha fler vuxna i skolan. Vi har hela tiden vänt oss mot Folkpartiets
              hårdare-tag-filosofi. Ibland kan ett och annat behöva stramas
              upp. Men att ha hårdare tag som en bärande idé för en skolpolitik
              har vi aldrig trott på. Det är mycket svårare än så. Det är sammansatt.
            </seg>
            <seg n="22b2b098">
              Det är hundratusentals grabbar och tjejer som kommer till skolan
              varje dag. De ser olika ut. De måste bli sedda som de individer
              de är. Det är naturligtvis fråga om krav på kunskaper. Det är
              krav på att vara med i en social gemenskap, men vi ska också se
              killen och tjejen som han eller hon är och inte för ett ögonblick,
              Lars Leijonborg, tro oss förväxla skolgården med kaserngården.
              Det är där Folkpartiet har hamnat.
            </seg>
          </u>
          <note type="speaker" n="d7b8d641">
            Anf. 12 LARS LEIJONBORG (fp):
          </note>
          <u who="Q946818" xml:id="i-844b9a00f0b796c9-1" n="fff5077f">
            <seg n="6a879e0d">
              Fru talman! Applådera inte! Det är bara floskler. Hör ni inte
              det? Det kommer hundratusentals killar och tjejer till skolan
              varje dag, säger Göran Persson. Ja, men de blir färre därför att
              skolket ökar.
            </seg>
            <seg n="96383057">
              Det är den verkligheten vi måste se. Varje pojke och flicka ska
              bli sedd, säger Göran Persson. Ja, men undersökningarna visar
              att de inte blir sedda. Tiotusentals skulle behöva stöd. Utsatta
              barn får inget stöd. Klassklyftorna växer. Det är resultatet av
              alla dessa skolministrar som har kommit och gått och som har uttalat
              floskler under överflosklerna från statsministern. Men ingenting
              har blivit gjort. Ordningssituationen försämras. Kunskapssituationen
              försämras. Vår regeringschef har bara floskler att komma med.
            </seg>
            <seg n="b4bc1470">
              Nu är det drygt ett halvår kvar tills vi kan få en ny regering.
              Uppenbarligen kommer det att bli en period utan reformer i den
              svenska skolan.
            </seg>
          </u>
          <note type="speaker" n="b2a6783f">
            Anf. 13 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-5" n="bba2c1d9">
            <seg n="7b894e5d">
              Fru talman! Lars Leijonborg är en av de märkligaste politiker
              jag har träffat. Han står och talar om floskler. Vad är det vi
              har gjort under de gångna åren? Det är 15 000 nya lärare i skolan.
              Vi har betalat för varenda en, och vi har gjort det med pengar
              som vi har klarat tack vare att vi har ordnat med en bättre ekonomi.
              Ni har varit motståndare till detta.
            </seg>
            <seg n="aaf2d93c">
              För min del är det alldeles uppenbart att det är svårt att undervisa
              barn och ungdomar, Lars Leijonborg. Det kräver att man ser hela
              människan. Det kräver att det finns många lärare i skolan. Det
              kräver att de har bra villkor i sin tjänstgöring. Det kräver att
              vi satsar på både fortbildning och vidareutveckling. Allt det
              gör vi. Men det enda svaret ni har kommit med är betyg och olika
              typer av prov. De ska också till, men de är bara en del av det
              hela.
            </seg>
            <seg n="550b09e7">
              Svensk skola är på många sätt bra. Den ska bli ännu bättre men
              inte inom den väg som Folkpartiet anvisar. Det är inte en väg
              som är i överensstämmelse med de behov den svenska skolan har.
            </seg>
            <seg n="5926861d">
              Sysselsättningen
            </seg>
          </u>
          <note type="speaker" n="62149822">
            Anf. 14 GÖRAN HÄGGLUND (kd):
          </note>
          <u who="Q918261" xml:id="i-dd98403690d27bd8-0" n="920a3f72">
            <seg n="a06891cd">
              Fru talman! Jag kan inte låta bli att först säga ett ord om fastighetsskatten.
              Fastighetsskatten är en skatt som borde avskaffas omedelbart.
              Men det var inte det jag tänkte fråga om.
            </seg>
            <seg n="8160b587">
              Med anledning av gårdagens radiodebatt är det många som undrar
              om detta var allt. Var det Göran Perssons besked när han sade
              att det går bra för Sverige samtidigt som flera hundratusen svenskar
              står vid sidan om arbetsmarknaden? En uppgång i ekonomin ger självklart
              en del nya jobb åtminstone tillfälligt.
            </seg>
            <seg n="a80ddbcf">
              Men sedan? Krävs inga förändringar i vårt land för att få till
              stånd fler nya företag? Det är inga nya satsningar från regeringens
              sida. Är plusjobb det enda regeringen har att komma med? I så
              fall är det ynkligt.
            </seg>
            <seg n="7b2e085d">
              Lena Askling om Persson inte lyssnar på mig skriver i Aftonbladet
              i dag att debatten borde ha handlat mer om de nya jobb som är
              nödvändiga för att skatteinkomsterna ska räcka till anständiga
              välfärdssystem och hur de jobben ska skapas. Men hur går det om
              två år när konjunkturen faller?
            </seg>
            <seg n="56f5a9f5">
              Vilka svar har regeringen att ge? Svaren kan inte gärna vara
              att allt är bra och att vi ska lita på konjunkturen.
            </seg>
          </u>
          <note type="speaker" n="6340e52d">
            Anf. 15 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-6" n="bba2c1d9">
            <seg n="9aa58670">
              Fru talman! Vi har ingen annan konjunktur i Sverige än vad som
              finns i Europa i övrigt. Varför går det bättre för Sverige? Varför
              växer jobben till snabbare här än i andra länder? Det kan du väl
              passa på och fråga dig själv medan du funderar, Göran Hägglund.
              Svaret är troligen att vi för en politik i vårt land som befrämjar
              sysselsättning och utveckling på ett bättre sätt än vad andra
              lyckas med när de utsätts för växlande konjunkturer.
            </seg>
            <seg n="70b5929f">
              Vi har högre sysselsättning, vi har lägre arbetslöshet och vi
              har samma konjunktur.
            </seg>
            <seg n="7f2dfddd">
              En förklaring till detta är att vi har ordning på vår ekonomi
              i Sverige. Vi har låga räntor. Vi har låg inflation. Vi har en
              skattepolitik som fungerar.
            </seg>
            <seg n="9e3a6f37">
              Nu är du nummer två i talarstolen från oppositionen. Redan där
              rasar ert ekonomisk-politiska alternativ ihop. Du vill inte ha
              en fastighetsskatt. Företrädaren Reinfeldt vill reformera den.
              Tror ni att det går att driva en sysselsättningspolitik utan en
              stabil ekonomisk-politisk grund? Det är mycket avslöjande hur
              tomhänta ni står.
            </seg>
          </u>
          <note type="speaker" n="dcf8f369">
            Anf. 16 GÖRAN HÄGGLUND (kd):
          </note>
          <u who="Q918261" xml:id="i-dd98403690d27bd8-1" n="920a3f72">
            <seg n="921ba570">
              Fru talman! Jag ber statsministern att läsa de förslag som finns.
              Han ska finna att vårt förslag när det gäller avskaffande av fastighetsskatten
              är finansierat till sista kronan.
            </seg>
            <seg n="7f332d5f">
              Mina frågor gällde de nya jobben. Hur ska det bli nya arbetsgivare
              i vårt land? Beskedet är fortfarande att allt är bra. Vi behöver
              inte ändra på någonting. Konjunkturen kommer att lösa detta åt
              oss.
            </seg>
            <seg n="006500e0">
              TCO säger att det behövs 30 000 nya jobb per år netto. Det är
              vad Sverige lyckas med under de allra bästa åren. Det här duger
              inte. Det behövs en ny politik där fler människor vågar ta steget
              att starta ett företag. De människor som har vågat starta företag
              ska våga anställa någon ytterligare. Då är naturligtvis idéer
              som till exempel medfinansieringen av sjuklöner ett absolut galet
              förslag. Det är vad Göran Persson kallar det klokaste vi har gjort,
              vilket är det största underbetyg åt den egna regeringen som någonsin
              kan tänkas. Detta skulle vara det klokaste! Vad säger du om alla
              andra förslag som regeringen driver?
            </seg>
            <seg n="9670daf5">
              Lägg i stället fram förslag som gör att man känner framtidstro,
              att man ser hoppet, att man vågar anställa och att man vågar starta
              företag. Det är en sådan förändrad politik Sverige behöver.
            </seg>
          </u>
          <note type="speaker" n="b9395d29">
            Anf. 17 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-7" n="bba2c1d9">
            <seg n="df22b0b1">
              Fru talman! Sjuktalen faller kraftigt. Häromdagen kunde jag redovisa
              hur företagen tjänar på att sjuktalen faller. Den reform vi har
              genomfört går i den riktning vi avsåg. Det är väl bra?
            </seg>
            <seg n="d27b080a">
              Vi kan också se hur Sverige klarar sig bättre än andra länder
              därför att vi satsar mer på utbildning än vad de gör. Vi satsar
              mer på forskning än vad de gör. Vi är ett land som är mer jämställt,
              Göran Hägglund. Det bidrar också till vår ekonomiska styrka och
              tillväxtkraft. Vi är ett land som är grönare än andra länder.
              Ekologisk uthållighet bidrar också till nya jobb. Vi är ett land
              som satsar på ett handslag, försvarar kollektivavtal och försvarar
              den svenska modellen.
            </seg>
            <seg n="b8c06442">
              Allt detta är ni i mer eller mindre stor utsträckning frågande
              inför. Jag blir återigen, fru talman, mycket förvånad när man
              börjar en debatt, som Göran Hägglund gör, med att direkt demonstrera
              att man inte är överens om fundamenten i den ekonomiska politiken.
            </seg>
            <seg n="3990d8b1">
              Sysselsättningen bland unga
            </seg>
          </u>
          <note type="speaker" n="839bfa6f">
            Anf. 18 MAUD OLOFSSON (c):
          </note>
          <u who="Q253640" xml:id="i-96ffb62bf22c6cd8-0" n="d35deea9">
            <seg n="1d741dfc">
              Fru talman! Svensk skola är bra, säger statsministern. Var femte
              elev går ur gymnasieskolan utan godkända betyg, och statsministern
              tycker att svensk skola är bra.
            </seg>
            <seg n="58e6331d">
              Det är många ungdomar som funderar i dag. Många mammor och pappor,
              farfäder och mormödrar, funderar: Vad ska det bli av våra ungdomar?
              Vad ska de göra?
            </seg>
            <seg n="10432ce7">
              11 % av ungdomarna mellan 16 och 24 år står i dag utanför arbetsmarknaden.
              Många ungdomar i dag studerar därför att de inte har annat att
              göra. Många funderar: Behövs inte jag i det svenska samhället?
            </seg>
            <seg n="165d601d">
              Som vuxen tycker jag att en av de viktigaste sakerna vi har att
              göra är att ge framtidstro och drömmar åt våra barn och ungdomar.
              Men vi ger dem inte den framtidstron i dag. Vi ställer dem utanför
              som förtidspensionerade eller som arbetslösa.
            </seg>
            <seg n="3e8b23db">
              Regeringen är tomhänt på löften och politik på området. Vad är
              ert program, statsministern, för att dessa ungdomar ska behövas
              i vårt samhälle, få permanenta jobb, komma in på arbetsmarknaden
              och visa upp sig? Vad är ert besked och era löften till de grupperna?
            </seg>
          </u>
          <note type="speaker" n="b6b60b0e">
            Anf. 19 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-8" n="bba2c1d9">
            <seg n="8d55c229">
              Fru talman! En lång rad insatser; alltifrån praktikplatser, över
              till olika typer av stöd till småföretagare som anställer sin
              första, över till olika typer av stimulanser till dem som anställer
              en ung människa med en akademisk utbildning i ett småföretag,
              över till satsning på lärlingsutbildningar där man kommer in i
              olika typer av aktiviteter direkt på arbetsmarknaden, över till
              den stora satsningen vi gör på högskolan. Detta skulle jag aldrig,
              som Maud Olofsson, beskriva som någonting som man deltar i därför
              att man inte kan få ett jobb. Att satsa på en högskoleutbildning
              och att satsa på en god yrkesutbildning är att förbereda sig för
              en framtida arbetsmarknad.
            </seg>
            <seg n="12b50494">
              Om Maud Olofsson hade lyssnat ordentligt skulle hon ha hört att
              jag sade att allting inte är bra i den svenska skolan. Men det
              finns mycket som är gott och mycket som är bra. Jag är stolt över
              vad man presterar.
            </seg>
            <seg n="8e9b290d">
              Dessutom ska Maud Olofsson komma ihåg att väldigt mycket av den
              skola vi har nu har vi utformat tillsammans i Socialdemokraterna
              och Centern.
            </seg>
          </u>
          <note type="speaker" n="2c9b7e1f">
            Anf. 20 MAUD OLOFSSON (c):
          </note>
          <u who="Q253640" xml:id="i-96ffb62bf22c6cd8-1" n="d35deea9">
            <seg n="66cec581">
              Fru talman! Jag lyssnade mycket noga på vad statsministern sade.
              Statsministern sade uttryckligen: Svensk skola är bra. Det var
              med anledning av den fråga som Lars Leijonborg ställde. Men svensk
              skola kan inte vara bra om en femtedel av våra gymnasieungdomar
              går ut skolan utan godkända betyg.
            </seg>
            <seg n="b8064cc7">
              Statsministern har själv gått i skolan, kommer från arbetarklassen
              och vet vad det betyder med god utbildning. Men vi kan inte leverera
              det i dag. Vi har en gymnasieskola som sorterar bort många praktiskt
              lagda ungdomar därför att skolan är utformad som den är.
            </seg>
            <seg n="406e6578">
              Jag håller med om att vi har varit överens om det här. Men jag
              drar slutsatser av det här misslyckandet, och det gör inte statsministern.
            </seg>
            <seg n="918484cd">
              Vi slår i dag ut många ungdomar som är praktiskt lagda, som vill
              ha lärlingsutbildning och som vill ha yrkesutbildning därför att
              det ger dem en möjlighet att komma in på svensk arbetsmarknad.
              11 % av dem som är mellan 16 och 24 år står utanför. Många ungdomar
              blir i dag förtidspensionerade och ställs utanför arbetsmarknaden.
            </seg>
            <seg n="82fe874e">
              Statsministern tycker att det här är bra. Jag tycker att det
              är anmärkningsvärt.
            </seg>
            <seg n="276a659e">
              Men det kan också vara skäl för många föräldrar och många ungdomar
              att lyssna på vad statsministern säger. Han tycker att det här
              är bra, och han är nöjd. Det är väl ett viktigt besked inför årets
              val, att här finns ingenting mer att önska från Socialdemokraterna.
            </seg>
          </u>
          <note type="speaker" n="dcc270c8">
            Anf. 21 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-9" n="bba2c1d9">
            <seg n="d2415b09">
              Fru talman! På en punkt ger jag Maud Olofsson rätt. Jag har själv
              gjort en klassresa vad gäller utbildning. Jag kommer från en miljö
              där ingen tidigare ens hade någonting annat än sexårig folkskola.
              Jag har själv fått läsa vid högskolan. Jag är stolt över den samhällsförändringen.
            </seg>
            <seg n="9037a03b">
              Jag kan se nu, när vi har fått bygga ut högskolan vid små lärosäten,
              att det har resulterat i en stark social satsning. Vi är väl det
              enda land i världen där invandrarungdomar i samma utsträckning
              som de som är födda i landet går vidare till högre utbildning,
              tack vare högskoleutbyggnaden.
            </seg>
            <seg n="ba3373e6">
              Plötsligt börjar det här ifrågasättas av Centerpartiet, som säger
              att det finns en motsättning mellan detta och satsningen på yrkesutbildningarna.
              Det är fel. Vi ska orka satsa på yrkesutbildningen också. Jag
              redovisade nyss vad vi gjorde och vad vi gör, samtidigt som vi
              håller uppe de höga ambitionerna att fortsätta att låta högskolan
              växa därför att ungdomskullarna växer.
            </seg>
            <seg n="5a9e0a2f">
              För vår del är det viktigt att säga att god utbildning i grundskolan
              och bra gymnasieskolor är självklarheter det ska vi hela tiden
              sträva mot. Men vi ska aldrig någonsin ta problem i dessa verksamheter
              till intäkt för att inte fortsätta att bygga ut högskolan. Den
              största klassutjämnare som har varit i modern tid är satsningen
              på högskoleutbyggnaden. Den var vi överens om.
            </seg>
            <seg n="2453fa17">
              Polisens och militärens befogenheter
            </seg>
          </u>
          <note type="speaker" n="fe7d67ea">
            Anf. 22 ALICE ÅSTRÖM (v):
          </note>
          <u who="Q4354173" xml:id="i-fb70f17772aa36b5-0" n="c6753697">
            <seg n="e3811ba3">
              Fru talman! Statsministern, och även andra, talar ofta om att
              Vänsterpartiet bör lära sig av historien. Men frågan är om inte
              andra och även Socialdemokraterna borde tänka lite mer på ämnet:
              Har man lärt sig någonting av historien?
            </seg>
            <seg n="e1974e9e">
              Jag skulle kunna tala om övervakning, kontroll av medborgarna,
              angiverisystem. Jag skulle kunna prata om många lagförslag som
              inskränker den personliga integriteten och ökar statens kontroll
              av medborgarna. Men jag ska koncentrera mig på frågan om polisens
              och militärens skilda roller.
            </seg>
            <seg n="e48d3779">
              I Ådalen 1931 använde militären våld mot civila, och efter den
              upprörande händelsen fastlade vi en princip: Det är endast polis
              som ska få använda våld mot civila i fredstid, och militär ska
              bara få användas i krigstid.
            </seg>
            <seg n="1120228d">
              Nu föreslår regeringen att denna ordning ska luckras upp. Redan
              i dag kan polisen ta hjälp av militär, av militär materiel och
              personal vid behov. Men nu vill regeringen att militären även
              ska få använda våld mot civila i vissa situationer.
            </seg>
            <seg n="c09ae315">
              Tycker inte statsministern att principen om polisens och militärens
              skilda uppgifter är en god princip? Tycker inte statsministern
              att det fortfarande finns någonting att lära av händelsen i Ådalen
              1931?
            </seg>
          </u>
          <note type="speaker" n="6a84ee51">
            Anf. 23 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-10" n="bba2c1d9">
            <seg n="91c85f73">
              Fru talman! Jo, det gör det. Den lagrådsremiss vi går med i dag
              som handlar om de här sakerna gör mycket klart att militär inte
              får användas i Sverige i sådana sammanhang.
            </seg>
            <seg n="5e26fdf2">
              Däremot ser Sverige, eller kanske framför allt världen, annorlunda
              ut i dag än 1931. Vi har fått nya hot. I dag går vi inte runt
              och fruktar någon storskalig invasion av ett annat lands militär.
              Däremot ser vi framför oss terroristattacker, som också kan komma
              att riktas mot vårt land och som ofta har en karaktär av något
              slags militärt tillslag. Ska vi, om det händer i vårt land, inte
              kunna använda de resurser vi har i Sverige för att sätta emot
              i ett sådant läge? Vi har nog den möjligheten redan nu, skulle
              jag tro, med den nödvärnsrätt som finns.
            </seg>
            <seg n="db49f886">
              För att klara ut det här regelverket, dra gränslinjerna tydligt,
              se till att det är under polisens befäl och att de som agerar
              i dessa sammanhang har polismans befogenheter går vi med lagrådremissen.
            </seg>
            <seg n="e88e6e07">
              Vi lever i en ny tid. Vi vägleds i regelverket av erfarenheterna
              från 1931. Det kan jag försäkra Alice Åström.
            </seg>
          </u>
          <note type="speaker" n="8952629c">
            Anf. 24 ALICE ÅSTRÖM (v):
          </note>
          <u who="Q4354173" xml:id="i-fb70f17772aa36b5-1" n="c6753697">
            <seg n="95570f04">
              Fru talman! Statsministern sade att vi lever i en ny tid, att
              hoten ser annorlunda ut och att terrorism är ett av de områden
              där hoten finns. Men ser inte statsministern faran? Där tycker
              jag att den svenska regeringen har varit bra, när Sverige noga
              har poängterat kampen mot terrorism, inte kriget mot terrorism.
              Man kan säga att det bara är ett ord, men terminologin med kriget
              mot terrorism, som Bushadministrationen har genomfört, har inneburit
              Guantánamofängelset och har inneburit att man använder metoder
              som inte är acceptabla och som kränker de mänskliga rättigheterna.
              Ser inte statsministern en risk?
            </seg>
            <seg n="d5bde04e">
              När nu till och med Sverige, som så noga betonat kampen mot terrorism
              och inte kriget mot terrorism, öppnar upp för att kunna använda
              militär i kampen mot terrorism har vi slagit in på en väg där
              vi säger att det är ett krig som pågår. Ökar inte det riskerna
              och hoten snarare än minskar dem?
            </seg>
          </u>
          <note type="speaker" n="bec916f3">
            Anf. 25 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-11" n="bba2c1d9">
            <seg n="e979dddf">
              Fru talman! Det här är ingen enkel diskussion, och vi har naturligtvis
              berett det mycket noga. Det är viktigt för oss att vi har tydliga
              regelverk och inte bara lutar oss mot något slags allmän nödvärnsrätt
              som kan tillgripas i sådana här lägen.
            </seg>
            <seg n="5cf8d3a1">
              Parallellerna med USA är naturligtvis helt oegentliga. Men det
              är klart att det vi gör nu sker i skuggan av en världsutveckling
              där amerikanerna är ohyggligt stora. Tidigare hade militären en
              uppgift att avvärja invasion, och det skedde i skuggan av ett
              läge då Sovjetunionen i vår närhet hade motsvarande avgörande
              betydelse för hur vi tänkte, för att skydda oss, Alice Åström.
            </seg>
            <seg n="ad561b43">
              Det är en regerings uppgift att se till att det svenska folket
              skyddas i händelse av en storskalig terroristattack, precis som
              det en gång i tiden var svenska regeringens uppgift att se till
              att vi hade en organisation som skyddade oss vid en invasion.
              Det nya är att det inte är en stat som hotar utan någonting annat,
              och då måste vi ha en organisation som kan hantera detta. Men
              det är polisens ansvar, inte militärens.
            </seg>
            <seg n="9cd170d4">
              Energitorv
            </seg>
          </u>
          <note type="speaker" n="70af9989">
            Anf. 26 HÅKAN LARSSON (c):
          </note>
          <u who="Q5937692" xml:id="i-15382df7b606eb36-0" n="c1d50249">
            <seg n="3d086279">
              Fru talman! Jag tänkte ta upp energitorvens framtid.
            </seg>
            <seg n="72cd9f85">
              För två år sedan betecknades torven som en förnybar energikälla
              och tilldelades därför gröna elcertifikat. Det var väldigt positivt.
              Torvproduktionen ökade och bidrog till energiomställningen.
            </seg>
            <seg n="3e235cf5">
              Förra året klassificerades emellertid samma torv som en fossil
              energikälla och tvingades in i handeln med utsläppsrätter. Det
              är en ohållbar dubbelbeteckning. Det var ett hårt slag mot hela
              branschen. Senast i dag har Nutek kommit med en rapport där man
              inte vill föreslå några åtgärder från statens sida för att trygga
              torvbranschens framtid. Energitorven riskerar därför att slås
              ut ur energisystemet inom några år om ingenting görs.
            </seg>
            <seg n="51077dbb">
              Jag vill fråga statsministern: Vad tänker du göra för att hindra
              att en bransch slås ut som sysselsätter hundratals personer i
              glesbygdskommuner i Härjedalen och Hälsingland? Det är en bransch
              som kan ge ett viktigt bidrag till energiomställningen och som
              betyder mycket ekonomiskt, sysselsättningsmässigt och miljömässigt.
            </seg>
          </u>
          <note type="speaker" n="8c29f624">
            Anf. 27 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-12" n="bba2c1d9">
            <seg n="a5ed6f84">
              Fru talman! Torven är en av de saker som vi diskuterar i den
              så kallade oljekommissionen. Torven har motsägelsefulla egenskaper.
              Det är alldeles uppenbart. I internationella sammanhang är det
              klassat som fossilt. Det måste vi förstå. Vi är varma anhängare
              av att begränsa utsläppen. Det har Centerpartiet också varit.
              Man kan säga som Håkan Larsson att det här skadar sysselsättningen
              i glesbygd. Det är uppenbart att torv inte bryts i Helsingfors.
              Det är på andra ställen i Sverige, och det har en sysselsättningseffekt.
              Men hela den satsning jag och regeringen står bakom har inriktningen
              att ersätta importerat fossilt bränsle med inhemskt producerat.
              Då finns det kanske bättre energislag än torven som kan växa på
              våra åkrar och i våra skogar. Så sysselsättningseffekten av det
              vi nu gör kommer att vara utomordentligt positiv för glesbygden.
              Men jag nekar inte till att torvproduktionen är i ett besvärligt
              läge.
            </seg>
            <seg n="01ed7e2d">
              Rysk-svensk militärövning
            </seg>
          </u>
          <note type="speaker" n="ab77d3e8">
            Anf. 28 ANA MARIA NARTI (fp):
          </note>
          <u who="Q4750415" xml:id="i-aae34721be64a33b-0" n="dbde32f8">
            <seg n="7283077b">
              Fru talman! De senaste dagarna har vi hört talas om en rysk-svensk
              militärövning och om en hög militär ledare från Ryssland som är
              misstänkt för krigsbrott. Denna militära ledare kunde inte på
              något sätt ges frågor om detta, eftersom det var en inbjuden gäst
              i Sverige. Jag skulle vilja att statsministern kommenterar detta.
            </seg>
          </u>
          <note type="speaker" n="03df7e26">
            Anf. 29 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-13" n="bba2c1d9">
            <seg n="530fcc66">
              Fru talman! Den person som har diskuterats och i vilken utsträckning
              han har begått något brott har jag ingen som helst anledning att
              värdera. Det är upp till polisen att göra. Om vederbörande omfattas
              av immunitet eller inte är en sak som också måste värderas i sammanhanget.
              Vi har militärövningar tillsammans med andra länder. I det här
              fallet var de i Ryssland. Hur dessa militära förband bjuds in
              och hur övningarna organiseras är Försvarsmaktens sak. Om det
              skulle visa sig att man har den här typen av inslag som nu påstås
              jag säger inte att det är rätt men det påstås måste våra myndigheter
              agera. Det är inte regeringens sak.
            </seg>
          </u>
          <note n="a13c1673">
            Lokalisering av Vattenfalls administration
          </note>
          <note type="speaker" n="8d50b5ce">
            Anf. 30 ERLING WÄLIVAARA (kd):
          </note>
          <u who="Q4605902" xml:id="i-594391f4b8797a6f-0" n="0e951b8b">
            <seg n="ec5f6656">
              Fru talman! Statsministern har väldigt ofta sagt: Hela landet
              ska leva. Jag har ingen som helst anledning att betvivla statsministerns
              goda vilja att hela landet verkligen ska leva. Nu har helstatliga
              Vattenfall beslutat att centralisera ekonomienheten till Uppsala.
              Det är ett beslut som innebär att Norrbottenskommunen Jokkmokk
              går miste om ca 90 jobb.
            </seg>
            <seg n="18af3d05">
              Min fråga till statsministern blir: Vilket ansvar har helstatliga
              Vattenfall för att hela landet ska leva, och vilket ansvar vilar
              på regeringen att ett helstatligt bolag inte förvärrar situationen
              för en redan hårt prövad region med en arbetslöshet på närmare
              10 %?
            </seg>
          </u>
          <note type="speaker" n="884c64c1">
            Anf. 31 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-14" n="bba2c1d9">
            <seg n="e7548cfb">
              Fru talman! Dessa företag ska ta den typen av hänsyn i rimlig
              grad. Om vi upplever att de missköter sig grovt har vi naturligtvis
              möjligheten att kommunicera med bolagets styrelse, och så får
              de diskutera med sin ledning. I min värld, Erling Wälivaara, kan
              vi kommunicera med denna bolagsledning. I din värld är det här
              ett företag som står på försäljningslistan och ska privatiseras
              om det blir en borgerlig regering. Något annat går inte att läsa
              ut av era motioner. Där finns väl också, misstänker jag, LKAB.
              Jag hoppas att högre makter, om inte svenska folket gör det, beskyddar
              oss mot detta.
            </seg>
          </u>
          <note type="speaker" n="f627f7af">
            Anf. 32 ERLING WÄLIVAARA (kd):
          </note>
          <u who="Q4605902" xml:id="i-594391f4b8797a6f-1" n="0e951b8b">
            <seg n="bcfdfdf2">
              Fru talman! Jag vill upplysa statsministern om att han har totalt
              fel. På Kristdemokraternas försäljningslista har vi inte ens andats
              om att LKAB skulle säljas ut. LKAB och Vattenfall är två företag
              som ska behållas i statlig ägo.
            </seg>
          </u>
          <note type="speaker" n="78b7d408">
            Anf. 33 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-15" n="bba2c1d9">
            <seg n="1efa821c">
              Fru talman! Det är väldigt bra att Erling Wälivaara är så här
              tydlig. Men det vore också bra om hans partiledning följde upp
              det hela. Då vore det bra om det som sägs stämmer med vad som
              finns som information i era motioner. Den borgerliga alliansen
              har ju stora utförsäljningar av statliga tillgångar. Jag ska inte
              trötta dig med att redovisa alla de listor som vi har gjort upp
              över vad ni föreslår. Förena dig med mig, Erling Wälivaara! Då
              kommer du att ha en trygg garant för ett statligt ägande av skogen
              i Sveaskog, av malmen i LKAB, av vattenkraften i Vattenfall och
              en del andra statliga företag dessutom. De äger vi tillsammans.
              Låt oss inte lämna ut detta till krämarnas marknad!
            </seg>
            <seg n="644fe33a">
              (Applåder)
            </seg>
            <seg n="5b34d387">
              Löften om skattesänkningar
            </seg>
          </u>
          <note type="speaker" n="71815186">
            Anf. 34 CATHARINA BRÅKENHIELM (s):
          </note>
          <u who="Q3363818" xml:id="i-8774ab2a9ab781e8-0" n="524225ce">
            <seg n="360443d9">
              Fru talman! Jag har med spänning lyssnat på radiodebatten som
              var i går mellan statsministern och Fredrik Reinfeldt. När man
              kom in på området skatter uppstod det en del frågetecken för mig
              som inte rätades ut under programmet. Statsministern sade att
              Moderaterna har för avsikt att sänka Sveriges skatter ned till
              Europanivå, alltså med 250 miljarder kronor. Den uppgiften förnekades
              då av Fredrik Reinfeldt. Min fråga till statsministern är: Varifrån
              kommer de här uppgifterna?
            </seg>
          </u>
          <note type="speaker" n="170dee08">
            Anf. 35 Statsminister GÖRAN PERSSON (s):
          </note>
          <u who="unknown" xml:id="i-b82d6740e71b8869-0" n="bba2c1d9">
            <seg n="a553de48">
              Fru talman! Som av en händelse har jag ett citat som ligger framför
              mig. I en tidning som heter Svenskar i världen som kom ut våren
              2005 säger Fredrik Reinfeldt att han vill ha ned det totala skattetrycket
              med bortåt en femtedel, från dagens dryga 50 % till genomsnittet
              i EU som ligger på dryga 40 %. Jag tycker inte att Sverige ska
              ligga högre än genomsnittet i Europa, säger Fredrik Reinfeldt.
            </seg>
            <seg n="085541eb">
              Genomsnittsambitionen kan vara ett mål för någon att sträva mot.
              Maud Olofsson har sagt samma sak i tidningen Sunt förnuft, Mats
              Odell har sagt samma sak på ett skatteseminarium som Timbro har
              haft. Det är den borgerliga skattepolitiken. För att vi ska få
              diskutera det här i riksdagen krävs att en socialdemokrat frågar
              om det. En del saker visar man inte upp i offentligheten, och
              det här är något som de borgerliga gömmer för sig själva. Vi ska
              se till så att det avslöjas.
            </seg>
          </u>
          <note n="b4a309c4">
            Anf. 36 TREDJE VICE TALMANNEN:
          </note>
          <u who="unknown" xml:id="i-156e363ac2e2e06f-0" n="bba2c1d9">
            <seg n="1e89d745">
              Eftersom statsministern och Catharina Bråkenhielm går in på Moderaternas
              politik ger jag Henrik von Sydow möjlighet att både ställa en
              fråga och kommentera detta inlägg.
            </seg>
            <seg n="bdc58fec">
              Den svenska utnämningspolitiken
            </seg>
          </u>
          <note type="speaker" n="747aa8dd">
            Anf. 37 HENRIK VON SYDOW (m):
          </note>
          <u who="Q5716610" xml:id="i-22fd433b103d4a46-0" n="707e7ccf">
            <seg n="88e576d1">
              Fru talman! Det är mycket märkligt att en socialdemokratisk riksdagsledamot
              ställer frågor om Moderaternas politik till statsminister Göran
              Persson. Det är en mycket märklig ordning här i den kammare som
              ska vara riksdagens kontrollmakt gentemot regeringen och statsministern.
            </seg>
            <seg n="84ec42b7">
              Jag har just en fråga som handlar om riksdagens kontrollmakt.
              Det handlar om regeringens utnämningar av generaldirektörer, ambassadörer
              och högre statliga tjänstemän som det länge har riktats kritik
              mot från borgerligheten. Systemet är för slutet, det är svårt
              att granska, och det är ett hemlighetsmakeri kring detta.
            </seg>
            <seg n="368576ba">
              Statsministern har i tio års tid försökt att vifta bort den borgerliga
              kritiken mot utnämningspolitiken. Nu har den internationella organisationen
              Transparency International som jobbar för att bekämpa mutor och
              korruption fått en svensk avdelning. Ordföranden för den svenska
              avdelningen beskrev förra tisdagen i Sveriges Radio att den socialdemokratiska
              regeringens utnämningspolitik ligger mycket nära gränserna för
              korruption. Det handlar om missbruk av statliga tjänster för att
              gynna sådana som gynnar en själv eller gynnar ens parti.
            </seg>
            <seg n="a6a5fe14">
              Som riksdagsledamot tycker jag att det är graverande det är genant
              när en internationell organisation som jobbar mot mutor beskriver
              den svenska utnämningspolitiken som korrupt. Vad tycker statsministern?
            </seg>
          </u>
          <note type="speaker" n="d396858c">
            Anf. 38 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-16" n="bba2c1d9">
            <seg n="7ab890c3">
              Fru talman! Först noterar jag att Henrik von Sydow inte dementerar
              de moderata skatteambitionerna. Tack för det!
            </seg>
            <seg n="9308ad69">
              När det sedan gäller den andra diskussionen är den felaktig,
              lögnaktig och missvisande. Vi har förtjänst och skicklighet som
              grund för utnämning av statliga toppbefattningar. Personen som
              leder den där organisationen har själv varit chef i den svenska
              staten, och jag förutsätter att han inte har fått sin utnämning
              på några andra grunder än förtjänst och skicklighet.
            </seg>
            <seg n="02d2eb79">
              Av och till utnämner vi en och annan person med en politisk bakgrund.
              De har alla, med något undantag, gjort utomordentliga ledarinsatser
              i den svenska staten. En del har varit socialdemokrater. En del
              har varit moderater. En del har varit folkpartister. Somliga har
              varit centerpartister. En och annan, skulle jag tro, har varit
              kristdemokrat, någon kanske också vänsterpartist. Så ser det ut.
              Dock är det förtjänst och skicklighet som gäller.
            </seg>
            <seg n="75857095">
              Vi begår ett enormt misstag om vi tror att vi ska stänga den
              rekryteringsvägen. Vi begår också ett enormt misstag om vi tror
              att den statliga chefsrekryteringen skulle gå till på något annat
              sätt än den gjort hittills. Det är viktigt att också den kan präglas
              av en process där inte allting för tidigt är offentligt. Vilket
              stort börsbolag tror ni skulle vilja annonsera efter en vd? De
              personer man vill ha till de jobben söker inte på annonser. Självklart
              är det på samma sätt i staten. Det är ett problem vi måste se.
            </seg>
            <seg n="780d4f91">
              Infrastrukturen i Norrlands inland
            </seg>
          </u>
          <note type="speaker" n="6b8350f7">
            Anf. 39 LENNART GUSTAVSSON (v):
          </note>
          <u who="Q5778392" xml:id="i-a6ab8f62980e435c-0" n="6f1b3349">
            <seg n="9dfb5f0c">
              Fru talman! Jag ska vara positiv. Det som var kallt och ute i
              går är varmt och inne i dag. Det jag tänker på är den basindustri
              som är kopplad till våra gruvor. Jag vet själv hur debatten gick
              i denna kammare för femsju år sedan. Ibland är det tur att man
              är envis. Vi ser nu en gruvboom som skapar förutsättning för tillväxt
              och inte minst framtidstro i många regioner i Norrlands inland.
            </seg>
            <seg n="8f09de5a">
              Det offentliga kan på olika sätt bidra och samverka till att
              skapa den för välfärden så viktiga tillväxten. Branschsamtalen
              är ett bra exempel på en strategi som handlar om hur Sverige ska
              ligga i framkant när det gäller högteknologi samt forskning och
              utveckling.
            </seg>
            <seg n="a8cd8cef">
              Infrastruktur i olika former är också viktigt. Min fråga till
              statsministern rör två väldigt konkreta saker som är viktiga för
              att i detta fall tillgången på malm och mineral ska kunna bli
              en än större motor för utveckling på ganska utsatta orter.
            </seg>
          </u>
          <note type="speaker" n="5ad7cd80">
            Anf. 40 Statsminister GÖRAN PERSSON (s):
          </note>
          <u who="unknown" xml:id="i-ff9b31690c763acc-17" n="bba2c1d9">
            <seg n="17aeed2f">
              Fru talman! Jag visste att det skulle sluta någonstans.
            </seg>
            <seg n="cb728ad0">
              Jag är lika glad som Lennart Gustavsson över den goda utveckling
              vi har i basindustrin i Norrlands inland, även om vi inte ska
              underskatta den press som skogsindustrin är utsatt för.
            </seg>
            <seg n="e48682f2">
              Någonting jag är glad för är att jag under mina tio år som statsminister
              aldrig har behövt åka till Kiruna med ett krisbudskap. Detta har
              varit ett företag som tagit sig igenom en del dåliga år men också
              många goda år. Nu expanderas det i Norrbotten på ett sätt som
              saknar motstycke i landet, och det är härligt att se i Gällivare
              och Kiruna, men också i Haparanda med en annan typ av expansion,
              liksom i Luleå, Piteå och även Kalix. Visst är jag glad för det.
            </seg>
            <seg n="4db7a36a">
              Sverige är ett glest befolkat land. Vi har enorma krav på vägbyggen.
              Vi har stora och rättmätiga krav på bredband och telekomtäckning.
              Där jobbar vi på så mycket vi över huvud taget orkar med de resurser
              vi har, i den trygga förvissningen att jag aldrig någonsin kommer
              att möta en kammare som på denna punkt är nöjd och det är väl
              bra det, fru talman.
            </seg>
            <seg n="f074117b">
              Hets mot minoriteter
            </seg>
          </u>
          <note type="speaker" n="3974b1c4">
            Anf. 41 YVONNE RUWAIDA (mp):
          </note>
          <u who="Q4975999" xml:id="i-a631ece0fef62db1-0" n="b295949a">
            <seg n="22a69176">
              Fru talman! Statsministern! Vi ser i dag en oroande trend när
              det gäller förekomsten av hets mot minoriteter. Det verkar som
              om hetsen har ökat. Muhammedbilderna är bara toppen av ett isberg.
              Men det verkar också som om toleransen för att hets förekommer
              ökar.
            </seg>
            <seg n="42a6d080">
              Det är naturligtvis oacceptabelt att muslimer avbildas på samma
              sätt som i den antisemitiska tradition där judar framställs på
              ett negativt och kränkande sätt. Det strider också mot vår egen
              lagstiftning om hets mot folkgrupp. Men vi ser även att homosexuella
              utsätts för hets och en debatt där man inte är lika tydlig som
              förr om att hets mot folkgrupp inte är acceptabel.
            </seg>
            <seg n="4aed2c6b">
              En anledning till att ribban har höjts är Högsta domstolens beslut
              när det gäller Åke Green där man sade att Åke Greens uttalande
              var hets mot folkgrupp enligt vår lagstiftning men där man spekulerade
              i att ett fällande skulle strida mot Europakonventionen.
            </seg>
            <seg n="7898207f">
              Hur avser statsministern att agera för att se till att vi försvarar
              de minoriteter vi har och att kränkande hets inte ska förekomma?
            </seg>
            <seg n="926ea214">
              Jag vill också fråga, med anledning av Muhammedbilderna, hur
              vi avser att agera för att se till att muslimer i vårt samhälle
              får en bättre situation.
            </seg>
          </u>
          <note type="speaker" n="7b4985ff">
            Anf. 42 Statsminister GÖRAN PERSSON (s):
          </note>
          <u who="unknown" xml:id="i-b82d6740e71b8869-1" n="bba2c1d9">
            <seg n="d8a41bbb">
              Fru talman! Det är många frågor att besvara. Det är ett brett
              register som Yvonne Ruwaida tar upp. Jag är glad att hon börjar
              med islamofobi och antisemitism. Detta är levande inslag i våra
              samhällen och ska alltid motverkas och synliggöras. Jag tror nämligen
              att det är detta det handlar om. Vi kan fördöma och vi kan agera
              på många sätt, men om tystnaden breder ut sig vet vi bara en sak:
              Då frodas denna typ av dumheter och människoförakt.
            </seg>
            <seg n="d9eb4ff2">
              Vi ska se upp. Så fort vi sänker garden, så fort vi tror att
              detta är vunnet, är antisemitism, islamofobi och attacker mot
              homosexuella direkt där. Jag tror inte att det finns något annat
              svar på denna fråga än en ständigt pågående kamp och en ständigt
              pågående diskussion, ett öppet samtal där de som gör detta får
              kliva fram och försöka svara på frågorna direkt. Då, när de möter
              ljuset, vet vi att de i regel spricker, som allt ont gör i sagans
              värld.
            </seg>
          </u>
          <note n="28d3ecee">
            Anf. 43 TREDJE VICE TALMANNEN:
          </note>
          <u who="unknown" xml:id="i-156e363ac2e2e06f-1" n="bba2c1d9">
            <seg n="444575e7">
              Det fick avsluta den här frågestunden. Vi tackar statsministern
              och deltagande ledamöter.
            </seg>
            <seg n="aabba0d5">
              Skälet till dröjsmålet är sedan tidigare inbokade engagemang.
            </seg>
            <seg n="30df57fa">
              Skälet till dröjsmålet är tjänsteresa.
            </seg>
            <seg n="aabba0d5">
              Skälet till dröjsmålet är sedan tidigare inbokade engagemang.
            </seg>
          </u>
          <note n="4deeda22">
            2 § Justering av protokoll
          </note>
          <note n="17fec823">
            Justerades protokollet för den 27 januari.
          </note>
          <note n="945687b5">
            3 § Anmälan om fördröjda svar på interpellationer
          </note>
          <note n="cf2f1179">
            Till riksdagen hade inkommit följande skrivelser:
          </note>
          <note n="8d8a1b21">
            Interpellation 2005/06:206
          </note>
          <note n="06c1ccc2">
            Interpellation 2005/06:206 av Kenneth Johansson (c)
          </note>
          <note n="e797ccf4">
            Interpellationen kommer att besvaras tisdag den 7 mars 2006.
          </note>
          <note n="88970d03">
            Erna Zelmin
          </note>
          <note n="bb576072">
            Interpellation 2005/06:209
          </note>
          <note n="c537acd0">
            Interpellation 2005/06:209 av Jörgen Johansson (c)
          </note>
          <note n="1c81c3a8">
            Interpellationen kommer att besvaras tisdagen den 7 februari
            2006.
          </note>
          <note n="b8218cf2">
            Fredrik Ahlén
          </note>
          <note n="91c1ad10">
            Interpellation 2005/06:223
          </note>
          <note n="50306a66">
            Interpellation 2005/06:223 av Tuve Skånberg (kd)
          </note>
          <note n="f3a8fbf4">
            Interpellationen kommer att besvaras fredagen den 17 februari
            2006.
          </note>
          <note n="88970d03">
            Erna Zelmin
          </note>
          <note n="2d67191a">
            4 § Bordläggning
          </note>
          <note n="c7727c23">
            Anmäldes och bordlades
          </note>
          <note n="897e1a80">
            5 § Anmälan om interpellationer
          </note>
          <note n="b58b2441">
            Anmäldes att följande interpellationer framställts
          </note>
          <note n="5a4043ec">
            den 1 februari
          </note>
          <note n="2a774938">
            Axel Darvik
          </note>
          <note n="084371a4">
            Anne-Marie Ekström
          </note>
          <note n="ddcb93b3">
            den 2 februari
          </note>
          <note n="c5087a3f">
            Nina Lundström
          </note>
          <note n="53a47c64">
            Göran Lindblad
          </note>
          <note n="ecfa3a77">
            Interpellationerna redovisas i bilaga som fogats till riksdagens
            snabbprotokoll tisdagen den 7 februari.
          </note>
          <note n="8a0e4675">
            6 § Anmälan om frågor för skriftliga svar
          </note>
          <note n="546c866b">
            Anmäldes att följande frågor för skriftliga svar framställts
          </note>
          <note n="ddcb93b3">
            den 2 februari
          </note>
          <note n="3ff61884">
            Mia Franzén
          </note>
          <note n="3ff61884">
            Mia Franzén
          </note>
          <note n="6fb11f8c">
            Dan Kihlström
          </note>
          <note n="d13033aa">
            Solveig Hellquist
          </note>
          <note n="0b2f25c2">
            Carina Adolfsson Elgestam
          </note>
          <note n="263b3d62">
            Helene Petersson
          </note>
          <note n="77f516e1">
            Sten Tolgfors
          </note>
          <note n="d68403f9">
            Gunnar Nordmark
          </note>
          <note n="79a27cfa">
            Krister Hammarbergh
          </note>
          <note n="d4a9e690">
            Lars Gustafsson
          </note>
          <note n="2d819611">
            Sven Gunnar Persson
          </note>
          <note n="5e192ffc">
            Karin Thorborg
          </note>
          <note n="eff3f94b">
            Birgitta Ohlsson
          </note>
          <note n="6f1b28db">
            Frågorna redovisas i bilaga som fogats till riksdagens snabbprotokoll
            tisdagen den 7 februari.
          </note>
          <note n="58731b50">
            7 § Kammaren åtskildes kl. 14.49.
          </note>
          <note n="d09a0956">
            Förhandlingarna leddes av tredje vice talmannen.
          </note>
          <note n="3c0e7967">
            /Monica Gustafson
          </note>
        </div>
      </body>
    </text>
  </TEI>
</teiCorpus>
