<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--55</head>
          <docDate when="2005-12-17">2005-12-17</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u>
            <seg>
              2005/06:55
            </seg>
          </u>
          <note>
            Lördagen den 17 december
          </note>
          <note>
            Kl. 09:00 - 09:17
          </note>
          <note>
            1 § Meddelande om inställd information från regeringen
          </note>
          <u>
            <seg>
              Talmannen meddelade att informationen från regeringen om Europeiska
              rådets möte i Bryssel inställts då mötet avslutats så sent att
              statsminister Göran Persson inte haft möjlighet att inställa sig
              i kammaren vid utsatt tidpunkt för informationen.
            </seg>
          </u>
          <note>
            2 § Justering av protokoll
          </note>
          <note>
            Justerades protokollet för den 12 december.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            4 § Avslutning
          </note>
          <note type="speaker">
            Anf. 1 TALMANNEN:
          </note>
          <u>
            <seg>
              Ärade ledamöter! Höstens arbete är nu slut och vi ser fram emot
              en tids välbehövlig vila. Det behövs, för hösten har varit arbetsam.
              Till exempel slog antalet motioner nya rekord totalt 4 338 stycken!
              Även på andra sätt har trycket på riksdagen varit hårt denna höst.
            </seg>
          </u>
          <u>
            <seg>
              Jag har sedan jag tillträdde som talman betonat vikten av insyn
              och öppenhet i riksdagsarbetet. Jag vill därför särskilt nämna
              två aktuella projekt som drivs av informationsenheten och som
              syftar just till ökad öppenhet och kunskap om riksdagens arbete.
            </seg>
          </u>
          <u>
            <seg>
              I oktober invigde jag vår fjärde riksdagshörna ute i landet.
              Nu har även umeborna med omnejd fått närmare till riksdagen och
              de folkvalda, liksom tidigare medborgarna i Göteborg, Malmö och
              Sundsvall. Riksdagsledamöterna från valkretsen kommer att vara
              tillgängliga i hörnan på vissa tider för att träffa väljarna.
              Besökarna kan själva söka information via riksdagens webbplats
              på särskilt installerade datorer, och där finns också tryckt informationsmaterial.
            </seg>
          </u>
          <u>
            <seg>
              Arbete har under hösten pågått för att färdigställa riksdagens
              demokrativerkstad som ska invigas i februari. Skolelever är en
              prioriterad målgrupp för riksdagen, och syftet med verkstaden
              är att skapa en bättre besöksverksamhet för grundskoleelever i
              årskurs sju till nio.
            </seg>
          </u>
          <u>
            <seg>
              Lärarna får nu möjlighet att ta med sig sina elever till riksdagen
              och pröva ett rollspel som är både roligt och lärorikt. I nyinredda
              lokaler på Västerlånggatan 1, där Informationscentrum förut låg,
              har det byggts upp en pedagogisk miljö som ska ge eleverna insikt
              i och känsla för riksdagsarbetet och vad det innebär att vara
              riksdagsledamot. Under två och en halv timme tar eleverna, med
              roller och partitillhörighet, ställning till två lagförslag. De
              får jobba med förslagets väg till färdig lagstiftning, från partigruppsarbete
              och utskottssammanträden till debatt och votering. De testar sin
              förmåga att ta ställning, bilda koalitioner och uttrycka sina
              åsikter för andra.
            </seg>
          </u>
          <u>
            <seg>
              Målet är att öka elevernas kunskap om hur den svenska demokratin
              fungerar och vad en riksdagsledamots politiska uppdrag innebär.
              Tanken är att elevernas intresse för riksdagens arbete och beslut
              ska väckas och att de ska få upp ögonen för möjligheterna att
              påverka och delta i samhällslivet och den demokratiska beslutsprocessen.
            </seg>
          </u>
          <u>
            <seg>
              Kanske får vi se att framtidens politiker skapas där åtminstone
              några!
            </seg>
          </u>
          <u>
            <seg>
              Baksidan av den ökade öppenheten är att vi i större utsträckning
              måste tänka på säkerheten här i riksdagen. Grundinställningen
              är alltjämt att det ska vara lätt att följa vårt arbete, att få
              tillträde till våra lokaler och tillgång till våra handlingar.
              Detta gäller både för allmänhet och för medierna.
            </seg>
          </u>
          <u>
            <seg>
              Riksdagsstyrelsen har dock i syfte att göra reglerna mer moderna
              och flexibla föreslagit riksdagen att de nuvarande bestämmelserna
              om säkerhetsskydd ersätts av en ramlagstiftning och att möjligheterna
              till säkerhetskontroll utvidgas. Detta innebär till exempel att
              man i fler fall ska kunna använda inpasseringskontroll.
            </seg>
          </u>
          <u>
            <seg>
              Det innebär också att man tittar på hur man skulle kunna utforma
              ett ackrediteringssystem för journalister. Utgångspunkten är att
              detta ska tillgodose journalisternas behov av snabbhet, smidighet
              och enkelhet. Förslaget finns nu i konstitutionsutskottet, och
              beräknat datum för debatt och beslut är den 16 februari.
            </seg>
          </u>
          <u>
            <seg>
              De senaste åren har vi haft stort fokus på jämställdhetsarbetet
              i riksdagens inre arbete, och vi har arbetat vidare med dessa
              frågor under hösten. 30 ledamöter, både kvinnor och män, har intervjuats
              om hur de ser på olika jämställdhetsaspekter i sitt arbete. Intervjuerna
              visar att många ledamöter har funderat kring de här frågorna och
              ser allvarligt på dem. Men på en direkt fråga svarar nästan ingen
              att kön är den faktor som avgör om man får mer makt och inflytande
              eller inte. I stället lyfter man fram kunskap och kompetens, samt
              den formella positionen i partier och utskott. Många anser dock
              att kön har betydelse i riksdagsarbetet, exempelvis att kvinnliga
              ledamöter måste anstränga sig mer än vi män för att man ska lyssna
              på dem och att de blir mer ifrågasatta och motarbetade.
            </seg>
          </u>
          <u>
            <seg>
              Vi får betänka att frågorna är komplicerade och riksdagen en
              speciell arbetsplats. Det som en kan tolka som könsdiskriminering
              kan en annan se som normal, tuff, politisk retorik. Den sammantagna
              bilden är att kvinnoförtryck inte är något som utmärker riksdagen.
              Men djupintervjuerna visar att det finns ett fortsatt behov av
              och ett stort stöd för att arbeta vidare med frågorna, bland annat
              med de 15 punkterna för ökad jämställdhet i riksdagen.
            </seg>
          </u>
          <u>
            <seg>
              Som väl alla vet pågår det också ett stort arbete med att se
              över de ekonomiska villkoren för oss ledamöter. När det gäller
              pensionsreglerna är ett beslut skjutet på framtiden. Men riksdagsstyrelsen
              ska enligt planerna lämna förslag i andra delar till riksdagen
              i mars nästa år, alltså 2006.
            </seg>
          </u>
          <u>
            <seg>
              I början av det här året lämnade den så kallade Översynskommittén
              sina förslag till nya regler. Man föreslog här att ålderspensionen
              ska vara förmånsbaserad på samma sätt som den också är för statstjänstemännen.
              När det gäller inkomstgarantin slog man fast att den bör gälla
              under en övergångsperiod och att den genom vissa jämkningsregler
              ska kunna reduceras eller helt tas bort. Det gäller till exempel
              vid allvarliga brott eller om man arbetar för någon annan utan
              skälig ersättning. Då gäller det inte arbete i det egna partiet.
              Kommittén föreslog också att kostnadsersättningen helt skulle
              tas bort.
            </seg>
          </u>
          <u>
            <seg>
              I somras presenterade Ole Settergren och Danne Mikula ett förslag
              till ett avgiftsdefinierat pensionssystem. Det förslaget innebär
              att man ska avsätta avgifter beräknade på arvodet till pensionen,
              men att inga medel ska fonderas.
            </seg>
          </u>
          <note>
            Under hösten har också förra kanslichefen Siv Hellmer fått riksdagsstyrelsens
            uppdrag att ytterligare utreda denna pensionsfråga. Hennes utredning
            ska vara klar senast den 31 december nästa år.
          </note>
          <note>
            I början av december det här året lämnade förre riksdagsdirektören
            Gunnar Grenfors sitt betänkande om nya traktamentsbestämmelser,
            en enhetlig bilersättning och mer bidrag för EU-resor. Han föreslår
            att en ny traktamentsform kallad Stockholmstraktamente införs.
          </note>
          <u>
            <seg>
              Traktamentet ska vara 100 kr per dag, skattefritt och utan måltidsavdrag.
              När det gäller tjänsteresor med egen bil skulle ersättningen för
              år 2006 bli 26 kr per mil. För att öka ledamöternas möjligheter
              att engagera sig i EU-frågor föreslås mer resurser till resor.
              Betänkandet är nu ute på remiss.
            </seg>
          </u>
          <u>
            <seg>
              Riksdagsstyrelsen har vidare diskuterat frågan om ett arvodesavdrag
              för ledigheter under arbetsplenum som är kortare än en månad.
              Den frågan kommer också att behandlas i det förslag som ska presenteras
              för riksdagen i vår. Min ambition är att vi ska få ett solitt
              och konsekvent system som också är rimligt i allmänhetens ögon.
            </seg>
          </u>
          <u>
            <seg>
              Riksdagskommittén har i veckan som gått lämnat över sitt huvudbetänkande
              med flera förslag till förändringar av riksdagens organisation
              och arbetsformer. Detta kommer nu att behandlas vidare av riksdagen.
              Jag vill ta tillfället i akt att tacka de ledamöter som deltagit
              i kommittén och alla andra som lagt ned mycket tid och energi
              i arbetet med betänkandet.
            </seg>
          </u>
          <u>
            <seg>
              Kära kolleger! Jag vill slutligen rikta några ord till Bo Könberg
              som nu lämnar oss efter elva år i riksdagen för att bli landshövding
              i Södermanlands län. Jag blev själv lite förvånad över att det
              bara är elva år. Bo Könberg har under så lång tid satt sin prägel
              på svensk politik och på riksdagsarbetet att jag trodde att det
              hade varit många fler år. Men han var ju bland annat statsråd
              19911994 i Carl Bildts regering.
            </seg>
          </u>
          <note>
            I riksdagen började han sin bana som suppleant i socialförsäkringsutskottet,
            där han numera är ledamot. Han har också varit ledamot i konstitutionsutskottet,
            i EU-nämnden, vice ordförande i socialförsäkringsutskottet och
            ordförande i konstitutionsutskottet, liksom suppleant i bland
            andra utrikes- och finansutskotten.
          </note>
          <u>
            <seg>
              Att Bo Könberg är en stor socialförsäkringsentusiast vet vi alla.
              I kammardebatten häromveckan gick han till och med så långt som
              att säga: Försäkringar är en av de mest geniala uppfinningar som
              vi människor har gjort. Pensionsreformen har väckt uppmärksamhet
              även internationellt och Bo Könberg har agerat som en framstående
              ambassadör för vårt nya pensionssystem. Även så i riksdagsstyrelsen,
              kan jag tillägga, i våra diskussioner om ledamöternas pensionssystem!
            </seg>
          </u>
          <u>
            <seg>
              Bo Könberg har som sagt från första stund i riksdagen engagerat
              sig i socialförsäkringsfrågor. En mer udda motion har jag dock
              lyckats få tag på. Han har motionerat om att man ska gräva fram
              hela den gamla kungaborgen Tre Kronor under det nuvarande slottet!
            </seg>
          </u>
          <u>
            <seg>
              Jag vill särskilt tacka Bo Könberg för hans insatser som gruppledare.
              Som talman är man mycket beroende av gruppledarnas stöd och råd.
              Jag är glad över det konstruktiva och avspända klimat som råder
              i gruppledarkretsen. Bo har i allra högsta grad bidragit till
              detta genom sin gedigna erfarenhet och sin vältaligt humoristiska
              syn på sakernas ordning.
            </seg>
          </u>
          <u>
            <seg>
              Nu kommer två citat:
            </seg>
          </u>
          <u>
            <seg>
              Fantomen har tusen ögon och tusen öron.
            </seg>
          </u>
          <u>
            <seg>
              Då Fantomen rör sig står blixten stilla.
            </seg>
          </u>
          <u>
            <seg>
              Några av er vet kanske att Bo Könberg är en varm anhängare av
              Fantomen, och detta är två djungelordspråk som man kan säga utmärker
              honom och hans sätt att arbeta. Han har en enorm arbetsförmåga
              och kan också vara otålig när han ska driva igenom något.
            </seg>
          </u>
          <u>
            <seg>
              Jag vet och det vet vi alla att Bo vurmar för en högre pensionsålder
              än dagens. Så när han nu slutar i riksdagen vill jag på kammarens
              vägnar önska honom oändligt många år av lycka till i sitt fortsatta
              arbete!
            </seg>
          </u>
          <u>
            <seg>
              Ärade ledamöter! Om drygt en vecka är det ett år sedan flodvågskatastrofen
              i Asien. Våra tankar kommer ännu en gång att gå till alla dem
              som miste sitt liv, till deras anhöriga och vänner, till alla
              skadade och andra drabbade. För att hedra och minnas dem som omkom
              och dem som saknas kommer minnesstunder att hållas runtom i landet
              och i Thailand. Jag kommer själv att medverka och tala vid en
              ceremoni på Skansen. Här i riksdagen går arbetet vidare genom
              KU:s granskning av hur statsråden hanterat katastrofen. Det är
              en stor utmaning för alla inblandade parter, och för den svenska
              demokratin.
            </seg>
          </u>
          <u>
            <seg>
              Kära vänner! Stort tack till er alla, ledamöter, kolleger, talmanskolleger
              och personal i riksdagen, för alla fina insatser under denna höst.
              Jag önskar er alla en skön och avkopplande helg och ett gott nytt
              2006!
            </seg>
          </u>
          <note type="speaker">
            Anf. 2 Förste vice talman PER WESTERBERG (m):
          </note>
          <u>
            <seg>
              Herr talman! Eftersom jag inte kan upptäcka ålderspresidenten
              här i salen ber jag, som något slags näst intill ålderspresident,
              att få önska talmannen detsamma och tacka för ett väl utfört värv
              under det gångna halvåret!
            </seg>
          </u>
          <note>
            5 § Kammaren åtskildes kl. 9.17.
          </note>
          <u>
            <seg>
              Förhandlingarna leddes av talmannen.
            </seg>
          </u>
          <u>
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
