<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--91</head>
          <docDate when="2006-03-21">2006-03-21</docDate>
        </div>
      </front>
      <body>
        <div>
          <note xml:id="i-6yy4djfem7w3hvpvRog9ZD">
            Riksdagens protokoll
          </note>
          <note xml:id="i-9QFJZFv6qYoQJvru6kS5rJ">
            2005/06:91
          </note>
          <note xml:id="i-U1euVEStcDCMQBQNjKpfBx">
            Tisdagen den 21 mars
          </note>
          <note xml:id="i-Qo9CPaNAytboRC3TVc4VJE">
            Kl. 13:30 - 18:50
          </note>
          <note xml:id="i-Vdqi6m6ZnR8PrecmYZcrN">
            1 § Justering av protokoll
          </note>
          <note xml:id="i-JrmWai1bRpZ5nisHpcSBng">
            Justerades protokollet för den 15 mars.
          </note>
          <note xml:id="i-Y2tcgcKXKuZ2Ex5H17Ux4P">
            2 § Anmälan om fördröjt svar på interpellation
          </note>
          <note xml:id="i-FtcZy19vnCsTqS4Dn8VpkF">
            Till riksdagen hade inkommit följande skrivelse:
          </note>
          <note xml:id="i-MnXmdHXyQHCRBv3i1PoHf8">
            Interpellation 2005/06:312
          </note>
          <note xml:id="i-EgytnHrAB1XRnkA4TAqjF1">
            Interpellation 2005/06:312 av Gustav Fridolin (mp)
          </note>
          <u xml:id="i-NDRyoVaJ7FsF37qwtKuSqX" who="unknown">
            <seg xml:id="i-5DkZ2CB3nH9i6AcDnXVpU1">
              Interpellationen kommer att besvaras måndagen den 3 april 2006.
            </seg>
          </u>
          <u xml:id="i-6fdf9448fb0398f1-1" who="unknown">
            <seg xml:id="i-BjbqEL9WvgCMHCB2B6AUGj">
              Skälet till dröjsmålet är resor.
            </seg>
          </u>
          <note xml:id="i-Qg5iT6UhiR8HS9zJJS3vry">
            Laila Freivalds
          </note>
          <note xml:id="i-P2yrvKtxvvEEvhdtV2SYJD">
            3 § Svar på interpellation 2005/06:293 om kvinnors rädsla i det
            offentliga rummet
          </note>
          <note type="speaker" xml:id="i-Q6D8oPSpamHh5UjLMCYYrd">
            Anf. 1 Samhällsbyggnadsminister MONA SAHLIN (s):
          </note>
          <u xml:id="i-6fdf9448fb0398f1-3" next="i-6fdf9448fb0398f1-9" who="Q231413">
            <seg xml:id="i-TuuABpt47KtnwUpbsyBdR5">
              Fru talman! Camilla Sköld Jansson har frågat mig vilka åtgärder
              jag avser att vidta för att minska flickors och kvinnors rädsla
              och otrygghet i det offentliga rummet och vad jag planerar att
              göra för att integrera jämställdhetsperspektiv i byggande och
              fysisk planering.
            </seg>
          </u>
          <u xml:id="i-6fdf9448fb0398f1-4" prev="i-6fdf9448fb0398f1-3" who="Q231413">
            <seg xml:id="i-5K3w5RvX2wJNpBHMLpTuwm">
              Jag delar fullständigt Camilla Sköld Janssons oro över att många
              kvinnor känner rädsla och otrygghet i det offentliga rummet. Även
              om män i högre grad än kvinnor utsätts för våld i offentlig miljö,
              är kvinnor mer oroliga för att bli utsatta. Kvinnor beaktar risken
              för sexuellt våld och undviker därför i högre grad än män miljöer
              som de upplever som farliga. Rädslan kan, precis som Camilla Sköld
              Jansson påpekar, utgöra en begränsning i kvinnors liv.
            </seg>
          </u>
          <u xml:id="i-6fdf9448fb0398f1-5" prev="i-6fdf9448fb0398f1-3" who="Q231413">
            <seg xml:id="i-JRPY5B86h3xQS32FTW4SiY">
              För att komma till rätta med detta krävs såväl övergripande insatser
              som att vi i vardagen tänker utifrån ett trygghetsperspektiv.
              Ibland kan en så enkel sak som att byta ut trasiga glödlampor
              längs en gångväg öka tryggheten. Men det handlar också om den
              fysiska planeringen i stort, som spelar en viktig roll för att
              skapa trygga miljöer. Planeringen kan handla om hur byggnader
              lokaliseras till varandra och till omgivande vägar och gångstråk,
              om utformningen av torg, gång- och cykelvägar, parker och tunnlar
              och om var och hur olika funktioner som entréer, tvättstugor,
              lägenhetsförråd och parkering lokaliseras och utformas. Den fysiska
              planeringen är en kommunal angelägenhet, och statens roll är att
              genom rådgivning och lagstiftning stödja och sätta ramarna för
              kommunerna i deras arbete för mer jämställd planering. Med jämställd
              planering menar jag både att planera för kvinnors och mäns behov
              och att både kvinnor och män ska vara delaktiga i planeringsprocesserna
              på lika villkor.
            </seg>
          </u>
          <u xml:id="i-6fdf9448fb0398f1-6" prev="i-6fdf9448fb0398f1-3" who="Q231413">
            <seg xml:id="i-FFkZTpqjmmXCoTg3zDcXx3">
              Att verka för jämställd planering anser jag är en mycket angelägen
              fråga. Regeringen har tagit initiativ till en rad åtgärder inom
              detta område. Länsstyrelserna har de senaste åren haft och har
              också nu i uppdrag att verka för ökad jämställdhet inom bland
              annat samhällsplanering och boende. Vi har också gett Boverket
              i uppdrag att utifrån länsstyrelsernas redovisningar utarbeta
              checklistor för bedömning av kommunala översiktsplaner och detaljplaner
              utifrån ett jämställdhetsperspektiv. Dessa ska fungera som hjälpmedel
              för tjänstemän inom planering.
            </seg>
          </u>
          <u xml:id="i-6fdf9448fb0398f1-7" prev="i-6fdf9448fb0398f1-3" who="Q231413">
            <seg xml:id="i-QEB9Hw1sy9Aa3bbWGHJx78">
              Som ett led i att kartlägga hur könsfördelningen egentligen ser
              ut bland ledande tjänstemän inom detta område har jag även gett
              Boverket i uppdrag att följa fördelningen av kvinnor och män på
              befattningarna länsarkitekter respektive stadsarkitekter. Dessa
              tjänstemän har inflytande över planering och stadsplanering i
              kommuner och städer. Samtidigt är det viktigt att både kvinnor
              och män på dessa befattningar har kunskaper om jämställdhet och
              om hur jämställdheten kan integreras i planeringen.
            </seg>
          </u>
          <u xml:id="i-6fdf9448fb0398f1-8" prev="i-6fdf9448fb0398f1-3" who="Q231413">
            <seg xml:id="i-9MkNWUp1bYjq2LiH5nXNNg">
              När det gäller plan- och bygglagstiftningen överlämnade den kommitté
              som haft i uppdrag att göra en översyn av lagstiftningen sitt
              slutbetänkande till mig i september (SOU 2005:77 Får jag lov?
              ). Betänkandet har nu varit ute på bred remiss, och vi vet redan
              nu att det är flera remissinstanser som understryker betydelsen
              av jämställdhet i den fysiska planeringen. Frågan utgör därför
              en del i den fortsatta beredningen av betänkandet.
            </seg>
          </u>
          <u xml:id="i-6fdf9448fb0398f1-9" prev="i-6fdf9448fb0398f1-3" who="Q231413">
            <seg xml:id="i-LHZNZg9Xg1uX5inH72rqxq">
              Avslutningsvis vill jag även nämna att jag bjudit in till ett
              möte om jämställd stadsutveckling i slutet av denna månad. Genom
              forskning och erfarenhet vet vi nu ganska mycket om hur man kan
              agera och handla förebyggande redan under planeringstiden. Med
              detta möte avser jag att tillsammans med forskare och personer
              verksamma inom branschen diskutera de möjligheter som finns för
              att planera våra städer och samhällen för att skapa lika möjligheter
              och lika förutsättningar för kvinnor och män.
            </seg>
          </u>
          <note type="speaker" xml:id="i-WH8dZSBvaXYWHVuZ5Hgb8c">
            Anf. 2 CAMILLA SKÖLD JANSSON (v):
          </note>
          <u xml:id="i-6fdf9448fb0398f1-10" next="i-6fdf9448fb0398f1-14" who="Q4979216">
            <seg xml:id="i-81enwur117WFntjiuUT955">
              Fru talman! Jag får tacka för svaret. Det här är en stor och
              viktig fråga som handlar om livsvillkoren för alla kvinnor och
              tjejer. Det är alltså halva befolkningens livsvillkor vi pratar
              om. Och frågan är ständigt aktuell. Vi har nyligen haft 8 mars,
              då många organisationer lyfte fram de här frågorna i olika manifestationer.
              Vi har det så kallade Umeåuppropet. Tjejer och kvinnor i Umeå
              har fått nog och säger: Vi accepterar inte den här vardagsrädslan.
              Man kräver politiska lösningar och att det politiska systemet
              agerar för en förändring. Och Umeåuppropet har rätt. Det är ju
              ett politiskt ansvar. Det är ett samhällsproblem och politiken
              måste agera, för om inte politiken ger verktygen återstår ju det
              som nämns i både interpellation och interpellationssvar, nämligen
              att vi kvinnor får hitta egna individuella, ganska defensiva strategier
              för att undvika en viss miljö, undvika en joggingtur eller vad
              det kan vara. Det är självklart inte rimligt med den ordning som
              vi har, därför att det begränsar kvinnors livsutrymme. Det begränsar
              kvinnors livsutrymme även i de offentliga sammanhangen.
            </seg>
          </u>
          <u xml:id="i-6fdf9448fb0398f1-11" prev="i-6fdf9448fb0398f1-10" who="Q4979216">
            <seg xml:id="i-KWn4LU2sBcdQFu7osbGmbg">
              För att komma till rätta med det här vi ser i interpellationssvaret
              att det görs en del måste man självklart ta kvinnors rädsla på
              allvar. I planeringen måste man ta som utgångspunkt att det specifikt
              handlar om att kvinnors erfarenheter och kvinnors behov måste
              få plats. Här tycker jag att det brister lite grann i analysen.
              Det framkommer inte heller i interpellationssvaret vad utgångspunkten
              ska vara. Om man pratar om att det ska gälla både kvinnor och
              män, att det alltid ska gälla alla, är risken att man tappar det
              specifika. Både de reella hoten och de upplevda hoten som riktar
              sig mot kvinnor och män ser olika ut. Kvinnor och män upplever
              dem olika. Kvinnor och män upplever inte trygghet och säkerhet
              på samma sätt, vi har olika rörelsemönster och olika behov, vi
              tar oss fram på olika sätt i stadsmiljön; män åker mer bil och
              kvinnor mer kollektivt, och så vidare.
            </seg>
          </u>
          <u xml:id="i-6fdf9448fb0398f1-12" prev="i-6fdf9448fb0398f1-10" who="Q4979216">
            <seg xml:id="i-DU1Gr3rj6LChaS9YXbqcfo">
              Den lagstiftning som vi har i dag och den fysiska planeringen
              ger sken av att vara könsneutral. Man pratar om allas intressen.
              Men med tanke på den rådande könsmaktsordningen innebär en sådan
              skenbart könsneutral hållning de facto att man fortsätter att
              använda männen som norm, och vi vet att männens erfarenheter värderas
              högre än kvinnors erfarenheter.
            </seg>
          </u>
          <u xml:id="i-6fdf9448fb0398f1-13" prev="i-6fdf9448fb0398f1-10" who="Q4979216">
            <seg xml:id="i-QHESZaSaZtYAr8Bs12acaD">
              Man måste också ha en lagstiftning och politiska lösningar med
              en koppling till att kvinnors rädsla faktiskt grundar sig i den
              könsmaktsordning vi har och att det finns maktförhållanden som
              styr hur vi använder staden och det offentliga rummet.
            </seg>
          </u>
          <u xml:id="i-6fdf9448fb0398f1-14" prev="i-6fdf9448fb0398f1-10" who="Q4979216">
            <seg xml:id="i-XNhXM5emguo1Pq3bQxswXk">
              Jag vill gärna höra lite mer om hur samhällsbyggnadsministern
              förhåller sig till vikten av att medvetet skilja kvinnor och män
              åt i analysen. Min fråga är: Delar samhällsbyggnadsministern analysen
              att kvinnors rädsla måste vara utgångspunkten, att utgångspunkten
              också måste vara att rädslan grundar sig i könsmaktsordning och
              maktförhållanden? Om vi är överens om den analysen, får det också
              konsekvenser i nästa steg för vilka politiska konkreta åtgärder
              man vidtar.
            </seg>
          </u>
          <note type="speaker" xml:id="i-8Sc752pgNgVFdfjDSJnvau">
            Anf. 3 EWA THALÉN FINNÉ (m):
          </note>
          <u xml:id="i-6fdf9448fb0398f1-15" next="i-6fdf9448fb0398f1-19" who="Q4982413">
            <seg xml:id="i-E25FCE8xK7dCgKDjo5cfXb">
              Fru talman! Jag kunde inte avhålla mig från att delta i debatten
              om att många kvinnor och flickor känner sig otrygga i sin närmiljö
              så otrygga att de avstår från att gå ut.
            </seg>
          </u>
          <u xml:id="i-6fdf9448fb0398f1-16" prev="i-6fdf9448fb0398f1-15" who="Q4982413">
            <seg xml:id="i-H2dxbqpBsXgwpF795FBUn4">
              Enligt budgetpropositionen från i höstas är det mer än 25 % av
              kvinnorna och flickorna som avstått från att gå ut 2003. Jag tror
              att vi är helt överens om att det är en oacceptabelt hög siffra.
              Dessutom visar Byggnads i sin rapport Bo tryggt från augusti förra
              året att rädslan hos kvinnor i hyresrätt är nästan dubbelt så
              stor som hos kvinnor som bor i äganderätt.
            </seg>
          </u>
          <u xml:id="i-6fdf9448fb0398f1-17" prev="i-6fdf9448fb0398f1-15" who="Q4982413">
            <seg xml:id="i-CHt2YB71goHVbiYyk4MPLi">
              Lärdomen som jag tycker att vi måste dra är att de stora bostadsområden
              som finns med bara hyresrätt, som miljonprogramsområdena bland
              annat representerar, inte bör byggas i framtiden.
            </seg>
          </u>
          <u xml:id="i-6fdf9448fb0398f1-18" prev="i-6fdf9448fb0398f1-15" who="Q4982413">
            <seg xml:id="i-3s1xML6wG5nVb44F5WmjD7">
              Planering är, som samhällsbyggnadsministern konstaterar, en kommunal
              fråga där statliga myndigheter, bland annat länsstyrelserna och
              Boverket, ger stöd och insatser till kommunerna. Enligt min erfarenhet
              finns det i dag ett större intresse hos kommunerna för att planera
              för trygga miljöer. Att statliga myndigheter ger information för
              att förbättra planeringen är ju också väldigt bra.
            </seg>
          </u>
          <u xml:id="i-6fdf9448fb0398f1-19" prev="i-6fdf9448fb0398f1-15" who="Q4982413">
            <seg xml:id="i-DRQUSbFeNLRJpdmc3HSKZM">
              Dock blir jag lite bekymrad, för planering gäller ju kommande
              bostadsområden och inte de befintliga, dem som det i dag är många
              kvinnor som är rädda i befogat eller inte. I vissa områden är
              det över 30 % som avstår från att gå ut. Därför skulle jag också
              vilja fråga samhällsbyggnadsministern vad regeringen avser att
              göra för att minska rädslan hos de kvinnor som i dag, i de bostadsområdena,
              avstår från att gå ut.
            </seg>
          </u>
          <note type="speaker" xml:id="i-YFp1sB7xJ8HnjzTMdmxkym">
            Anf. 4 Samhällsbyggnadsminister MONA SAHLIN (s):
          </note>
          <u xml:id="i-6fdf9448fb0398f1-20" next="i-6fdf9448fb0398f1-24" who="Q231413">
            <seg xml:id="i-VVb1iNc147rSYAEEebu6j4">
              Fru talman! Låt mig börja med att återigen konstatera att när
              det gäller en grundläggande förutsättning, i alla fall på många
              plan, tror jag att vi alla tre är överens även om det sedan skiljer
              sig en del i analysen. Det är verkligen viktigt att poängtera
              att rädslan är stor, och den har sannolikt ökat. Det är också
              viktigt att poängtera att väldigt många flickor och kvinnor tar
              ett individuellt ansvar, kan man ju kalla det för, genom att själva
              avstå från att gå till vissa platser och att vara ute vissa tider
              på dygnet. Det är fel, för det här är inte en individuell fråga
              som avgörs av var och en. Det handlar om makt, obalans och otrygghet.
              Därför är den debatt som vi för i dag så viktig.
            </seg>
          </u>
          <u xml:id="i-6fdf9448fb0398f1-21" prev="i-6fdf9448fb0398f1-20" who="Q231413">
            <seg xml:id="i-hJF8PuB6nLkSH9v3TTky5">
              Jag har också uppmärksammat Umeåuppropet, som jag tror att de
              kallar det. Jag tycker att det var ett mycket bra initiativ. Jag
              har också bjudit in dem till det seminarium som vi ska ha på departementet
              i slutet av mars. Jag känner att det nu växer en reaktion som
              handlar om att det offentliga rummet är allas. Då måste samhället
              ta ett större ansvar för att alla också ska vara definierade utifrån
              kön. Det ska också vara flickor och kvinnor.
            </seg>
          </u>
          <u xml:id="i-6fdf9448fb0398f1-22" prev="i-6fdf9448fb0398f1-20" who="Q231413">
            <seg xml:id="i-UmsGjNfwbB2t4ccuxUmNXU">
              Jag planerar också att lämna en skrivelse till riksdagen senare
              i vår om stadsutveckling. Jag tror att stadsutvecklingen borde
              kunna ha en mycket större roll och att också staten måste skaffa
              sig ett annat förhållningssätt till hela frågeställningen om stadsplanering.
              Jag vill betona att det verkligen handlar både om hur man planerar
              nytt och om hur man planerar om i redan befintliga miljöer. Det
              finns väldigt mycket som en framsynt samhälls- och stadsplanering
              kan göra också i befintliga områden. Jag delar också Camilla Sköld
              Janssons mer principiella, ideologiska, synpunkt att det är viktigt
              att mer utgå från maktordningen och analysera utifrån kön. Det
              var inte min avsikt att prata om män och kvinnor för att bortse
              från detta faktum, absolut inte.
            </seg>
          </u>
          <u xml:id="i-6fdf9448fb0398f1-23" prev="i-6fdf9448fb0398f1-20" who="Q231413">
            <seg xml:id="i-8VgusJejUgjajP4GXvoGGp">
              Jag delar alltså oron, och jag känner att diskussionen som jag
              hoppas att den här skrivelsen om stadsutvecklingen ska leda till
              också är en del av det svar som jag tror att den fortsatta debatten
              måste ge och som Ewa Thalén Finné också frågade efter: Vad kan
              samhället i form av staten, kommunerna och fastighetsägarna göra
              med befintlig miljö? Hur kan vi planera annorlunda när man tittar
              på var offentliga anläggningar ska finnas, hur vägstråk ska göras
              om, var butiker ska ligga och hur trafikplaneringen ska se ut?
              Det handlar vidare om att det offentliga rummet också innefattar
              de reklamtavlor som ofta har en djupt förnedrande kvinnosyn och
              som också är en del av det offentliga rum som för många flickor
              och kvinnor bidrar till att stärka oron, utsattheten och det sexuella
              trakasserandet.
            </seg>
          </u>
          <u xml:id="i-6fdf9448fb0398f1-24" prev="i-6fdf9448fb0398f1-20" who="Q231413">
            <seg xml:id="i-MeEYMSNzPwNxyGVfb9sJdp">
              Däremot delar jag inte synpunkten att bara man inte har områden
              med bara hyresrätter så försvinner problemet. Det här är inte
              ett problem som utgår från vilken typ av människor som bor i vilka
              bostäder. Det finns stora områden i innerstaden där det bara finns
              dyra bostadsrätter där oron är lika stor som i områden där det
              bara finns hyresrätter. Det är en annan diskussion. Däremot tror
              jag att det delvis handlar om att i miljöer som är väldigt ensidiga,
              som inte innehåller blandningen av olika människor där man både
              bor och arbetar, där man kan resa både med bil och med kollektivtrafik,
              är det svårare att planera bort rädslan och otryggheten. Jag hoppas
              inte att Ewa Thalén Finné menade att göra denna viktiga diskussion
              till en frågeställning om att hus med hyreslägenheter inte är
              bra.
            </seg>
          </u>
          <note type="speaker" xml:id="i-QyVyCpsj3fuZmsKKhyEAxv">
            Anf. 5 CAMILLA SKÖLD JANSSON (v):
          </note>
          <u xml:id="i-6fdf9448fb0398f1-25" next="i-6fdf9448fb0398f1-31" who="Q4979216">
            <seg xml:id="i-66gFSs12PMisrWs2gMJKE4">
              Fru talman! Först vill jag lite kort knyta an till ett annat
              arbete som pågår i Regeringskansliet, som handlar om sexualiseringen
              av det offentliga rummet. Det är ett annat departement än Mona
              Sahlins som jobbar med de frågorna, och där har vi från Vänsterpartiet
              tryckt hårt just på att de här frågorna ska in i det perspektivet.
              Det är välkommet att samhällsbyggnadsministern så tydligt gör
              den kopplingen, för självklart hör allt det här ihop.
            </seg>
          </u>
          <u xml:id="i-6fdf9448fb0398f1-26" prev="i-6fdf9448fb0398f1-25" who="Q4979216">
            <seg xml:id="i-M5fEFmyMD16ovTgsYdwmaL">
              Sedan är det viktigt att säga att ingen ifrågasätter att man
              tycker att det här är ett problem. Självklart är vi överens om
              det, och också om vikten av att göra något åt det. Men vi skiljer
              oss åt när det gäller analyser.
            </seg>
          </u>
          <u xml:id="i-6fdf9448fb0398f1-27" prev="i-6fdf9448fb0398f1-25" who="Q4979216">
            <seg xml:id="i-Xt32iog5rdqm212mofocvY">
              Det är ju viktigt att slå fast att det här faktiskt är en maktfråga.
              Har man den analysen klar för sig räcker det inte att prata om
              att alla människors behov, både kvinnors och mäns behov, ska tillgodoses.
              Man har en tydlig analys som säger att kvinnors erfarenhet och
              kvinnors behov måste få ett utrymme i det här arbetet. Och maktfrågorna
              gör att man också måste se till hela processen från det att man
              börjar planera till hur det faktiskt ser ut i verkligheten.
            </seg>
          </u>
          <u xml:id="i-6fdf9448fb0398f1-28" prev="i-6fdf9448fb0398f1-25" who="Q4979216">
            <seg xml:id="i-2vUogcaDvuvzpSQdUPgniG">
              Där har vi från Vänsterpartiet drivit på länge, och jag tänkte
              lyfta fram två konkreta förslag som gäller hur man skulle kunna
              gå vidare lagstiftningsmässigt och som just tar fasta på det som
              vi nu pratar om, nämligen att det handlar om maktfrågor och om
              att se till att utgångspunkten blir kvinnors verklighet, kvinnors
              rädsla.
            </seg>
          </u>
          <u xml:id="i-6fdf9448fb0398f1-29" prev="i-6fdf9448fb0398f1-25" who="Q4979216">
            <seg xml:id="i-6x9jvN58Ksm8Tn9AoTwKNi">
              Det ena är att plan- och bygglagen, portalparagrafen, ger sken
              just av att vara könsneutral. Den synliggör inte att det finns
              kvinnor och män. Resultatet av det är ju att det som är förment
              könsneutralt upprätthåller den rådande norm som vi har. Det betyder
              att det är männen som har tolkningsföreträde. Vi menar att man
              i den portalparagrafen måste vara mycket tydlig med att det handlar
              om kvinnor och män. Det skulle vara en mycket viktig politisk
              signal från riksdag och regering till kommunerna, som har planmonopolet.
            </seg>
          </u>
          <u xml:id="i-6fdf9448fb0398f1-30" prev="i-6fdf9448fb0398f1-25" who="Q4979216">
            <seg xml:id="i-9KpjydiqsEWct4XMJPm5VE">
              Ett annat krav som är fullständigt rimligt är jämställdhetskonsekvensbeskrivningar.
              Precis som fallet är med miljökonsekvensbeskrivningar, när man
              lägger detaljplaner, ska det självfallet vara obligatoriskt. Det
              kunde ju vara ett sätt att hitta metoder där man synliggör skillnaden
              mellan kvinnor och män och får in jämställdhetsperspektivet redan
              från början, inte att det är något som man kastar in efteråt i
              ett sidoprojekt utan att det finns med i hela processen, redan
              när man pratar om visionerna för planerna.
            </seg>
          </u>
          <u xml:id="i-6fdf9448fb0398f1-31" prev="i-6fdf9448fb0398f1-25" who="Q4979216">
            <seg xml:id="i-CLf3aNA9Rp4RdjPpDLpXHr">
              Det är två konkreta förslag som mycket klart skulle tydliggöra
              att riksdag och regering ser det här som en maktfråga och att
              man uppdrar åt länsstyrelser och kommuner att sätta kvinnors rädsla
              i fokus; att ändra i plan- och bygglagens portalparagraf och lägga
              till att det ska vara obligatoriskt med jämställdhetskonsekvensbeskrivningar.
            </seg>
          </u>
          <note type="speaker" xml:id="i-WRn1qupedpNEL8xVP5HjjF">
            Anf. 6 EWA THALÉN FINNÉ (m):
          </note>
          <u xml:id="i-6fdf9448fb0398f1-32" next="i-6fdf9448fb0398f1-38" who="Q4982413">
            <seg xml:id="i-L24cxnjoFbvL1MnE9dma86">
              Fru talman! Jag får väl börja med att säga att jag ser fram emot
              skrivelsen. Jag tycker alltid att det är intressant. Det här med
              stadsplanering är en väldigt intressant fråga. Jag hörde en gång
              en stadsplanerare, en stadsarkitekt, som sade att är man tillräckligt
              duktig vet man bara genom att titta på detaljplanen var folk kommer
              att gena över gräsmattan. Jag tror att det ligger väldigt mycket
              i det.
            </seg>
          </u>
          <u xml:id="i-6fdf9448fb0398f1-33" prev="i-6fdf9448fb0398f1-32" who="Q4982413">
            <seg xml:id="i-PUydhFUg6uZSnLo15rNnz1">
              Förutom att äldre bostadsområden behöver renoveras upp, och att
              det som jag ser det finns behov av att tillåta flera upplåtelseformer
              i stora områden, framför allt de förortsområden som vi i dag vet
              att det finns väldigt mycket kriminalitet i, tycker jag att det
              också skulle behövas andra åtgärder. Det ligger kanske inte direkt
              på samhällsbyggnadsministerns område, men det är ju ändå regeringens
              ansvar.
            </seg>
          </u>
          <u xml:id="i-6fdf9448fb0398f1-34" prev="i-6fdf9448fb0398f1-32" who="Q4982413">
            <seg xml:id="i-CphLBcTTZ8UsuW86zjiiiN">
              En aspekt som vi i alliansen har tittat mycket på är att polisen
              borde vara närvarande i de här områdena, vilket de i stor utsträckning
              inte är i dag. Man måste ta krafttag just i de utsatta bostadsområdena
              där Byggnads rapport visar att upp mot 30 % avhåller sig från
              att gå ut; det är tyvärr områden med hyresrätt. Det är väldigt
              viktigt att polisen och rättssystemet beivrar vardagsbrottsligheten
              och att det finns fler poliser.
            </seg>
          </u>
          <u xml:id="i-6fdf9448fb0398f1-35" prev="i-6fdf9448fb0398f1-32" who="Q4982413">
            <seg xml:id="i-AikX3nDsBpCdJy96BdKDaa">
              Från alliansens sida vill vi till exempel att det år 2010 finns
              20 000 poliser.
            </seg>
          </u>
          <u xml:id="i-6fdf9448fb0398f1-36" prev="i-6fdf9448fb0398f1-32" who="Q4982413">
            <seg xml:id="i-BK3Ts9FaMt2quPeSs1BuzS">
              Tillgängligheten till polisen måste förbättras. Närpoliserna
              måste återupprättas.
            </seg>
          </u>
          <u xml:id="i-6fdf9448fb0398f1-37" prev="i-6fdf9448fb0398f1-32" who="Q4982413">
            <seg xml:id="i-PRqb8gMypQtgtxx8zoQBBC">
              Jag är ganska säker på att med fler poliser på gator och torg
              och i bostadsområden kommer många kvinnor och flickor som i dag
              är rädda och avstår från att gå ut att känna sig tryggare.
            </seg>
          </u>
          <u xml:id="i-6fdf9448fb0398f1-38" prev="i-6fdf9448fb0398f1-32" who="Q4982413">
            <seg xml:id="i-ESifdiau1UHj3GHxPYtSpz">
              Det är, förutom det andra jag sade, något som vi vill göra. Har
              ni från regeringen några synpunkter på det?
            </seg>
          </u>
          <note type="speaker" xml:id="i-VyU1erHhsFN5Aysgk8UreF">
            Anf. 7 NINA LUNDSTRÖM (fp):
          </note>
          <u xml:id="i-6fdf9448fb0398f1-39" next="i-6fdf9448fb0398f1-47" who="Q4356431">
            <seg xml:id="i-6xEnSRusvo7V5SrSNkrZGG">
              Fru talman! Jag lyssnade på debatten och saknade just det som
              Ewa Thalén Finné var inne på, nämligen kopplingen mellan att planera
              tryggare och säkrare samhällen som tar hänsyn till kvinnors och
              flickors oro och närvaron av närpolis. I dag har vi en fjärrpolis,
              vilket många människor kommenterar i olika sammanhang. Jag tror
              att det är en väsentlig faktor.
            </seg>
          </u>
          <u xml:id="i-6fdf9448fb0398f1-40" prev="i-6fdf9448fb0398f1-39" who="Q4356431">
            <seg xml:id="i-A63fw1L4bsbmZfsYFTNzUD">
              Hur mycket vi än planerar, röjer buskage och vidtar åtgärder
              i den lokala miljön måste vi ändå ha en fungerande närpolis.
            </seg>
          </u>
          <u xml:id="i-6fdf9448fb0398f1-41" prev="i-6fdf9448fb0398f1-39" who="Q4356431">
            <seg xml:id="i-RnGYBh5mQvpDLyf8fha6FS">
              Jag tycker också att det är viktigt att lyfta fram det som ändå
              sker i en del bostadsområden. Vi har ett exempel i en kommun i
              Stockholms län som kallas för Tryggveprojektet. Där har man börjat
              erbjuda oroliga invånare i en stadsdel ledsagning, exempelvis
              från tunnelbanan och hem. Ett annat exempel är kommuner som har
              börjat utveckla ett system med lokala ordningsvakter som ska hjälpa
              till.
            </seg>
          </u>
          <u xml:id="i-6fdf9448fb0398f1-42" prev="i-6fdf9448fb0398f1-39" who="Q4356431">
            <seg xml:id="i-Y6K7bfxhQfoK6USVHz3JNg">
              Jag kan samtidigt känna en viss oro. Det är viktigt att poängtera
              att samhällets och statens skyldighet är att värna skyddet för
              människor. Nu börjar vi se exempel på att det lokala samhället
              ser behov av att utveckla lokala åtgärder för att öka tryggheten.
            </seg>
          </u>
          <u xml:id="i-6fdf9448fb0398f1-43" prev="i-6fdf9448fb0398f1-39" who="Q4356431">
            <seg xml:id="i-LokDWvzwq42CCJs2Ue8rT8">
              Hur mycket vi än planerar kommer vi ändå att ha behov av att
              ha en närvarande närpolis. Så sent som i dag kunde man se polisen
              agera mitt i stan i samband med ett statsbesök. Det är viktigt
              att konstatera vilken betydelse en synlig polis har. Inte minst
              i trafiken vet vi att det stämmer i bäcken och skapar trygghet
              för invånarna.
            </seg>
          </u>
          <u xml:id="i-6fdf9448fb0398f1-44" prev="i-6fdf9448fb0398f1-39" who="Q4356431">
            <seg xml:id="i-3E8qNsz24pUj2PyJxprS4b">
              En annan fråga som jag också vill kommentera är den rapport som
              kom från Byggnads i höstas, vilket också Ewa Thalén Finné var
              inne på. Vi brukar tala om vårdsektorn som den som enskilt har
              störst dominans av det ena könet. Byggsektorn är en annan sådan
              sektor som verkligen domineras, men av män. Det är en viktig faktor
              som vi i Folkpartiet har lyft fram år efter år och också debatterat.
              Det är viktigt att också kvinnor finns med i både planerandet,
              byggandet och utformandet av de lokala miljöerna.
            </seg>
          </u>
          <u xml:id="i-6fdf9448fb0398f1-45" prev="i-6fdf9448fb0398f1-39" who="Q4356431">
            <seg xml:id="i-65ws667Emqp7R25gsiH4dd">
              I samhällsbyggnadsprocessen borde det finnas ett bättre utrymme
              för kvinnor att ta del av planeringen och den lokala miljön. Det
              är ju ett viktigt ansvar för de lokala aktörerna i plan- och byggprocesserna
              att lyfta in möjligheten för kvinnor att både yttra sig och påverka.
            </seg>
          </u>
          <u xml:id="i-6fdf9448fb0398f1-46" prev="i-6fdf9448fb0398f1-39" who="Q4356431">
            <seg xml:id="i-CYzFQ3DVHAdXBWrdHDKx9w">
              Trygghetsvandringarna som syftar till att man, när man bygger
              entréer till flerfamiljshus till exempel, ska bygga på ett sådant
              sätt att man inte skapar prång så att det känns otryggt. Man ska
              synliggöra. I bostadsutskottet har vi besökt sådana byggprojekt
              som verkligen har förbättrat den yttre miljön.
            </seg>
          </u>
          <u xml:id="i-6fdf9448fb0398f1-47" prev="i-6fdf9448fb0398f1-39" who="Q4356431">
            <seg xml:id="i-QYNmgoE7Arp7Xj9vMHhdny">
              Oavsett åtgärder inom den yttre miljön måste jag ändå poängtera
              att det är oerhört viktigt att vi har en fungerande närpolis.
            </seg>
          </u>
          <note type="speaker" xml:id="i-MSZqqCgT5mdBnxKUStkcdc">
            Anf. 8 Samhällsbyggnadsminister MONA SAHLIN (s):
          </note>
          <u xml:id="i-6fdf9448fb0398f1-48" next="i-6fdf9448fb0398f1-57" who="Q231413">
            <seg xml:id="i-AAKqyH7iyhgviDFFGcksC3">
              Fru talman! Jag har försökt i svaret och jag försöker också i
              diskussionen att utgå ifrån det övergripande som Camilla Sköld
              Jansson har frågat om. Den här diskussionen handlar också om polis
              och närvaro vilket Ewa Thalén Finné och Nina Lundström nu förde
              in. Den handlar också om tryggheten i skolorna och hur hög arbetslösheten
              är. Men en aspekt som har diskuterats för lite tidigare och som
              jag blev glad över när jag läste interpellationen, är hur vi redan
              i stadsplaneringen kan bygga in vetskapen och kunskapen om vad
              trygghet är och hur olika villkoren är för kvinnor och män.
            </seg>
          </u>
          <u xml:id="i-6fdf9448fb0398f1-49" prev="i-6fdf9448fb0398f1-48" who="Q231413">
            <seg xml:id="i-5ARQYEYBZiAEK6uae45NcL">
              Jag vill citera en forskare i Lund. Hon heter Carina Listerborn
              och har beskrivit det här så bra: Många planerare är medelålders
              vita män som åker bil och bor i villa. De kan naturligtvis ha
              svårt att representera den stora gruppen kvinnor som åker kollektivt,
              bor i förort och är rädda. Det är därför det är så viktigt att
              synliggöra problemet. Om man eftersträvar ett demokratiskt samhälle
              måste alla ha rätt till det offentliga rummet.
            </seg>
          </u>
          <u xml:id="i-6fdf9448fb0398f1-50" prev="i-6fdf9448fb0398f1-48" who="Q231413">
            <seg xml:id="i-8PJam4a2PKVTXPUi1AaqiF">
              Det tror jag är en väldigt viktig utgångspunkt. Eftersom samhälls-
              och stadsplanering är allas ansvar har det på många sätt blivit
              ingens. Många har ansvar. Det är många olika delar i kommuner,
              fastighetsägare, staten och regionerna. Det jag vill försöka åstadkomma
              med skrivelsen är att se vilken roll staten kan ha i den lite
              annorlunda tid som vi har nu genom att vara en pådrivare, en påskyndare
              och kanske en offentliggörare av frågeställningar i planeringen.
            </seg>
          </u>
          <u xml:id="i-6fdf9448fb0398f1-51" prev="i-6fdf9448fb0398f1-48" who="Q231413">
            <seg xml:id="i-5hs3ykpCXKgQMRsJQDB1or">
              För att fortsätta med Carina Listerborn ger hon ett tydligt exempel
              när det gäller stadsplanerare som inte har med varandra att göra
              över områdesgränser. Hon säger så här: Var och en utgår från sin
              begreppsvärld, sina referenser. Tryggheten för en trafikplanerare
              innebär att minimera risken att bli påkörd. Alltså lägger man
              gångbanan bakom det höga bullerplanket på behörigt avstånd från
              bilisten. Tryggheten för en ensam tjej på kvällen kan vara att
              bli sedd av samma bilister.
            </seg>
          </u>
          <u xml:id="i-6fdf9448fb0398f1-52" prev="i-6fdf9448fb0398f1-48" who="Q231413">
            <seg xml:id="i-VmmyU2aQkpkGLpoUKZf1YM">
              Det är ett exempel. Om man har de aspekterna med sig kanske planeringen
              av våra städer, både när man bygger och när man bygger om, blir
              annorlunda. De aspekterna tror jag vore viktiga.
            </seg>
          </u>
          <u xml:id="i-6fdf9448fb0398f1-53" prev="i-6fdf9448fb0398f1-48" who="Q231413">
            <seg xml:id="i-2uGe4uEbpFa3nwCC2zfPU8">
              Jag noterar också till min glädje att det startar en forskningsgrupp
              som kallar sig Genus för miljö. Den har sitt första möte i Lund
              i april. Det är just forskare inom olika delar. De ska se på hur
              man med genuskunskap kan se på planering. Jag vill också lyfta
              fram något som jag blev väldigt intresserad av, nämligen en erfarenhet
              från Toronto. Där har man under lång tid bedrivit ett arbete som
              man kallar Safer cities committee. Det är ett trygghetsprojekt
              som handlar både om poliserna och om planeringen. Det har också
              arbetet med att stoppa våld mot kvinnor med i planeringen.
            </seg>
          </u>
          <u xml:id="i-6fdf9448fb0398f1-54" prev="i-6fdf9448fb0398f1-48" who="Q231413">
            <seg xml:id="i-3JhGTDqCiCFu4XSvg44yXq">
              Den typen av arbete har vi sett väldigt lite av i Sverige. Jag
              tror att det vore en välgärning både för debatten om det offentliga
              rummet och för hur vi planerar när vi bygger och bygger om våra
              städer och stadsdelar.
            </seg>
          </u>
          <u xml:id="i-6fdf9448fb0398f1-55" prev="i-6fdf9448fb0398f1-48" who="Q231413">
            <seg xml:id="i-X3dSp4iBnpjSck4dcEtE7Y">
              Jag hoppas att vi när vi diskuterar PBL-utredningen kan återkomma
              till en del som Camilla Sköld Jansson frågade om.
            </seg>
          </u>
          <u xml:id="i-6fdf9448fb0398f1-56" prev="i-6fdf9448fb0398f1-48" who="Q231413">
            <seg xml:id="i-Hr8xGt5RjzPbikpub5KqyH">
              Jag vill i alla fall säga att jag tror att det är både relevant
              och riktigt att göra konsekvensbeskrivningar på många av de områden
              som nämndes. Nu pågår ju beredningen av de över 500 remissvar
              som har inkommit på PBL-utredningen. Vi har anledning att återkomma
              till det.
            </seg>
          </u>
          <u xml:id="i-6fdf9448fb0398f1-57" prev="i-6fdf9448fb0398f1-48" who="Q231413">
            <seg xml:id="i-7F7GqXhYgoHw1jVRUoEo1C">
              Jag delar mycket av det som Ewa Thalén Finné sade. Vi är bara
              lite försiktiga med orden. Det kanske inte är områden med hyresrätt
              som uppvisar alla problem. Det kan vara områden med hög arbetslöshet
              och stort utanförskap som uppvisar de problem som bland annat
              Byggnads har visat. Det är viktigt att hålla i minnet.
            </seg>
          </u>
          <note type="speaker" xml:id="i-HaeJdXNTHQwzrdRKkR6PrM">
            Anf. 9 CAMILLA SKÖLD JANSSON (v):
          </note>
          <u xml:id="i-6fdf9448fb0398f1-58" next="i-6fdf9448fb0398f1-62" who="Q4979216">
            <seg xml:id="i-TNnNkKnnEUgA6xnwkQC7xo">
              Fru talman! Först vill jag säga några ord om poliser. Det är
              självklart ingen lösning. Vi kan naturligtvis ha poliser så att
              vi vågar ge oss ut och jogga i spåret. Vi kan ha poliser som följer
              oss hem från festen. Man kan ju fråga sig hur många poliser vi
              ska ha för att klara av det våld som sker inom hemmets väggar.
              Det är att flytta fokus från problemet och att angripa symtomen.
            </seg>
          </u>
          <u xml:id="i-6fdf9448fb0398f1-59" prev="i-6fdf9448fb0398f1-58" who="Q4979216">
            <seg xml:id="i-B6EwKocEGMPWii3Ak62D9e">
              Mäns våld mot kvinnor och att kvinnor känner sig otrygga i offentliga
              miljöer har ju att göra med mäns överordning och kvinnors underordning.
              Det är det som man måste angripa, lika väl som klassfrågorna.
              Det gör definitivt inte fler poliser.
            </seg>
          </u>
          <u xml:id="i-6fdf9448fb0398f1-60" prev="i-6fdf9448fb0398f1-58" who="Q4979216">
            <seg xml:id="i-V2QZ72Hq8bsth9C3e5fjpJ">
              Man kan däremot komma en bit på väg, menar jag, när det gäller
              det förebyggande och att se att det handlar om maktfrågor.
            </seg>
          </u>
          <u xml:id="i-6fdf9448fb0398f1-61" prev="i-6fdf9448fb0398f1-58" who="Q4979216">
            <seg xml:id="i-5mRC1rdLBtiYPWAftC9dSs">
              Nu pågår den stora beredningen av den utredning som har lagt
              fram sina förslag. Det finns alltså anledning att återkomma. Jag
              hoppas att regeringen väldigt noga ser till att just kvinnors
              erfarenheter, behov och rädsla får vara utgångspunkt och att det
              inte blir ett perspektiv bland alla andra. Det handlar nämligen
              ytterst om demokrati, och det handlar om grundläggande mänskliga
              rättigheter att även kvinnor ska känna sig trygga i det offentliga
              rummet.
            </seg>
          </u>
          <u xml:id="i-6fdf9448fb0398f1-62" prev="i-6fdf9448fb0398f1-58" who="Q4979216">
            <seg xml:id="i-LFw1T89t98SBkbkXjaVMD3">
              Till sist vill jag säga: Hälsa tjejerna från Umeå.
            </seg>
          </u>
          <note type="speaker" xml:id="i-Z97ufu4Ucbkw3EeE8WgzV">
            Anf. 10 NINA LUNDSTRÖM (fp):
          </note>
          <u xml:id="i-6fdf9448fb0398f1-63" next="i-6fdf9448fb0398f1-67" who="Q4356431">
            <seg xml:id="i-33A2gBfAMoCDwoSKXXxdJM">
              Fru talman! Till skillnad från Camilla Sköld Jansson tycker jag
              inte att man ska ställa närvarande poliser mot trygghetsskapande
              åtgärder i övrigt. Jag tycker att detta är viktigt. Och på sikt
              hoppas jag naturligtvis att samhällsutvecklingen går i den riktningen
              att möjligheterna för kvinnor att röra sig i samhället och att
              röra sig ute ska vara lika självklara som för andra. Men jag tycker
              inte att det finns ett motsatsförhållande.
            </seg>
          </u>
          <u xml:id="i-6fdf9448fb0398f1-64" prev="i-6fdf9448fb0398f1-63" who="Q4356431">
            <seg xml:id="i-FnV5ESWhfD8GQxKQgwoGsK">
              Jag kan bara uppmärksamma de kvinnor som ofta hör av sig och
              säger: Tänk i dag såg jag en polis. Vad det kändes tryggt.
            </seg>
          </u>
          <u xml:id="i-6fdf9448fb0398f1-65" prev="i-6fdf9448fb0398f1-63" who="Q4356431">
            <seg xml:id="i-PNybMhpifUStFDmD1fJh7f">
              Men det ska inte vara ett motsatsförhållande mellan detta och
              att man jobbar med trygghetsskapande åtgärder.
            </seg>
          </u>
          <u xml:id="i-6fdf9448fb0398f1-66" prev="i-6fdf9448fb0398f1-63" who="Q4356431">
            <seg xml:id="i-Sb2T41PgmLqmJz3r62Qp1Z">
              En ytterligare punkt som jag vill lyfta fram är planeringen av
              kollektivtrafiken. Vi vet att många kvinnor reser just med kollektivtrafik.
              Och jag kan fortfarande förfäras över att man inte tänker över
              hur man ställer busskurer och hur man drar gångvägar. Man tar
              inte hänsyn till just det som statsrådet var inne på, att man
              faktiskt vill bli sedd och vill ha kontakt med andra som rör sig
              ute även om det är bilister. Fortfarande ser vi trista ställen
              där många kvinnor och flickor ska passera, trista skogspartier
              som inte ens är upplysta. Jag tror att detta är en väldigt viktig
              faktor.
            </seg>
          </u>
          <u xml:id="i-6fdf9448fb0398f1-67" prev="i-6fdf9448fb0398f1-63" who="Q4356431">
            <seg xml:id="i-G3HpxijeaZ5mdJHGGLuPz2">
              Men, som sagt, jag delar inte Camilla Sköld Janssons uppfattning
              om att det skulle vara ett motsatsförhållande mellan att satsa
              på fler poliser och på trygghetsskapande åtgärder i övrigt.
            </seg>
          </u>
          <note type="speaker" xml:id="i-QECACFkJACskgKunv48CK5">
            Anf. 11 Samhällsbyggnadsminister MONA SAHLIN (s):
          </note>
          <u xml:id="i-6fdf9448fb0398f1-68" next="i-6fdf9448fb0398f1-71" who="Q231413">
            <seg xml:id="i-VZf1ofX1AZotz5JYdtdcCm">
              Fru talman! Jag välkomnar verkligen denna interpellation. Jag
              hoppas att vi kan ha fler diskussioner om detta. Detta är ju inte
              en frågeställning, utan det är väldigt många. Och det handlar
              inte minst om makt, rädsla och värderingar.
            </seg>
          </u>
          <u xml:id="i-6fdf9448fb0398f1-69" prev="i-6fdf9448fb0398f1-68" who="Q231413">
            <seg xml:id="i-6oqzFsGrHQ1BbcuTc7ezmS">
              Jag skulle vilja referera till erfarenheterna från Toronto igen
              som jag har blivit väldigt intresserad av. Man säger till exempel
              att man vill stärka kvinnors självförtroende så att de inte själva
              ser sig som potentiella offer samtidigt som männen medvetandegörs
              om sin roll. Det är en viktig utgångspunkt när man i Toronto diskuterar
              hur man ska få tryggare städer.
            </seg>
          </u>
          <u xml:id="i-6fdf9448fb0398f1-70" prev="i-6fdf9448fb0398f1-68" who="Q231413">
            <seg xml:id="i-WjCQUXxN1bYpPauZWtmyBu">
              Jag skulle vilja avsluta med att säga att när vi diskuterar vad
              man ska göra i framtiden så tror jag jag tror att jag då talar
              för alla oss som deltar i denna debatt att man också ska vända
              sig till kommunerna som har så många möjligheter redan i dag att
              agera. Jag skulle också verkligen vilja uppmana alla som har planeringsansvar
              i dag och som inte har tittat på till exempel kollektivtrafiken,
              var affärslokaler läggs och var busstationer ligger att göra det.
              Allt detta går att åtgärda om man har jämställdhetsaspekterna
              med sig. Det är alltså en uppmaning till alla som deltar i planeringsarbete
              att ta sitt ansvar både med tanke på män men i detta fall med
              tanke på kvinnors rädsla och planera så att alla, inte bara några,
              får plats.
            </seg>
          </u>
          <u xml:id="i-6fdf9448fb0398f1-71" prev="i-6fdf9448fb0398f1-68" who="Q231413">
            <seg xml:id="i-RCHwLj2MVZ1PP3vdGmathN">
              Jag ser också fram emot en mer fördjupad diskussion om PBL men
              också om skrivelsen som kan bli en liten input till alla partier
              att föra diskussioner om stadsplanering på ett lite annorlunda
              sätt.
            </seg>
          </u>
          <note xml:id="i-Tf1kFg83wHAekhRu8LqHmn">
            Överläggningen var härmed avslutad.
          </note>
          <note xml:id="i-6rJB7bV9Nf25TA3n863HXA">
            4 § Svar på interpellation 2005/06:275 om skärgården hem, arbetsplats
            och fritidsparadis
          </note>
          <note type="speaker" xml:id="i-4rjAvVyErCi8oZYCuU9GBD">
            Anf. 12 Statsrådet ULRICA MESSING (s):
          </note>
          <u xml:id="i-6fdf9448fb0398f1-72" next="i-6fdf9448fb0398f1-79" who="Q4967115">
            <seg xml:id="i-D4KoyfaFEWUqHWCsoHE2QY">
              Fru talman! Carl B Hamilton har frågat statsrådet Mona Sahlin
              vilka åtgärder statsrådet avser att vidta när det gäller användningen
              av den successivt friställda försvarsmarken i Stockholms skärgård,
              för att motverka erosion i skärgårdar på grund av ökad samt snabbare
              yrkes- och privattrafik i svenska skärgårdar samt för att beträffande
              hamnar och farleder undvika ökade påfrestningar på svenska skärgårdars
              mark, vatten, flora och fauna. Eftersom jag ansvarar för flera
              av de berörda frågorna är det jag som besvarar interpellationen.
            </seg>
          </u>
          <u xml:id="i-6fdf9448fb0398f1-73" prev="i-6fdf9448fb0398f1-72" who="Q4967115">
            <seg xml:id="i-KjCXXpQJuYs37hHFYC4zxG">
              Jag anser liksom Carl B Hamilton att det är viktigt att skapa
              förutsättningar för att människor ska kunna leva, arbeta och vistas
              i skärgården, utan att påfrestningarna på natur och miljö blir
              för stora. Det är enligt min uppfattning viktigt att värna statlig
              mark som har stor betydelse för det rörliga friluftslivet. Den
              statliga mark som Försvarsmakten avser att lämna i Stockholms
              skärgård har många gånger ett stort värde för allmänheten. Det
              vill jag fortsätta slå vakt om.
            </seg>
          </u>
          <u xml:id="i-6UUv5riursAciQzeAyw4TA" prev="i-6fdf9448fb0398f1-72" who="Q4967115">
            <seg xml:id="i-ZrSUFS3XxD1MqYoeRxQwx">
              Ändamålsfastighetskommittén föreslog år 2004 i sitt betänkande
              Hyressättning av vissa ändamålsfastigheter (SOU 2004:28) att försäljning
              av fast egendom (statlig mark) ska kunna underlåtas vid särskilda
              skäl med hänsyn till det rörliga friluftslivet. Marken ska då
              kunna behållas i statlig ägo.
            </seg>
          </u>
          <u xml:id="i-79tkCVyCLBbaKic8qELtWx" prev="i-6fdf9448fb0398f1-72" who="Q4967115">
            <seg xml:id="i-YaHvxT7MkECMW6NoTTvcd7">
              Regeringen uppdrog den 15 september 2005 åt Fortifikationsverket
              att i samråd med Naturvårdsverket och Statens fastighetsverk genomföra
              en inventering av vilka av de fastigheter och områden som Försvarsmakten
              avser att lämna efter 2004 års försvarspolitiska beslut och vad
              som kan betraktas som viktiga och skyddsvärda för det rörliga
              friluftslivet.
            </seg>
          </u>
          <u xml:id="i-6fdf9448fb0398f1-74" prev="i-6fdf9448fb0398f1-72" who="Q4967115">
            <seg xml:id="i-UPPP2GPL6QbJYDJftL7hoP">
              Den 27 februari i år föreslog Fortifikationsverket att 20 fastigheter
              och områden som Försvarsmakten lämnar bör behållas i statlig ägo.
              Bland förslagen finns till exempel Ängsholmen, delar av Fejan
              och Svenska Högarna i Stockholms skärgård. Regeringen kommer nu
              att bereda rapportens förslag för att slutligt kunna ta ställning
              i frågan under våren. Jag kan redan nu informera om att det är
              regeringens ambition att säkerställa att dessa värdefulla områden
              förblir i det gemensammas ägo.
            </seg>
          </u>
          <u xml:id="i-6fdf9448fb0398f1-75" prev="i-6fdf9448fb0398f1-72" who="Q4967115">
            <seg xml:id="i-9tGHzwhC46S8VzUc3vXMCK">
              När det gäller sjötrafiken så har länsstyrelserna befogenheten
              att meddela föreskrifter om fartbegränsningar, förbud eller begränsningar
              i rätten att utnyttja ett vattenområde. Till grund för bedömningarna
              ligger främst sjösäkerhetshänsyn men även miljöhänsyn och andra
              säkerhets- eller skyddsskäl.
            </seg>
          </u>
          <u xml:id="i-6fdf9448fb0398f1-76" prev="i-6fdf9448fb0398f1-72" who="Q4967115">
            <seg xml:id="i-GQpDh4AyDwHdgCrZ75pjiX">
              Regeringen har även aviserat att krav på förarbevis för vissa
              större och snabba båtar ska införas. Behörighetskrav ökar kunskaperna
              om och efterlevnaden av regler och lagar till sjöss. Ett fritidsbåtsregister,
              som regeringen också föreslagit, kommer också att underlätta sjöpolisens
              och Kustbevakningens möjligheter att övervaka sjötrafiken.
            </seg>
          </u>
          <u xml:id="i-HCkq2H9MRnPKMr6Yk6N6bf" prev="i-6fdf9448fb0398f1-72" who="Q4967115">
            <seg xml:id="i-PHigfiYDWgQSC7ZPrPoQBZ">
              Inrättande, utvidgning och avlysning av allmän farled och allmän
              hamn prövas av Sjöfartsverket. Beslut om att inrätta eller utvidga
              en allmän farled eller hamn innebär inte automatiskt någon rätt
              att vidta åtgärder som sprängning, muddring eller anläggande av
              kajer. För sådana åtgärder krävs tillstånd enligt miljöbalkens
              regler om vattenverksamhet.
            </seg>
          </u>
          <u xml:id="i-6fdf9448fb0398f1-77" prev="i-6fdf9448fb0398f1-72" who="Q4967115">
            <seg xml:id="i-DQJaMpkjKRtEQ1BJrMyaFM">
              Skärgårdens miljö påverkas också av sjöfartens miljöpåverkan
              utanför våra kuster. Oljespill och skräp från fartyg drabbar både
              havsmiljön, kuster och skärgårdar. Därför driver regeringen ett
              aktivt sjösäkerhets- och miljöarbete inom såväl regionala forum
              som Helsingforskommissionen och Nordsjökonferensen som EU och
              FN:s sjöfartsorganisation IMO.
            </seg>
          </u>
          <u xml:id="i-6fdf9448fb0398f1-78" prev="i-6fdf9448fb0398f1-72" who="Q4967115">
            <seg xml:id="i-2JBMLQ8ojyoN1BjFUSLzNy">
              En viktig åtgärd har varit att få igenom frågan att klassa Östersjön
              som ett särskilt känsligt havsområde (PSSA), något som IMO godkände
              förra året.
            </seg>
          </u>
          <u xml:id="i-6fdf9448fb0398f1-79" prev="i-6fdf9448fb0398f1-72" who="Q4967115">
            <seg xml:id="i-AmszvXwFYZtyaFNErRSsLu">
              Sverige står också värd för ett ministermöte i Göteborg den 45
              maj i år inom ramen för Nordsjökonferensen. Där kommer ministrarna
              bland annat att diskutera mottagningsanordningar i hamnar och
              åtgärder mot marin nedskräpning. Detta är också viktiga frågor,
              inte minst för den svenska skärgården.
            </seg>
          </u>
          <note type="speaker" xml:id="i-CXKEZCbZHAypfRdHNjgcDG">
            Anf. 13 CARL B HAMILTON (fp):
          </note>
          <u xml:id="i-6fdf9448fb0398f1-80" next="i-6fdf9448fb0398f1-86" who="Q5785982">
            <seg xml:id="i-YVPRbv7AY7w2dKa5evJTVR">
              Fru talman! Tack statsrådet för svaret. Jag ställde måhända lite
              för många frågor för att få ett djupt svar på var och en av dem.
              Jag tänkte därför fokusera på bara två av dessa frågor.
            </seg>
          </u>
          <u xml:id="i-6fdf9448fb0398f1-81" prev="i-6fdf9448fb0398f1-80" who="Q5785982">
            <seg xml:id="i-BcYsn8xfErXwFk4xKDBBKZ">
              Det första som jag vill ta upp är att statsrådet i sitt svar
              säger att detta ska förbli i det gemensammas ägo.
            </seg>
          </u>
          <u xml:id="i-6fdf9448fb0398f1-82" prev="i-6fdf9448fb0398f1-80" who="Q5785982">
            <seg xml:id="i-Mtznyh61jCkWNHpm3V8CBV">
              Det är lite diffust vad som menas med det. Är det staten som
              ska äga detta, eller vem är det som ska äga det? Vem är det som
              representerar det gemensamma? Då är frågan: Hur ska detta offentliga
              ägande utövas? Hur går det till? Vem ska styra, och vem ska bestämma
              hur dessa fastigheter som Försvarsmakten lämnar efter sig ska
              användas?
            </seg>
          </u>
          <u xml:id="i-6fdf9448fb0398f1-83" prev="i-6fdf9448fb0398f1-80" who="Q5785982">
            <seg xml:id="i-CstVSkV8VLU9BoeqMxBbHR">
              Det andra som jag vill ta upp, och som jag tog upp i min interpellation,
              handlar om att det som har använts av Försvarsmakten ska kunna
              användas av människor som bor där och som vill bo, arbeta, få
              sin försörjning och tjäna pengar där så att det kan bli fler reguljära
              jobb i till exempel Stockholms skärgård som ofta är en glesbygd
              även om den ligger nära storstaden.
            </seg>
          </u>
          <u xml:id="i-6fdf9448fb0398f1-84" prev="i-6fdf9448fb0398f1-80" who="Q5785982">
            <seg xml:id="i-LsnPCyS3C4EJBXCqJX3R4t">
              Men i interpellationssvaret är det en total fokusering på det
              rörliga friluftslivet. Det verkar vara det enda ändamål som dessa
              fastigheter är tänkta att kunna användas för i den föreställningsvärld
              som finns i interpellationssvaret.
            </seg>
          </u>
          <u xml:id="i-6fdf9448fb0398f1-85" prev="i-6fdf9448fb0398f1-80" who="Q5785982">
            <seg xml:id="i-KsQLVssDTWegicW94jMCGD">
              Därför vill jag ändå slå ett slag för att när man diskuterar
              och funderar över användning av denna mark, måste man först och
              främst fundera allmänt på att den ska kunna användas för företag
              och företagande, inte minst småföretag i skärgården, men också
              på hur man ska ta till vara den infrastruktur som militären lämnar
              efter sig i form av kajer, verkstäder och Muskötunneln men också
              på det teletekniska området. Det finns ju utrustning där som inte
              finns i andra delar av glesbygden.
            </seg>
          </u>
          <u xml:id="i-6fdf9448fb0398f1-86" prev="i-6fdf9448fb0398f1-80" who="Q5785982">
            <seg xml:id="i-9iFLwmQoMJWtDCsPA2ZDaS">
              Därför är min fråga till statsrådet hur man ska inte endast säkerställa
              att den här infrastrukturen inte bara förfaller och att det fokuseras
              på det rörliga friluftslivet som inte har särskilt mycket användning
              av de här kajerna, kranarna, verkstadslokalerna och så vidare
              utan också säkerställa att den infrastruktur som faktiskt finns
              också kommer att kunna användas för privat verksamhet av mer kommersiell
              karaktär och inte bara turism.
            </seg>
          </u>
          <note type="speaker" xml:id="i-4V3LG7LvDyWUPNKAWYz83W">
            Anf. 14 MARIETTA DE POURBAIX-LUNDIN (m):
          </note>
          <u xml:id="i-6fdf9448fb0398f1-87" next="i-6fdf9448fb0398f1-97" who="Q4973390">
            <seg xml:id="i-XPUr15PgF5AQQufqnYi5Zx">
              Fru talman! Det pratas ofta om en levande skärgård året runt.
              Jag skulle kanske hellre tala om en livskraftig skärgård året
              runt. De orden måste fyllas med ett innehåll, så vi skulle kunna
              diskutera mycket om skärgården om att man måste kunna bo där.
              Då skulle vi också kunna diskutera fastighetsskatten, och vi skulle
              kunna diskutera tryggheten och räddningshelikoptrarna. Vi skulle
              även kunna diskutera det som Carl B Hamilton avslutningsvis var
              inne på, nämligen företagandet och alla de reglerna liksom krånglet,
              byråkratin och lite andra saker. Men jag tänker inte ta upp de
              bitarna just nu, utan jag tänker ta upp tre saker som Carl B Hamilton
              berör i sin interpellation och som också Ulrica Messing berör
              i sitt svar.
            </seg>
          </u>
          <u xml:id="i-6fdf9448fb0398f1-88" prev="i-6fdf9448fb0398f1-87" who="Q4973390">
            <seg xml:id="i-NskgH1d7sLWbpcQoFxe8Da">
              Först gäller det stranderosionen, som är ganska påtaglig i Stockholms
              skärgård. Om allt går vägen kommer väl riksdagen på torsdag att
              göra ett tillkännagivande i frågan. Det handlar mer om att Naturvårdsverket
              ska prioritera frågan. Det lär bli en majoritet för det.
            </seg>
          </u>
          <u xml:id="i-6fdf9448fb0398f1-89" prev="i-6fdf9448fb0398f1-87" who="Q4973390">
            <seg xml:id="i-PM526Jznw3Yp3GsF49wrdq">
              Det är väldigt många myndigheter som är inblandade i stranderosionsfrågan:
              länsstyrelsen, Sjöfartsverket och Naturvårdsverket ja, det är
              väldigt många som är inblandade. På något sätt måste det här hållas
              ihop.
            </seg>
          </u>
          <u xml:id="i-6fdf9448fb0398f1-90" prev="i-6fdf9448fb0398f1-87" who="Q4973390">
            <seg xml:id="i-2VxWruPj4B9D98Uaz1joXA">
              Därför är min fråga till Ulrica Messing hur detta ska hållas
              ihop. Jag vet att det har varit en utredning och att den skulle
              vara färdig i början av året. Har man kommit fram till något för
              att ta ett större grepp om det här? Det är okej med riksdagens
              tillkännagivande om att man ska prioritera, men det behövs kanske
              någonting mer. Min första fråga gäller alltså stranderosionen.
            </seg>
          </u>
          <u xml:id="i-6fdf9448fb0398f1-91" prev="i-6fdf9448fb0398f1-87" who="Q4973390">
            <seg xml:id="i-2vEB6yoiCDedQuNjU6rKHs">
              Sedan gäller det Försvarsmaktens markområden som man nu lämnar.
              Många av de här markområdena togs just därför att försvaret behövde
              dem för att försvara Sverige mot en invasion från andra sidan
              havet. Man behövde också marken som övningsområden. Den mark man
              tog exproprierade man faktiskt från enskilda som en gång i tiden
              blev evakuerade från sin mark.
            </seg>
          </u>
          <u xml:id="i-6fdf9448fb0398f1-92" prev="i-6fdf9448fb0398f1-87" who="Q4973390">
            <seg xml:id="i-JNeC8h6FgedDLPhZ8XGgKo">
              Min fråga är: Kan Ulrica Messing och regeringen tänka sig att
              de som man en gång faktiskt tog marken från eller deras släktingar
              får möjlighet att köpa tillbaka marken? Det är väl inte mer än
              rätt.
            </seg>
          </u>
          <u xml:id="i-6fdf9448fb0398f1-93" prev="i-6fdf9448fb0398f1-87" who="Q4973390">
            <seg xml:id="i-2zMp4hAVt1BgMPBQT2dszm">
              Nu behöver inte Sverige denna mark för försvarsändamål. Den har
              varit i enskild ägo. Kan man därför inte titta på en lösning som
              är sådan att de här människorna får en chans att köpa tillbaka
              den mark som en gång exproprierades och som de kördes i väg från?
              Man skulle kunna bo där, och företag och allt möjligt skulle kunna
              startas på kanske inte all mark men på en del av marken.
            </seg>
          </u>
          <u xml:id="i-6fdf9448fb0398f1-94" prev="i-6fdf9448fb0398f1-87" who="Q4973390">
            <seg xml:id="i-BigbXK6xcxts3RcUZRQNe2">
              Ulrica Messing tar också upp detta med båtregister, förarbevis
              och alla möjliga andra saker. Osökt kommer man då in på frågan
              om båtskatt. Jag vet att Ulrica Messing har varit ute och sagt:
              Åh, nej, det här är inte första steget för att införa en båtskatt.
            </seg>
          </u>
          <u xml:id="i-6fdf9448fb0398f1-95" prev="i-6fdf9448fb0398f1-87" who="Q4973390">
            <seg xml:id="i-TG5EyqBsEYwWSzN1nptHfp">
              Jag har ändå följt en del av det ni socialdemokrater gör på era
              kongresser där det motioneras hej vilt om att införa en båtskatt.
              När man läser vad, som jag tror att det heter också hos er, partistyrelsen
              svarar ser man att de säger: En båtskatt kan inte tas ut utan
              att det finns ett fungerande och obligatoriskt register över de
              båtar som ska vara skattepliktiga.
            </seg>
          </u>
          <u xml:id="i-6fdf9448fb0398f1-96" prev="i-6fdf9448fb0398f1-87" who="Q4973390">
            <seg xml:id="i-GtgFxs66SsHxJrXf5HkRpu">
              Det är så man svarar på de här motionerna. Man avstyrker de inte,
              utan egentligen bejakar man detta med båtskatt. Därför skulle
              jag vilja veta hur trovärdigt svaret är när Ulrica Messing och
              andra socialdemokrater säger: Nej, det blir ingen båtskatt. Ni
              har ju ändå kongressbeslut om att båtskatt ska införas. Nu är
              ni beredda att ta första steget via ett båtregister. Därför tror
              jag att väldigt många som verkar ute i skärgården vill veta hur
              det ligger till med detta.
            </seg>
          </u>
          <u xml:id="i-6fdf9448fb0398f1-97" prev="i-6fdf9448fb0398f1-87" who="Q4973390">
            <seg xml:id="i-9i4KyFM8pKkKTGXYgMFwMU">
              Tre saker hade jag alltså frågor om.
            </seg>
          </u>
          <note type="speaker" xml:id="i-D1PTGQ1vMrqJJfBCb7fZ1B">
            Anf. 15 Statsrådet ULRICA MESSING (s):
          </note>
          <u xml:id="i-6fdf9448fb0398f1-98" next="i-6fdf9448fb0398f1-108" who="Q4967115">
            <seg xml:id="i-Wg8rTeuPgQffuvkWi2mRT7">
              Fru talman! Först vill jag säga att jag tycker att Carl B Hamilton
              har ställt en viktig och bra interpellation. Det är alldeles riktigt
              att det handlar om väldigt många olika frågor som hör hemma under
              flera departement. Men här speglas också just behovet av att hålla
              ihop en del av helhetsbilden och de politiska insatserna för att
              verkligen värna och understödja en positiv utveckling i skärgården.
            </seg>
          </u>
          <u xml:id="i-6fdf9448fb0398f1-99" prev="i-6fdf9448fb0398f1-98" who="Q4967115">
            <seg xml:id="i-LjZediSbWuwXp77FtdH1Qe">
              Vad kan när det gäller den statliga marken vara gemensam ägo?
              Ja, först skulle jag vilja säga att jag är mycket mån om att man
              verkligen tittar lokalt på vilka förutsättningar, möjligheter
              och behov som finns på olika platser där Försvarsmakten drar sig
              tillbaka. Det kan se lite olika ut, och gör det naturligtvis,
              även i olika delar av skärgården.
            </seg>
          </u>
          <u xml:id="i-6fdf9448fb0398f1-100" prev="i-6fdf9448fb0398f1-98" who="Q4967115">
            <seg xml:id="i-CoknX9MjLeQz1BJR2JwLNv">
              I dag finns det en möjlighet för kommuner som till exempel skulle
              vilja köpa upp en del av den statliga mark som försvaret lämnar
              därför att man exempelvis ser olika samhällsbyggnadsändamål, som
              det står i förordningen, framför sig som är angelägna utifrån
              ett gemensamt intresse, till exempel när man planerar för nya
              bostadsområden. Där finns det en rätt för kommunerna att gå in
              med önskemål till Försvarsmakten eller Fortifikationsverket och
              möjlighet att använda den rätten, så gemensam ägo behöver inte
              vara bara statlig ägo.
            </seg>
          </u>
          <u xml:id="i-6fdf9448fb0398f1-101" prev="i-6fdf9448fb0398f1-98" who="Q4967115">
            <seg xml:id="i-UpvPRpfkXX8tYPCrzY5R4i">
              Jag är mycket mån om att man kan titta på olika alternativ här.
              Carl B Hamilton pekar själv på att mycket av de anläggningar som
              finns inte bara är lokaler. Inte minst kopplade till en del av
              de stora investeringar som har gjorts i infrastrukturen är de
              naturligtvis oerhört intressanta för många små företag. I skärgården
              växer många företag, inte minst med koppling till turistsektorn
              och turistnäringen. Också det perspektivet måste finnas med i
              det arbete som nu väntar när man tittar på vad det är för marker
              som kan släppas till för andra gemensamma ändamål, till exempel
              för bostadsplanering.
            </seg>
          </u>
          <u xml:id="i-6fdf9448fb0398f1-102" prev="i-6fdf9448fb0398f1-98" who="Q4967115">
            <seg xml:id="i-72Q7HwwN79CLp9uD5YMV2D">
              Vilka områden och marker är det oerhört angeläget att vi behåller
              i statlig ägo just för att värna friluftslivet och allas tillgång
              till att besöka den unika svenska skärgården? Och vilka delar
              av de områdena kan kombineras med att även stötta och uppmuntra
              företagsamheten inom de olika områdena till exempel för att locka
              ännu fler turister?
            </seg>
          </u>
          <u xml:id="i-6fdf9448fb0398f1-103" prev="i-6fdf9448fb0398f1-98" who="Q4967115">
            <seg xml:id="i-8cRNmqmCkVa4yKRb9AQ6ki">
              De diskussioner som väntar framöver är alltså viktiga. Det är
              klart att det blir en del svåra avvägningsfrågor, men framför
              allt finns där stora möjligheter. Denna gemensamma ägo kan vara
              både statlig och kommunal eftersom här sker en bostadsplanering
              som vi också vill bejaka.
            </seg>
          </u>
          <u xml:id="i-6fdf9448fb0398f1-104" prev="i-6fdf9448fb0398f1-98" who="Q4967115">
            <seg xml:id="i-KA8oCLCkP6mgVRLzH9RgwH">
              Den infrastruktur som det nu investerats i är det alltså också
              viktigt att vårda. Där har både Fortifikationsverket och Vasallen
              ett uppdrag att titta på hur man kan hitta samordningsvinster
              och på hur man kan återanvända en del av de infrastrukturinvesteringarna,
              inte minst kopplade till turistsektorn och de mindre företag som
              finns.
            </seg>
          </u>
          <u xml:id="i-6fdf9448fb0398f1-105" prev="i-6fdf9448fb0398f1-98" who="Q4967115">
            <seg xml:id="i-RW7Wep2niLvSM9bDqfmcFu">
              Marietta de Pourbaix-Lundin pekade på det här med stranderosion
              och på de utredningar som har varit. Jag vet att det efter genomgången
              av de remissynpunkter som kommit in har ställts ytterligare frågor
              som skickats ut till myndigheterna frågor där man vill ha mer
              preciseringar.
            </seg>
          </u>
          <u xml:id="i-6fdf9448fb0398f1-106" prev="i-6fdf9448fb0398f1-98" who="Q4967115">
            <seg xml:id="i-7Ukav8qzk1je3eF2yoJ14q">
              En sak som många remissinstanser har pekat på är just behovet
              av samordning. Jag utgår från att man på Miljö- och samhällsbyggnadsdepartementet
              efter beredningen av de här remissyttrandena och när de kompletterande
              frågorna kommit in också tittar på vem man ska be att ha det samordnande
              ansvaret för att inte få problem med just helheten.
            </seg>
          </u>
          <u xml:id="i-6fdf9448fb0398f1-107" prev="i-6fdf9448fb0398f1-98" who="Q4967115">
            <seg xml:id="i-ChBCUtv6tzb4yoVzmVWQaR">
              Jag kan tyvärr inte svara på frågan om vilka möjligheter som
              finns för dem som tidigare har fått släppa ifrån sig mark att
              köpa tillbaka den. Jag skulle vilja be Marietta de Pourbaix-Lundin
              att ställa en skriftlig fråga om just det, så återkommer vi med
              ett bra svar.
            </seg>
          </u>
          <u xml:id="i-6fdf9448fb0398f1-108" prev="i-6fdf9448fb0398f1-98" who="Q4967115">
            <seg xml:id="i-CCGzKzBVaroNwquBTrkxkU">
              Slutligen: Nej, ett båtregister är inte ett första steg till
              att införliva en båtskatt. Ett båtregister är väl motiverat i
              sig självt. Skälet till att vi vill införa ett båtregister är
              att underlätta och stärka för alla båtägare när det gäller deras
              möjligheter att få hjälp den dagen det som ingen vill ska hända
              ändå händer, nämligen att man får sin båt stulen. Där vet vi att
              ett register kan bidra.
            </seg>
          </u>
          <note type="speaker" xml:id="i-FPvB3QDF4uzAwz7gsjyL1o">
            Anf. 16 CARL B HAMILTON (fp):
          </note>
          <u xml:id="i-6fdf9448fb0398f1-109" next="i-6fdf9448fb0398f1-113" who="Q5785982">
            <seg xml:id="i-JpWDpj2SJEVqciLCcwkpAC">
              Fru talman! Jag hade inte tänkt gå in i registerdiskussionen.
              Man kan mycket väl ha ett register; det håller jag med om. Ett
              register är bra. Men det är också en sak som man inte nödvändigtvis
              behöver ha i offentlig regi; jag lämnar dock den frågan.
            </seg>
          </u>
          <u xml:id="i-6fdf9448fb0398f1-110" prev="i-6fdf9448fb0398f1-109" who="Q5785982">
            <seg xml:id="i-C2jEkYKiGwGDkJTgVvP9Nb">
              Jag vill fokusera på användningen av försvarsmarken och på de
              infrastrukturinvesteringar som där har gjorts under årtionden
              och noterar med viss tillfredsställelse att ministern talar inte
              bara om det rörliga friluftslivet utan även om att människor ska
              kunna bo och försörja sig, få sin arbetsinkomst, där.
            </seg>
          </u>
          <u xml:id="i-6fdf9448fb0398f1-111" prev="i-6fdf9448fb0398f1-109" who="Q5785982">
            <seg xml:id="i-V1UBJ169StbVPWNUZk5Zcd">
              Då tror jag att det är viktigt att ministern försöker vara mera
              konkret i hur man faktiskt ska se till att infrastrukturen inte
              förfaller utan att den faktiskt vårdas. Det blir lite av herrelösa
              fastigheter under en period om man inte delar ut eller säljer
              dem eller vad man nu ska göra med dem, för över dem från försvarets
              vård till någon annans vård. Under den perioden kan det vara ganska
              kritiskt för en del av de här områdena med avseende på hur de
              sköts för att de sedan ska ha ett värde för företag och företagande.
              Det ska inte behövas stora investeringar för att kunna komma tillbaka
              till de här verkstadslokalerna, för att ta ett konkret exempel.
            </seg>
          </u>
          <u xml:id="i-6fdf9448fb0398f1-112" prev="i-6fdf9448fb0398f1-109" who="Q5785982">
            <seg xml:id="i-6MFQL75pRCbLNVBcP3V2QC">
              Det är klart att alla tänker på turismen, alla tänker på Stockholms
              skärgård. Men turismen är en ganska säsongmässig verksamhet. Skatteverket
              har definierat sommaren i Stockholms skärgård som 15 veckor. Efter
              det är det ganska många veckor kvar, och då ska man också kunna
              leva där, och det kan vara svårt att leva på att serva turister
              som inte finns.
            </seg>
          </u>
          <u xml:id="i-6fdf9448fb0398f1-113" prev="i-6fdf9448fb0398f1-109" who="Q5785982">
            <seg xml:id="i-Lhkj4MUZwfpk7MjgmfPfV">
              Jag vill än en gång betona att man inte bara fokuserar på det
              rörliga friluftslivet, inte bara fokuserar på dem som vill syssla
              med turismen utan också på att det finns människor som vill bo
              mera stadigvarande i Stockholms skärgård året runt och kunna försörja
              sig samtidigt.
            </seg>
          </u>
          <note type="speaker" xml:id="i-5JQd9dnRTbHYf9LWQwbEeU">
            Anf. 17 MARIETTA DE POURBAIX-LUNDIN (m):
          </note>
          <u xml:id="i-6fdf9448fb0398f1-114" next="i-6fdf9448fb0398f1-118" who="Q4973390">
            <seg xml:id="i-6QXUdhYCfVoWhCym3foB2y">
              Fru talman! Det var positivt att man inser att det behövs ett
              sammanhållet ansvar när det gäller stranderosionen. Min nästa
              fråga blir då: När kommer något förslag? Det är ganska illavarslande
              i Stockholms skärgård i den frågan.
            </seg>
          </u>
          <u xml:id="i-6fdf9448fb0398f1-115" prev="i-6fdf9448fb0398f1-114" who="Q4973390">
            <seg xml:id="i-3MQMbxHTT41QuoeZy4XjRv">
              Min andra fråga gällde den statliga marken, om det finns möjlighet
              för enskilda som man en gång tog marken ifrån att köpa tillbaka
              den, eller möjligtvis för deras släktingar och efterlevande. Då
              rekommenderar Ulrica Messing att jag ska ställa en skriftlig fråga
              för att få ett svar. Jag måste ändå få en indikation. Är regeringen
              och Ulrica Messing positiva till att enskilda kan göra det? Det
              brukar vara ganska svårt med enskilt ägande. Finns det över huvud
              taget en tanke i er tankevärld att man ska kunna göra detta? Det
              är min fråga. Visst ska jag ställa en fråga och få ett konkret
              svar, men jag skulle vilja ha en indikation på vart det lutar.
            </seg>
          </u>
          <u xml:id="i-6fdf9448fb0398f1-116" prev="i-6fdf9448fb0398f1-114" who="Q4973390">
            <seg xml:id="i-FMeJquk5r5Ktyzq3ZcHNHB">
              Precis som sades behöver ett båtregister inte vara ett offentligt
              register, men jag förstår att det som Socialdemokraterna är ute
              efter är ett offentligt register.
            </seg>
          </u>
          <u xml:id="i-6fdf9448fb0398f1-117" prev="i-6fdf9448fb0398f1-114" who="Q4973390">
            <seg xml:id="i-17cTqimBzpQXJbD2mTD17v">
              Fru talman! Låt mig tvivla på vad Ulrica Messing säger. Det är
              ungefär lika trovärdigt som när Annika Billström i Stockholm sade
              någon vecka före valet: Nej, vi ska inte införa någon trängselskatt.
              Det lovade hon väljarna. Man hade bara att vinna valet, och så
              vet vi vad som hände. Nu sitter vi med trängselskatterna i Stockholm.
              Det är inte så där jättetrovärdigt. Jag kan referera vidare från
              er kongress: Ett sådant båtregister kan också användas som underlag
              för båtskatt. Partikongressen i Sundsvall 1997 beslöt att nästa
              steg i frågan om båtskatt bör tas när ett register är etablerat.
              Nu håller ni på att etablera detta. Detta sade ni 2001. Det går
              inte att avfärda frågan.
            </seg>
          </u>
          <u xml:id="i-6fdf9448fb0398f1-118" prev="i-6fdf9448fb0398f1-114" who="Q4973390">
            <seg xml:id="i-Kw6Vff66YSYUJEUhiVYANE">
              Jag vill bara säga att ni inte är trovärdiga. Ni har lovat flera
              sådana här saker där ni har svikit. Ni har sagt att det här inför
              ni inte, men ändå gör ni det. Det enklaste sättet att undvika
              det är att se till att ni inte får makten efter valet utan att
              det blir någon annan som får bestämma. Då blir det inget båtregister
              och ingen båtskatt.
            </seg>
          </u>
          <note type="speaker" xml:id="i-RW1TBWkKp9G93MjcEscQqU">
            Anf. 18 Statsrådet ULRICA MESSING (s):
          </note>
          <u xml:id="i-6fdf9448fb0398f1-119" next="i-6fdf9448fb0398f1-125" who="Q4967115">
            <seg xml:id="i-A1RYcV2tJ1uaKezqY8sbxJ">
              Fru talman! Nu kommer jag att föreslå ett båtregister. Jag vill
              bara ha ett register. Kostnaden för det ska vara vad det helt
              enkelt kostar att administrera registret. I dag för Sjöfartsverket
              register över fartyg, alltså fartygsregistret, och Vägverket över
              våra fordon. Det är lätt att tänka sig att det är Sjöfartsverket
              som får uppgiften att administrera också detta men inte helt nödvändigtvis,
              som Carl B Hamilton var inne på. Det kan finnas andra som kan
              göra det.
            </seg>
          </u>
          <u xml:id="i-6fdf9448fb0398f1-120" prev="i-6fdf9448fb0398f1-119" who="Q4967115">
            <seg xml:id="i-81TPLdWp4fonwRYBNKRvWi">
              Maxkostnaden för att ha en båt i ett sådant register, om vi får
              majoritet för att verkligen utforma detta register efter valet,
              blir 100 kr. Det är oerhört viktigt att säga att det inte är någon
              skatt. Det är ett register som vi föreslår i en proposition där
              Socialdemokraterna inte går fram ensamma utan faktiskt tillsammans
              med andra. Det här är den politik som vi står för i dag och som
              vi kommer att stå för också efter valet.
            </seg>
          </u>
          <u xml:id="i-6fdf9448fb0398f1-121" prev="i-6fdf9448fb0398f1-119" who="Q4967115">
            <seg xml:id="i-41jm9pyHMHe1VyQ43fjRt5">
              Principiellt kan jag säga att regeringen ganska ofta medverkar
              till att låta privata personer byta mark eller använda sin mark
              för olika ändamål. En aktör som är oerhört viktig i det perspektivet
              är de statliga skogsbolagen. De hjälper privata skogsägare att
              byta mark så att man får större områden i närheten av där man
              bor. De statliga aktörerna spelar en oerhört stor roll för att
              underlätta för de enskilda personerna.
            </seg>
          </u>
          <u xml:id="i-6fdf9448fb0398f1-122" prev="i-6fdf9448fb0398f1-119" who="Q4967115">
            <seg xml:id="i-PbZc6hpA5zXs33jbdbDnDq">
              Principiellt är det självklart att staten ska hjälpa till och
              underlätta för enskilda. Sitter staten inte själv på lösningen
              är det ofta så att vi är positiva till att försöka hitta en kompromiss.
              Just den fråga som Marietta de Pourbaix-Lundin pekar på när det
              gäller vad Försvarsmakten en gång i tiden har gjort har jag inte
              mött tidigare. Jag arbetar inte heller med den, det är inte mitt
              ansvarsområde. Därför skulle jag vilja be Marietta de Pourbaix-Lundin
              att ställa den frågan igen till ansvarig minister.
            </seg>
          </u>
          <u xml:id="i-6fdf9448fb0398f1-123" prev="i-6fdf9448fb0398f1-119" who="Q4967115">
            <seg xml:id="i-WyWiiAt2paZtxugqk6c7Wr">
              Precis som Carl B Hamilton säger var jag noga med att i mitt
              förra inlägg peka på att det handlar om många aspekter och många
              saker i skärgården, inte alls bara det rörliga friluftslivet eller
              turismen. Jag tycker att det är oerhört viktigt. Men det är också
              väldigt viktigt att vi får åretruntboende, att det blir en levande
              skärgård och att man kan bo där och försörja sig på riktigt. Då
              spelar naturligtvis möjligheterna att driva företag en roll, och
              infrastrukturen spelar en annan oerhört viktig roll. Just den
              aspekten kommer vi att ha med oss i de fortsatta diskussionerna
              kring hur vi på bästa sätt kan förvalta de investeringar som vi
              faktiskt gemensamt har gjort via försvaret i skärgårdarna. Det
              kan vara allt ifrån fastigheter till kajer.
            </seg>
          </u>
          <u xml:id="i-6fdf9448fb0398f1-124" prev="i-6fdf9448fb0398f1-119" who="Q4967115">
            <seg xml:id="i-Ds5NHxnPExVgBJPJyNSKaN">
              Det blir alltid ett glapp när försvaret drar sig tillbaka från
              en plats, men vår principiella inställning där är att det glappet
              ska vara så litet som möjligt. Värdet på fastigheterna har en
              tendens att sjunka ganska snabbt om de står tomma. Ingen av oss
              tjänar på det, varken staten eller den som så småningom ska tar
              över lokalerna.
            </seg>
          </u>
          <u xml:id="i-6fdf9448fb0398f1-125" prev="i-6fdf9448fb0398f1-119" who="Q4967115">
            <seg xml:id="i-FBg3ggwdxn9M3GwgG4QsSG">
              Vår ambition kommer att vara att hantera detta skyndsamt och
              verkligen försöka fånga alla de möjligheter och ta det ansvar
              som staten har som aktör, bland annat i skärgården. Jag är ganska
              optimistisk över att vi kan leva upp till alla de ambitionerna.
            </seg>
          </u>
          <note xml:id="i-Q2gruQhMj3Ryzj4xwPzigc">
            Överläggningen var härmed avslutad.
          </note>
          <note xml:id="i-QtCXsGfws4nyc94oEGPtma">
            5 § Svar på interpellation 2005/06:276 om konkurrens och service
            på postområdet
          </note>
          <note type="speaker" xml:id="i-DuPdc1i9iiPpURMKSbxvMY">
            Anf. 19 Statsrådet ULRICA MESSING (s):
          </note>
          <u xml:id="i-6fdf9448fb0398f1-126" next="i-6fdf9448fb0398f1-132" who="Q4967115">
            <seg xml:id="i-LSyDXQLm38e2dpXBr32AiL">
              Fru talman! Tuve Skånberg har frågat mig vilka åtgärder jag avser
              att vidta när det gäller ett antal frågor på postområdet.
            </seg>
          </u>
          <u xml:id="i-6fdf9448fb0398f1-127" prev="i-6fdf9448fb0398f1-126" who="Q4967115">
            <seg xml:id="i-SwynqjgbMEa4fLpaKKkN7o">
              Som svar på Tuve Skånbergs första fråga om de minskande brevvolymerna
              ska jag säga att det rör sig om långsamt sjunkande volymer. Minskningen
              ligger årligen på i genomsnitt 1,5 %. Jag ser i dagsläget inte
              någon anledning att vidta några åtgärder då det rör sig om en
              så marginell minskning. De förändringar som vi främst ser är att
              brevvolymerna ändrar karaktär och att en allt större del består
              av företagspost. För så kallad A-post är minskningen ca 3 %.
            </seg>
          </u>
          <u xml:id="i-6fdf9448fb0398f1-128" prev="i-6fdf9448fb0398f1-126" who="Q4967115">
            <seg xml:id="i-7cDsW7gV34b6T1nSe2nRwb">
              Svaret på frågan om den postala infrastrukturen är att regeringen
              redan har vidtagit åtgärder på det området. Genom de ändringar
              som infördes i postlagen 1999 har vi säkrat en konkurrensneutral
              tillgång till den postala infrastrukturen. Överenskommelser träffas
              regelbundet mellan postoperatörerna. Om de inte skulle komma överens
              har PTS till uppgift att medla. Både PTS och Fria Postoperatörers
              Förbund anser att samarbetet kring den postala infrastrukturen
              fungerar bra.
            </seg>
          </u>
          <u xml:id="i-6fdf9448fb0398f1-129" prev="i-6fdf9448fb0398f1-126" who="Q4967115">
            <seg xml:id="i-3Ea7azbdLfuCbUVqq5wMqx">
              Jag tycker precis som Tuve Skånberg, att det finns anledning
              att se över riktlinjerna för postutdelningen och då särskilt frågan
              om avstånden till postlådor på landsbygden. För att skapa klarhet
              kring frågan har regeringen givit PTS i uppdrag att bland annat
              kartlägga avstånden till postlådorna. Dessutom har PTS enligt
              regleringsbrevet för 2006 i uppdrag att redovisa hur de allmänna
              råden för postutdelning tillämpas.
            </seg>
          </u>
          <u xml:id="i-6fdf9448fb0398f1-130" prev="i-6fdf9448fb0398f1-126" who="Q4967115">
            <seg xml:id="i-MNugJa6P3iYQyTtsZWFwDD">
              Statens krav på en samhällsomfattande posttjänst hindrar inte
              att Posten kan erbjuda tilläggstjänster som man på affärsmässiga
              grunder tar betalt för. Den så kallade hämta-lämna-servicen är
              en sådan tjänst, och den innebär en möjlighet till bättre service
              än vad vi annars skulle ha rätt till enligt gällande regler.
            </seg>
          </u>
          <u xml:id="i-6fdf9448fb0398f1-131" prev="i-6fdf9448fb0398f1-126" who="Q4967115">
            <seg xml:id="i-W8oMz2wuthNk39ZLFnvZGs">
              När det gäller allmänhetens förtroende för Posten har vi tyvärr
              under de senaste åren kunnat se en minskning. Det beror huvudsakligen
              på de stora omstruktureringar som Posten har genomfört. I stället
              för postkontoren har ett partnernät etablerats med olika ombud
              för Posten. Även om antalet serviceställen där man hanterar brev
              och paket är många fler än tidigare, har förändringarna många
              gånger inneburit att det har varit svårt att orientera sig i tjänsteutbudet.
            </seg>
          </u>
          <u xml:id="i-6fdf9448fb0398f1-132" prev="i-6fdf9448fb0398f1-126" who="Q4967115">
            <seg xml:id="i-6dW7CyWabmgbXBXsuF3FST">
              Slutligen vill jag ta upp frågan om pristaket, som också nämns
              i interpellationen och som gäller för inrikes befordran av enstaka
              försändelser som väger högst 500 gram. Regeringens inställning
              är att vi ska ha kvar nuvarande pristak. Vi har ingen fungerande
              konkurrens på marknaden för den här typen av brev. För flera kundkategorier
              är därför Posten fortfarande det enda alternativet. Det är viktigt
              att behålla pristaket som skydd mot alltför kraftiga portohöjningar
              så länge det råder brist på konkurrens på den delen av marknaden.
            </seg>
          </u>
          <note type="speaker" xml:id="i-QLnwjCAon4XiFk6TYj62ou">
            Anf. 20 TUVE SKÅNBERG (kd):
          </note>
          <u xml:id="i-6fdf9448fb0398f1-133" next="i-6fdf9448fb0398f1-140" who="Q4354054">
            <seg xml:id="i-XpywkjZHyUztHahkvc6ua2">
              Fru talman! Jag vill tacka statsrådet för svaret. Det är naturligtvis
              musik i en interpellants öron att få höra: Jag tycker precis som
              Tuve Skånberg.
            </seg>
          </u>
          <u xml:id="i-6fdf9448fb0398f1-134" prev="i-6fdf9448fb0398f1-133" who="Q4354054">
            <seg xml:id="i-LSfp1GATNNcfhf5xSqe5eH">
              Jag ska göra mitt bästa för att, när det här färdigt, kunna säga:
              Jag tycker precis som Ulrica Messing.
            </seg>
          </u>
          <u xml:id="i-6fdf9448fb0398f1-135" prev="i-6fdf9448fb0398f1-133" who="Q4354054">
            <seg xml:id="i-LZRFes7GZ8sWyFhQF4eqYd">
              Vi ska se om det ändå finns några motstående åsikter under ytan.
            </seg>
          </u>
          <u xml:id="i-6fdf9448fb0398f1-136" prev="i-6fdf9448fb0398f1-133" who="Q4354054">
            <seg xml:id="i-8nWPUW1NF5KTEoNJDrCmgR">
              Till att börja med måste jag säga att jag är glad att statsrådet
              säger att det är en marginell minskning och att det inte handlar
              om några speciellt iögonenfallande sjunkande brevvolymer. Det
              gör att vi har en gemensam verklighetsbild, och det är viktigt
              när man sedan gör en utvärdering och funderar över glesbygdsproblematiken.
              Om det är en marginell minskning och om vi är överens om att Posten
              gick med vinst, ja, till och med 1,1 miljarder i vinst förra året,
              skapar det en annan bakgrund för det här samtalet än om det faktiskt
              hade varit en stor minskning, vilket det då inte är.
            </seg>
          </u>
          <u xml:id="i-6fdf9448fb0398f1-137" prev="i-6fdf9448fb0398f1-133" who="Q4354054">
            <seg xml:id="i-43dWbe1r1McgLbVp4SauEn">
              Om det finns en samsyn där skulle jag vilja pejla lite grann
              hur statsrådet ser på den här utvärderingen när det gäller avstånden
              till postlådor på landsbygden. Det får inte vara så att glesbygdsservicen
              försämras när Posten går med stor vinst och det är en mycket marginell
              minskning av brevvolymerna.
            </seg>
          </u>
          <u xml:id="i-6fdf9448fb0398f1-138" prev="i-6fdf9448fb0398f1-133" who="Q4354054">
            <seg xml:id="i-VMiNeQDoRwgUQaB83Fr7eq">
              Det finns faktiskt ett orostecken på att statsrådet kanske ändå
              inte riktigt har den här samsynen. Jag tänker på en artikel i
              Upsala Nya Tidning den 16 mars där statsrådet Messing tillsammans
              med Börje Vestlund skriver om de borgerliga partierna: Inte heller
              har man i sina budgetalternativ avsatt några ytterligare medel
              till postservice på landsbygden.
            </seg>
          </u>
          <u xml:id="i-6fdf9448fb0398f1-139" prev="i-6fdf9448fb0398f1-133" who="Q4354054">
            <seg xml:id="i-8WW1hu6vUQF8tecqkjQEiJ">
              Det är förvisso sant, men det har ju inte heller Socialdemokraterna
              eller regeringen gjort. Det är ingen som avsätter detta, utan
              det sker ju inom den budget som Posten redan hanterar.
            </seg>
          </u>
          <u xml:id="i-6fdf9448fb0398f1-140" prev="i-6fdf9448fb0398f1-133" who="Q4354054">
            <seg xml:id="i-Xk5qY88f1cHA2Xi3Cy6WiP">
              Jag vill ge statsrådet möjlighet att precisera att den här översynen
              av reglerna inte kommer att vara en fråga om att skära ned på
              glesbygdsservicen för dess egen skull.
            </seg>
          </u>
          <note type="speaker" xml:id="i-8wtpzc7dVBqEwrAoYLWvQU">
            Anf. 21 BÖRJE VESTLUND (s):
          </note>
          <u xml:id="i-6fdf9448fb0398f1-141" next="i-6fdf9448fb0398f1-145" who="Q512590">
            <seg xml:id="i-Rj6p6oTndPk4M2xz63YQs3">
              Fru talman! Den postala servicen i glesbygden är naturligtvis
              en fråga som inte är helt lätt att lösa. I de allra flesta fall
              är det lantbrevbäreriet som bär upp denna fråga. Det har framför
              allt handlat om att man har löst detta via lantbrevbäreriet. Men
              i några fall har man också fått använda hämtalämna-service. Jag
              tycker att det är lite intressant att man tar upp den i de här
              sammanhangen. Där har också riksdagens trafikutskott gemensamt
              uttalat sig och sagt att det inte överensstämmer med vår syn på
              en god postservice över hela landet.
            </seg>
          </u>
          <u xml:id="i-6fdf9448fb0398f1-142" prev="i-6fdf9448fb0398f1-141" who="Q512590">
            <seg xml:id="i-4Zh96KULVjkkdB1jPMYu2w">
              Det intressanta i den här debatten är att framför allt borgerliga
              ledamöter talar om att man har en mycket bättre politik. Men redovisa
              den då, Tuve Skånberg! Jag har nämligen inte sett det i konkreta
              förslag. Man säger att alla ska ha rätt till en god postservice.
              Jag är beredd att ta Tuve Skånberg, Ulrica Messing och Björn Hamilton
              i handen och säga: Men hallå, det är precis detta som vi är rörande
              överens om!
            </seg>
          </u>
          <u xml:id="i-6fdf9448fb0398f1-143" prev="i-6fdf9448fb0398f1-141" who="Q512590">
            <seg xml:id="i-DA1S6QLjojMcF1EaqcMLzT">
              Det har visat sig att detta inte har fungerat på några håll.
              I detta sammanhang har Ulrica Messing tillsatt en utredning där
              PTS ska se över hur det här fungerar. Det här är regler som har
              gällt ända sedan 60-talet. Då bodde man kanske lite tätare. När
              man bor så glest som man gör i dag finns det kanske anledning
              att hitta något annat.
            </seg>
          </u>
          <u xml:id="i-6fdf9448fb0398f1-144" prev="i-6fdf9448fb0398f1-141" who="Q512590">
            <seg xml:id="i-LpbVHvqxvN6RUSKmTMgF5u">
              Sedan kan jag i vissa sammanhang, så där mellan skål och vägg,
              tycka att Posten och de detta berör inte har kunnat diskutera
              med varandra. Jag kan se sådana tendenser också där jag kan tycka
              att Posten kanske skulle kunna ha haft en lite mer ödmjuk attityd.
              Visst kan jag se sådana exempel. Men i huvudsak handlar det om
              att vi ska ha ett regelverk, och regelverket, Tuve Skånberg, är
              vi ju faktiskt rörande överens om.
            </seg>
          </u>
          <u xml:id="i-6fdf9448fb0398f1-145" prev="i-6fdf9448fb0398f1-141" who="Q512590">
            <seg xml:id="i-Uuu2nNg48VREUcDmdBaHkS">
              Nu har vi tillämpningsregler som uppenbarligen har sina brister.
              Man har tillsatt någon som ska se över detta. Låt oss avvakta
              det. Det här är ingen statlig offentlig utredning som ska ta flera
              år, utan detta är faktiskt någonting som ska göras relativt snabbt.
              Jag ser med tillförsikt fram emot att vi ska kunna säga att vi
              har en postlag som vi är stolta över. Jag tycker inte att problemen
              är så stora som man vill måla upp i det här sammanhanget. Jag
              tycker snarare att det är så att Kristdemokraterna och andra borgerliga
              partier observerar en sak, och nu vill man suga ytterligare några
              gånger på den här karamellen, men den är snart slut. Ni har snart
              sugit färdigt på karamellen. Det finns inte mycket mer att suga
              ut i det här ärendet.
            </seg>
          </u>
          <note type="speaker" xml:id="i-CoGD6g9JtbetdMNX9cvBBB">
            Anf. 22 Statsrådet ULRICA MESSING (s):
          </note>
          <u xml:id="i-6fdf9448fb0398f1-146" next="i-6fdf9448fb0398f1-150" who="Q4967115">
            <seg xml:id="i-Shp6jE4eJw2SifG5hQ96K6">
              Fru talman! Först kan jag konstatera att det är spännande och
              svårt att sia om framtiden. När man tittar på brevvolymerna är
              det roligt att se att vi var många som kanske spådde fel utveckling
              där. Vi var lite pessimistiska där. I stället ser vi att den nya
              teknikutveckling som till exempel Internet innebär också genererar
              större volymer av brev och paket. Man använder den nya tekniken
              för att hämta hem varor och tjänster på ett helt annat sätt. Då
              ska ju någon också bära ut dem. Det är roligt att se detta. Det
              är bra. Det påminner oss om att också teknikutveckling ibland
              leder till nya möjligheter och nya lösningar.
            </seg>
          </u>
          <u xml:id="i-6fdf9448fb0398f1-147" prev="i-6fdf9448fb0398f1-146" who="Q4967115">
            <seg xml:id="i-MBZhyurFJ1zsxAenK6TzvB">
              Jag tycker att det uppdrag vi nu har gett till PTS är oerhört
              viktigt. Det känns modernt. Börje Vestlund var i sitt inlägg inne
              på att man drog upp huvudlinjerna för den förordning som vi lutar
              oss mot på 60-talet. Det är klart att det har hänt väldigt mycket
              inte bara med modern teknik utan också med befolkningsutvecklingen.
              Vi bor, lever och agerar på ett annat sätt i dag än vad vi gjorde
              då. Det finns all anledning för oss att ställa frågan: Vad är
              egentligen ett rimligt avstånd? Vi har inte tagit ställning till
              det. Jag vill kunna göra det och säga att vi gemensamt har bestämt
              oss för att ungefär så här långt kan vi ha till brevlådan. Då
              är vi också gemensamt beredda att betala för det.
            </seg>
          </u>
          <u xml:id="i-6fdf9448fb0398f1-148" prev="i-6fdf9448fb0398f1-146" who="Q4967115">
            <seg xml:id="i-FtqgHWuEZeKqpTDRebvxTY">
              Sedan inser alla att det inte blir samma service om man bor på
              landsbygden som om man bor i storstaden, men man får andra fördelar
              av att bo på landsbygden. Men det gäller att hitta just den här
              avvägningen mellan hur mycket det får kosta och vad som är rimligt.
            </seg>
          </u>
          <u xml:id="i-6fdf9448fb0398f1-149" prev="i-6fdf9448fb0398f1-146" who="Q4967115">
            <seg xml:id="i-QUra6Ee2n3SNK8A791fR1z">
              Jag tror dessutom att vi ibland har krånglat till det när vi
              dessutom ska prata om huvudväg och sidoväg. Det är min egen uppfattning,
              och där får PTS tala om om jag har rätt eller fel. Ibland är ju
              också huvudvägen en smal grusväg. Det kan vara svårt för vem som
              helst att förstå att det är en huvudväg. Jag tror att vi mer generellt
              ska prata om avstånden till postlådan eller till närmaste servicekontor
              oavsett sidoväg eller huvudväg för att reda ut en del saker.
            </seg>
          </u>
          <u xml:id="i-6fdf9448fb0398f1-150" prev="i-6fdf9448fb0398f1-146" who="Q4967115">
            <seg xml:id="i-RrzrLiYdsmwxzURzSCWr91">
              Jag utgår ifrån att PTS kan ge oss bra underlag och bra och konkreta
              förslag som jag hoppas att vi också sedan kan få ett brett stöd
              för i riksdagen och som vi gemensamt är beredda att försvara när
              det gäller hur mycket vi ska betala för den regionala utvecklingspolitiken
              när det handlar om avståndet till postlådorna.
            </seg>
          </u>
          <note type="speaker" xml:id="i-9gbx5py6KwrJr8uoD5z2Nb">
            Anf. 23 TUVE SKÅNBERG (kd):
          </note>
          <u xml:id="i-6fdf9448fb0398f1-151" next="i-6fdf9448fb0398f1-154" who="Q4354054">
            <seg xml:id="i-B2WBMgiMxN1A42SVPTw8yX">
              Fru talman! Jag får återigen tacka för svaret. Det är alldeles
              utomordentligt. Det var nämligen så att innan du kom instormande
              här, Börje Vestlund, var vi på god väg att komma överens. Jag
              hade nog tänkt att vi skulle kunna fortsätta med det om inte vapendragaren
              till statsrådet här lägger fingrarna emellan.
            </seg>
          </u>
          <u xml:id="i-6fdf9448fb0398f1-152" prev="i-6fdf9448fb0398f1-151" who="Q4354054">
            <seg xml:id="i-b6u9PSKrh4Stetyv6SLvA">
              Det handlar alltså om att göra det möjligt för små företag, för
              äldre människor, för handikappade och över huvud taget för den
              som inte tycker att det är lätt att ta sig tre kilometer till
              affären att också kunna bo hemma och driva sitt lilla företag,
              få posten och så vidare. Jag tror, efter det jag har hört statsrådet
              säga, att det inte ska vara omöjligt att komma överens. Jag välkomnar
              också att statsrådet så tydligt säger det.
            </seg>
          </u>
          <u xml:id="i-6fdf9448fb0398f1-153" prev="i-6fdf9448fb0398f1-151" who="Q4354054">
            <seg xml:id="i-31g6K7qfAWEq1VDM1fpxVJ">
              Det jag var lite orolig för var alltså en artikel som bar bådas
              namn i UNT den 16 mars, men jag utgår från att det säkert är någon
              politisk sekreterare som har snickrat ihop den, och jag behöver
              då inte ha den som en karamell som jag suger två varv extra på.
              Vi kan i stället komma fram till en gemensam hållning som håller,
              också i händelse av en ny regering eller omständigheter som vi
              i dag inte kan överblicka. De som bor i glesbygd kan känna sig
              trygga. Vi kommer inte att behöva ha tre fyra kilometer till brevlådan
              och till posten utan ett rimligt avstånd.
            </seg>
          </u>
          <u xml:id="i-6fdf9448fb0398f1-154" prev="i-6fdf9448fb0398f1-151" who="Q4354054">
            <seg xml:id="i-QSegECTARE6RLAURxDZPSC">
              Med det välkomnar jag det besked som jag uppfattade att statsrådet
              gav.
            </seg>
          </u>
          <note type="speaker" xml:id="i-9nLvpZPAkttti8UKen4s3P">
            Anf. 24 BÖRJE VESTLUND (s):
          </note>
          <u xml:id="i-6fdf9448fb0398f1-155" next="i-6fdf9448fb0398f1-158" who="Q512590">
            <seg xml:id="i-Y1rXLRSHH3V6LJT34cpJX6">
              Fru talman! Jag blev alldeles för frestad när Tuve Skånberg apostroferade
              mig i debatten. Det var därför jag anmälde mig till debatten.
              Men det är sant: Vi är väldigt eniga i sakfrågan.
            </seg>
          </u>
          <u xml:id="i-6fdf9448fb0398f1-156" prev="i-6fdf9448fb0398f1-155" who="Q512590">
            <seg xml:id="i-BD4RRTEHbF6R1X35ymV9hv">
              Sedan är det också väldigt bra att vi från tid till annan kan
              se på regelverk som vi trodde var stabila och fungerade. I varje
              fall jag har över huvud taget inte funderat på att det här skulle
              ha varit ett jättestort problem. Från tid till annan har vi kunnat
              se någon artikel någonstans om någon enstaka människas brevlåda,
              men då har det handlat om någon som verkligen har bott avsides.
              Det här handlar ju om en hel by, och det är ju det som har upprört
              och gjort att det här har blivit en mycket större fråga än normalt.
            </seg>
          </u>
          <u xml:id="i-6fdf9448fb0398f1-157" prev="i-6fdf9448fb0398f1-155" who="Q512590">
            <seg xml:id="i-6hyDgRyXTnjv1Ggr6g3Ud1">
              Jag tror att vi i grunden är väldigt eniga om de här frågorna.
              Jag delar också Tuve Skånbergs uppfattning: Det vore väl sjutton
              om vi skulle ha ett land där det avgörande för vilken postservice
              man får är vilken regering som just då sitter vid makten. Det
              är väl sådant som faktiskt ska fungera i ett samhälle, oaktat
              vem som sitter vid makten. När det gäller att kunna få brev och
              paket till vilken adress som helst ska vi vara väldigt tydliga
              med att vi måste vara överens.
            </seg>
          </u>
          <u xml:id="i-6fdf9448fb0398f1-158" prev="i-6fdf9448fb0398f1-155" who="Q512590">
            <seg xml:id="i-U7Q3PNEpfUQkskL5YZpKox">
              Jag vill också säga en annan sak i det här sammanhanget. Vi kommer
              ju naturligtvis att få stora diskussioner om Posten. Nästa diskussion
              kommer att handla om de fastighetsnära postboxarna, som jag vet
              att fastighetsägarna just nu har en stor diskussion om hur man
              ska göra med. Det kommer säkert att bli en debatt om detta. Där
              handlar det egentligen om frågan om man ska få posten i brevinkastet
              eller nere i trappuppgången. Då får vi se hur långt man är beredd
              att gå i det sammanhanget. Det ska bli mycket intressant att följa
              den debatten.
            </seg>
          </u>
          <note type="speaker" xml:id="i-2RqMCBDXv7HhfKN1yd69ah">
            Anf. 25 Statsrådet ULRICA MESSING (s):
          </note>
          <u xml:id="i-6fdf9448fb0398f1-159" next="i-6fdf9448fb0398f1-162" who="Q4967115">
            <seg xml:id="i-VGKaLTfE3eg8VocKTwgWa5">
              Fru talman! Låt oss komma tillbaka efter oktober i höst, då PTS
              har gett oss ett underlag om hur läget ser ut i dag och också
              sina förslag till riktlinjer och lösningar.
            </seg>
          </u>
          <u xml:id="i-6fdf9448fb0398f1-160" prev="i-6fdf9448fb0398f1-159" who="Q4967115">
            <seg xml:id="i-3tKKUYuFoQMssW2rqadnpa">
              Börje Vestlund var i sitt förra inlägg inne på en sak som naturligtvis
              är en viktig fråga att diskutera när man tittar på Posten och
              den service som Posten står för som helhet, inte bara när det
              gäller avståndet till våra brevlådor utan också när man tittar
              på andra delar av verksamheten, till exempel kassaservicekontor.
              Jag tror att det är oerhört viktigt att vi är positivt inställda
              till ny teknik och att vi också tror att vi kan hitta nya lösningar
              via den.
            </seg>
          </u>
          <u xml:id="i-6fdf9448fb0398f1-161" prev="i-6fdf9448fb0398f1-159" who="Q4967115">
            <seg xml:id="i-SxtHRu2STi4xji8ENF9dwt">
              Jag tror att de frågor och debatter som var och en av oss som
              folkvalda kommer att möta kring den service som man förväntar
              sig av Posten naturligtvis bottnar i att det här är viktig offentlig
              service för enskilda personer och för många företag.
            </seg>
          </u>
          <u xml:id="i-6fdf9448fb0398f1-162" prev="i-6fdf9448fb0398f1-159" who="Q4967115">
            <seg xml:id="i-LTFw8gErmwnQHWidxCaPWC">
              Jag besökte själv ett servicehus söder om Stockholm för någon
              vecka sedan, där det fanns en oro för att man stänger det närmaste
              kassaservicekontoret. Det är klart att i ett av världens modernaste
              länder, där vi vet att åldersstrukturen är sådan att vi lever
              allt längre, där Posten också står för viktig service och där
              kassaservicen också är en viktig del, skulle vi också kunna använda
              ny teknik för att hitta mobila tjänster för den här typen av åtgärder.
              Allt det vi förväntar oss av offentlig service kopplat till det
              stora paraply som Postens tjänster ännu motsvarar finns det all
              anledning att bevaka och också återkomma till. Jag hoppas vi kan
              bli överens mellan partierna om hur långt vi tycker det ska vara
              till postlådorna på landsbygden.
            </seg>
          </u>
          <note type="speaker" xml:id="i-5BVauxECdKwqTPMV4JK21M">
            Anf. 26 TUVE SKÅNBERG (kd):
          </note>
          <u xml:id="i-6fdf9448fb0398f1-163" next="i-6fdf9448fb0398f1-164" who="Q4354054">
            <seg xml:id="i-9CuLKAwgGuSKDA2mcoPsch">
              Fru talman! Jag vill tacka både Börje Vestlund och statsrådet
              för en konstruktiv och bra inställning. Även om det är valår så
              ska vi inte leta efter skillnader där de faktiskt inte finns.
              Där det finns en samsyn tjänar ju alla mest på att det blir på
              bästa tänkbara sätt. Jag tänker att de besked som har getts i
              den här interpellationsdebatten kommer att lugna många som är
              oroliga hemma.
            </seg>
          </u>
          <u xml:id="i-6fdf9448fb0398f1-164" prev="i-6fdf9448fb0398f1-163" who="Q4354054">
            <seg xml:id="i-CBuZqctsQDLvJx8jPe8hA6">
              Jag vill också passa på det gjorde jag inte tidigare att tacka
              för beskedet som gavs i det första svaret av statsrådet, att regeringens
              inställning är att ha kvar nuvarande pristak när det handlar om
              enstaka försändelser som väger högst 500 gram. Det är välkommet!
            </seg>
          </u>
          <note type="speaker" xml:id="i-Wk3BvQ6gMjmpLz4nmbvDcw">
            Anf. 27 Statsrådet ULRICA MESSING (s):
          </note>
          <u xml:id="i-6fdf9448fb0398f1-165" who="Q4967115">
            <seg xml:id="i-BNFJLqqkpygeJnF2KVWxa8">
              Fru talman! Tack för det, Tuve Skånberg! Det tror jag också är
              välkommet hos många privatpersoner som sänder brev och kort och
              som naturligtvis är oerhört medvetna om att det inte är just deras
              brev som är skälet till att Posten nu går mycket bättre. Men pristaket
              är oerhört viktigt för deras möjligheter att fortsätta sända brev,
              så det här är ett viktigt ställningstagande från regeringen.
            </seg>
          </u>
          <note xml:id="i-5ofSZRufsiatYFTkp11YQt">
            Överläggningen var härmed avslutad.
          </note>
          <note xml:id="i-GeWre3MTjxZLTvVHTFjCoH">
            6 § Svar på interpellation 2005/06:278 om kollektivtrafik i glesbygd
          </note>
          <note type="speaker" xml:id="i-Nij7BZX1VMbWQF3u6Rsnex">
            Anf. 28 Statsrådet ULRICA MESSING (s):
          </note>
          <u xml:id="i-6fdf9448fb0398f1-166" next="i-6fdf9448fb0398f1-169" who="Q4967115">
            <seg xml:id="i-KHMRrbFeDonz26gZu7GpHJ">
              Fru talman! Håkan Larsson har frågat mig vilka åtgärder jag avser
              att vidta för att länstrafikbolagen i de fyra nordligaste länen
              ska kunna upprätthålla kollektivtrafiken i glesbygd.
            </seg>
          </u>
          <u xml:id="i-6fdf9448fb0398f1-167" prev="i-6fdf9448fb0398f1-166" who="Q4967115">
            <seg xml:id="i-GR4TqsQ1RJZak1wQBkTc5i">
              Jag vill först understryka att jag delar Håkan Larssons uppfattning
              om betydelsen av en god regional kollektivtrafik både i glesbygd
              och i övriga delar av landet. God kollektivtrafik är viktig för
              kvinnor och män i hela vårt land. För att utveckla kollektivtrafiken
              krävs olika insatser och fortsatt samarbete mellan staten och
              de lokala trafikhuvudmännen.
            </seg>
          </u>
          <u xml:id="i-6fdf9448fb0398f1-168" prev="i-6fdf9448fb0398f1-166" who="Q4967115">
            <seg xml:id="i-D27oYir5ywTSMa4fefuT9Y">
              Rikstrafiken har under ett par år administrerat ett tillfälligt
              stöd till trafiken i glesbygden i de fyra skogslänen om 10 miljoner
              kronor per år. Syftet med stödet har varit att under en övergångsperiod,
              tills Kollektivtrafikkommitténs förslag behandlats, stödja trafiken
              för att gynna resandet med kollektivtrafik i norra Norrland. Regeringen
              har på detta sätt velat förbättra möjligheterna för trafikhuvudmännen
              att framöver driva en trafik i de fyra länen, en trafik av hög
              kvalitet och bra standard. Regeringen avser också att vid behandlingen
              av den ekonomiska vårpropositionen föreslå att riksdagen beviljar
              regeringen att betala ut stöd även under 2006.
            </seg>
          </u>
          <u xml:id="i-6fdf9448fb0398f1-169" prev="i-6fdf9448fb0398f1-166" who="Q4967115">
            <seg xml:id="i-Ridd9kaQ2sfa8tCENExn2E">
              Det är min avsikt att även framöver arbeta med andra insatser
              som kan utveckla den lokala och den regionala kollektivtrafiken.
              Det handlar exempelvis om insatser för ökad samordning mellan
              olika kollektivtrafikoperatörer och ett tydligare gemensamt ansvarstagande
              mellan staten och trafikhuvudmännen där ansvaret för kostnaden
              och verksamheten också följs åt.
            </seg>
          </u>
          <note type="speaker" xml:id="i-X1VzcABwE3YCiKig64C1RW">
            Anf. 29 HÅKAN LARSSON (c):
          </note>
          <u xml:id="i-6fdf9448fb0398f1-170" next="i-6fdf9448fb0398f1-175" who="Q5937692">
            <seg xml:id="i-CcG1pY7cB4ViRa7xkEJh3A">
              Fru talman! Jag vill tacka Ulrica Messing så väldigt mycket för
              svaret på interpellationen. Den här gången är jag faktiskt riktigt
              nöjd med svaret.
            </seg>
          </u>
          <u xml:id="i-6fdf9448fb0398f1-171" prev="i-6fdf9448fb0398f1-170" who="Q5937692">
            <seg xml:id="i-Wus6M4vyFcJhgqjDcGJkPo">
              Vi är överens om att det krävs ett samhällsstöd för att det ska
              vara möjligt att bedriva en väl fungerande kollektivtrafik i glesbygden,
              särskilt i norra Sverige, där glesheten är särskilt stor och avstånden
              särskilt långa.
            </seg>
          </u>
          <u xml:id="i-6fdf9448fb0398f1-172" prev="i-6fdf9448fb0398f1-170" who="Q5937692">
            <seg xml:id="i-AcqdWFGdD44kHb9SmGcSRY">
              I januari blev det oro i länen i norr, när man fick besked till
              länstrafikbolagen att man inte under 2006 skulle få de extraresurser
              man har haft 2004 och 2005. Som Ulrica Messing sade skulle ju
              det här vara tillfälligt tills det kom ett förslag i den trafikpolitiska
              propositionen och den har ju inte kommit ännu.
            </seg>
          </u>
          <u xml:id="i-6fdf9448fb0398f1-173" prev="i-6fdf9448fb0398f1-170" who="Q5937692">
            <seg xml:id="i-BvWyhQwuXnavyk7st1Dpaq">
              Nu säger statsrådet i svaret: Regeringen avser också att vid
              behandlingen av den ekonomiska vårpropositionen föreslå att riksdagen
              beviljar regeringen att betala ut stöd även under 2006. Det är
              ju ett välkommet och klart besked.
            </seg>
          </u>
          <u xml:id="i-6fdf9448fb0398f1-174" prev="i-6fdf9448fb0398f1-170" who="Q5937692">
            <seg xml:id="i-6rtiv9LihpbWQ3eLkJPpQ7">
              Det jag skulle vilja veta är: Är det samma summa som gäller,
              eller är det kanske till och med mer pengar i vårpropositionen?
              Det vore intressant om vi kunde få en liten hint om det i varje
              fall!
            </seg>
          </u>
          <u xml:id="i-6fdf9448fb0398f1-175" prev="i-6fdf9448fb0398f1-170" who="Q5937692">
            <seg xml:id="i-6uNwzXQBPgujEq7YyrXwHo">
              Jag vill också fråga dig, Ulrica Messing, vad du menar lite mer
              konkret med de något kryptiska formuleringarna i svaret om att
              regeringen kommer att arbeta för insatser för ökad samordning
              mellan olika kollektivtrafikoperatörer och ett tydligare gemensamt
              ansvarstagande mellan staten och trafikhuvudmännen där ansvaret
              för kostnaden och verksamheten också följs åt. Vad kan det innebära
              i praktiken?
            </seg>
          </u>
          <note type="speaker" xml:id="i-VrpPd5dnNhp3iX5qhJ25um">
            Anf. 30 Statsrådet ULRICA MESSING (s):
          </note>
          <u xml:id="i-6fdf9448fb0398f1-176" next="i-6fdf9448fb0398f1-180" who="Q4967115">
            <seg xml:id="i-G3nKCDBbcComMwNPuToggf">
              Fru talman! I vårpropositionen kommer vi att föreslå att lika
              mycket pengar, alltså 10 miljoner kronor, betalas ut även under
              2006. Det känns rimligt att göra det. Det känns också ärligt att
              göra det eftersom uppgörelsen från början var att de pengarna
              skulle betalas ut tills den transportpolitiska propositionen kom.
              Nu har den dröjt längre än vad någon av oss hade planerat och
              önskat, och därför gör vi utbetalningen även under det här året.
            </seg>
          </u>
          <u xml:id="i-6fdf9448fb0398f1-177" prev="i-6fdf9448fb0398f1-176" who="Q4967115">
            <seg xml:id="i-7TxPwLKQ2Systjnk2f37MX">
              Sedan vill jag, både i den transportpolitiska propositionen och
              generellt, arbeta mer konstruktivt med frågan hur vi kan samordna
              trafiken. Håkan Larsson och jag har ju tidigare diskuterat hur
              viktigt det är att människor kan pendla över ett större område
              och hur oerhört värdefullt det är, inte minst ur ett landsbygds-
              eller glesbygdsperspektiv, att trafiken och den övriga infrastrukturen
              fungerar.
            </seg>
          </u>
          <u xml:id="i-6fdf9448fb0398f1-178" prev="i-6fdf9448fb0398f1-176" who="Q4967115">
            <seg xml:id="i-HXDRJY8yDqPb5KgZ73Yptq">
              Det är klart att vi inte längre pendlar enbart inom ett län,
              utan vi pendlar också över länsgränser. Ibland kan man till och
              med ha närmare till en stor arbetsmarknadsregion genom att pendla
              över en länsgräns än att bara hålla sig inom det egna länet. Jag
              tycker inte att planeringen av trafiken tar hänsyn till detta.
              Ansvaret för att den hänsynen inte tas vilar naturligtvis på många
              aktörer. När det gäller trafikhuvudmännens möjligheter på länsnivå
              har vi genom lagstiftningen ibland försvårat den typen av samarbete.
              Det vill jag motverka.
            </seg>
          </u>
          <u xml:id="i-6fdf9448fb0398f1-179" prev="i-6fdf9448fb0398f1-176" who="Q4967115">
            <seg xml:id="i-2bKJTCaHsx7D8Mady2vdnm">
              Jag tycker att vi ska underlätta samordning och samplanering.
              Jag tycker också att de statliga myndigheterna, och naturligtvis
              även vårt statliga bolag SJ, ska spela en roll vad gäller att
              knyta ihop trafiken för att göra det lättare för människor att
              bo och leva överallt och se till att det finns möjligheter att
              driva en fungerande kollektivtrafik i hela vårt land. Där tror
              jag att samarbetet över länsgränserna är en av flera oerhört angelägna
              saker. Med tanke på vår stora geografi är det givetvis dyrt med
              infrastruktur, bland annat vad gäller just kollektivtrafiken.
            </seg>
          </u>
          <u xml:id="i-6fdf9448fb0398f1-180" prev="i-6fdf9448fb0398f1-176" who="Q4967115">
            <seg xml:id="i-5X5iyK8Js2V1eiqnzsbRPH">
              Ingen av oss kan hantera dessa frågor helt ensam, och därför
              vill jag att vi tydligare ska samordna kollektivtrafikens olika
              aktörer samt förbättra möjligheterna till samarbete över länsgränserna.
            </seg>
          </u>
          <note type="speaker" xml:id="i-EkyawEa8xZNks5Zk6Zr4xK">
            Anf. 31 HÅKAN LARSSON (c):
          </note>
          <u xml:id="i-6fdf9448fb0398f1-181" next="i-6fdf9448fb0398f1-183" who="Q5937692">
            <seg xml:id="i-BQzeeE77xGHcZ9Mbs5nSRA">
              Fru talman! Jag vill tacka Ulrica Messing för klargörandena.
              Jag tror att vi är helt överens om vikten av samordning och att
              man utnyttjar resurserna så effektivt som möjligt. Då kan säkert
              samarbetet mellan länstrafikbolagen och till exempel SJ förbättras
              och samordnas för att så att säga få ut mer trafik för pengarna.
            </seg>
          </u>
          <u xml:id="i-6fdf9448fb0398f1-182" prev="i-6fdf9448fb0398f1-181" who="Q5937692">
            <seg xml:id="i-3KsSZy6pU3iBwpzdoKDFAE">
              I exempelvis Jämtlands län har länstrafikbolaget tvingats skära
              ned ganska mycket på busstrafiken i glesbygden. Man beräknar att
              det är fråga om ungefär en fjärdedel. För att kunna stärka glesbygdstrafiken
              tror jag därför att det i framtiden kommer att behövas mer resurser
              än de extraresurser som nu funnits i tre år. Det är ju, som Ulrica
              Messing också sade, viktigt att människor kan bo kvar i sina hembygder
              och pendla till arbetsplatserna. Då gäller det att det finns bra
              kommunikationer så att man även kan pendla över länsgränser och
              på det sättet göra arbetsmarknadsområdena större och mer mångsidiga.
              Det tjänar alla på.
            </seg>
          </u>
          <u xml:id="i-6fdf9448fb0398f1-183" prev="i-6fdf9448fb0398f1-181" who="Q5937692">
            <seg xml:id="i-3TwPoy3yf3hj7vy6c7jq3g">
              Jag vill tacka så mycket för svaret och hoppas att vi framöver
              kan stärka kollektivtrafiken i glesbygden.
            </seg>
          </u>
          <note xml:id="i-DVoEqP5Tsc3MmKpfKsgBi">
            Överläggningen var härmed avslutad.
          </note>
          <note xml:id="i-71QdhEwMN7DtzqurLatgwt">
            7 § Svar på interpellation 2005/06:289 om slakt i skärgården
          </note>
          <note type="speaker" xml:id="i-Gy95WzRhYDVDkCSFtAa7Ew">
            Anf. 32 Jordbruksminister ANN-CHRISTIN NYKVIST (s):
          </note>
          <u xml:id="i-6fdf9448fb0398f1-184" next="i-6fdf9448fb0398f1-187" who="Q547580">
            <seg xml:id="i-2V4jMPV1CH3bFhpNbXbtQ2">
              Fru talman! Marietta de Pourbaix-Lundin har frågat mig vad jag
              ämnar göra för att ge utrymme för flexibilitet vad gäller särlösningar
              för gårdsnära slakt, för att ge möjligheter till individuell utformning
              av enskilda livsmedelsverksamheter, göra det möjligt för gårdsslakt
              eller mobila slakterier för friska djur och vilket arbete jag
              ämnar ta initiativ till för att identifiera de lösningar som behövs
              för Sveriges del när det gäller gårdsslakt.
            </seg>
          </u>
          <u xml:id="i-6fdf9448fb0398f1-185" prev="i-6fdf9448fb0398f1-184" who="Q547580">
            <seg xml:id="i-Sn6zzzGf79zB4j3Fp1Utdy">
              Den nya EG-lagstiftningen om livsmedelshygien, som trädde i kraft
              vid årsskiftet, ger oss mycket bra förutsättningar för ett gott
              konsumentskydd och tillgång till säkra livsmedel. Lagstiftningen
              bygger på huvudregler med avsevärda möjligheter till individuell
              utformning av enskilda livsmedelsverksamheter.
            </seg>
          </u>
          <u xml:id="i-6fdf9448fb0398f1-186" prev="i-6fdf9448fb0398f1-184" who="Q547580">
            <seg xml:id="i-VnrNkpcnFp74GqqU4woerz">
              Det är i dag tillåtet att genomföra slakt i gårdsslakterier och
              i mobila slakterier. Dessa verksamheter ska godkännas av den behöriga
              myndigheten. Samma struktur- och hygienkrav gäller för dem som
              för alla slakterianläggningar enligt EG-förordningen om särskilda
              hygienregler för livsmedel av animaliskt ursprung. Slakteriet
              finns dock i det här fallet i anslutning till produktionsplatsen,
              vilket gör att djurtransporter till slakteriet undviks. Genom
              den inbyggda flexibiliteten i lagstiftningen finns redan i dag
              möjlighet till individuell utformning av enskilda livsmedelslokaler
              och verksamheter. Dessutom kan så kallad husbehovsslakt genomföras
              utan att verksamheten behöver godkännas. Detta kött kan dock inte
              avsättas utanför det egna hushållet.
            </seg>
          </u>
          <u xml:id="i-Ux5qCja12J9ssbxe4X9ySK" prev="i-6fdf9448fb0398f1-184" who="Q547580">
            <seg xml:id="i-2nvt5hC2eD25MM9kQDgvrj">
              För gårdsnära slakterier genomför Livsmedelsverket på regeringens
              uppdrag särskilda ekonomiska och rådgivande insatser som gynnar
              gårdsnära slakt. Några exempel är sänkning av avgifter för godkännande
              av gårdsnära slakterier och för köttbesiktning vid dessa. Dessutom
              ges rådgivning i samband med nyetablering av verksamhet via en
              särskild inrättad konsulenttjänst. Syftet med insatserna är att
              underlätta och förbättra förutsättningarna för de gårdsnära producerande
              livsmedelsföretagen.
            </seg>
          </u>
          <u xml:id="i-6fdf9448fb0398f1-187" prev="i-6fdf9448fb0398f1-184" who="Q547580">
            <seg xml:id="i-6q4iwr7zfmFVtmcDxNiscc">
              Inom EU pågår en diskussion om tillskapandet av nya punkter i
              förordningarna som undantagsvis tillåter att djur avlivas på uppfödningsgården
              för transport till ett slakteri för vidare hantering. I dag finns
              sådana möjligheter endast för djur som skadats akut.
            </seg>
          </u>
          <note type="speaker" xml:id="i-EN9YRhhLC2yHSi8L9nbDud">
            Anf. 33 MARIETTA DE POURBAIX-LUNDIN (m):
          </note>
          <u xml:id="i-6fdf9448fb0398f1-188" next="i-6fdf9448fb0398f1-195" who="Q4973390">
            <seg xml:id="i-VYUMPWnJmQsYC7zt6EmKKT">
              Fru talman! Jag vill ha en levande och livskraftig skärgård året
              runt, och då behövs en bofast befolkning. Jag vill också ha ett
              bra djurskydd. Den nya EG-lagstiftning som trädde i kraft vid
              årsskiftet får konsekvenser både för de boende och för djuren
              skulle jag vilja säga. Nu kan nämligen endast sjuka djur slaktas
              på plats, till exempel ute i skärgården, men däremot inte friska
              djur. Därför ställde jag redan i februari en fråga till jordbruksministern
              om detta.
            </seg>
          </u>
          <u xml:id="i-6fdf9448fb0398f1-189" prev="i-6fdf9448fb0398f1-188" who="Q4973390">
            <seg xml:id="i-KdJXG1z5MApxjumskwfxTN">
              I det svar som jag fick då sägs att det finns en huvudregel men
              regelverket ger också utrymme för stor flexibilitet vad gäller
              särlösningar som till exempel gårdsnära slakt. Det finns också,
              som det står, avsevärda möjligheter till individuell utformning
              av enskilda livsmedelsverksamheter. När jag fick det svaret började
              jag kolla upp saken, och det stämmer inte med verkligheten.
            </seg>
          </u>
          <u xml:id="i-6fdf9448fb0398f1-190" prev="i-6fdf9448fb0398f1-188" who="Q4973390">
            <seg xml:id="i-25QapJGEodHd5q6vc2frZY">
              Låt mig ge ett exempel med en skärgårdsbo. Skärgårdsbor är ofta
              mångsysslare. De får göra lite av varje. De kan vara jordbrukare,
              och de kan försörja sig på en del annat också. Den skärgårdsbo
              som jag har som exempel har fått bidrag från länsstyrelsen för
              att hålla landskapet öppet. Han får sätta upp ett stängsel för
              sina djur och har därför skaffat ett antal djur, highland cattle.
              Nu kan han emellertid inte slakta dem på plats längre, vilket
              medför väldiga problem. Han måste åka bil, båt och bil igen med
              djuren. Han bor i Stockholms södra skärgård och får säkert transportera
              djuren till Uppsala för att få dem slaktade. Det betyder att djuren
              blir stressade, kvaliteten på köttet blir dålig, djuren får lida,
              och det blir dessutom dyrt.
            </seg>
          </u>
          <u xml:id="i-6fdf9448fb0398f1-191" prev="i-6fdf9448fb0398f1-188" who="Q4973390">
            <seg xml:id="i-TNgoMChhJKL9t8cfp6SfWP">
              Det som sägs i svaret på dagens interpellation låter i förstone
              jättebra, alltså att det även i fortsättningen ska finnas olika
              särlösningar och flexibilitet.
            </seg>
          </u>
          <u xml:id="i-6fdf9448fb0398f1-192" prev="i-6fdf9448fb0398f1-188" who="Q4973390">
            <seg xml:id="i-AWp1A4PKU82zmU53yZYzYy">
              När man sedan konfronterar det med verkligheten och ringer till
              Jordbruksverket eller Livsmedelsverket vet de ärligt sagt inte
              vad jordbruksministern talar om. Man kan inte för någon enskild
              bonde som ringer tala om vad detta innebär och vad han skulle
              kunna göra för att slakta djuret på sin egen gård.
            </seg>
          </u>
          <u xml:id="i-6fdf9448fb0398f1-193" prev="i-6fdf9448fb0398f1-188" who="Q4973390">
            <seg xml:id="i-JK6pJKdQngKD2KTqBZUwa9">
              Nästan alla frågor som jag ställt till jordbruksministern återstår
              därför. Vad konkret menar jordbruksministern ska ske? Jag har
              en fråga. Skulle man kunna tänka sig en lösning där man får slakta
              hemma och sedan forsla köttet någon annanstans för all den kontroll
              som man behöver göra? Skulle det kunna vara en lösning? Jag skulle
              väldigt gärna vilja få ett svar. Det är inte bara jag som vill
              det, utan det är många som har djur ute i skärgården som skulle
              vilja ha svar på det.
            </seg>
          </u>
          <u xml:id="i-6fdf9448fb0398f1-194" prev="i-6fdf9448fb0398f1-188" who="Q4973390">
            <seg xml:id="i-Pd7GS2Q2z56YtncQqnQyvH">
              Jordbruksministern hänvisar till att det diskuteras inom EU.
              Jag skulle vilja veta lite mer konkret: Vad är det för frågor
              som diskuteras inom EU? Jordbruksministern skriver bara i svaret
              att det pågår en diskussion inom EU. Vad är det för diskussion?
              Vad är det för frågor som jordbruksministern tar upp? Vad är det
              för lösningar på detta som man kan tänka sig? Skulle vi kunna
              få någon dispens i Sverige? Det skulle jag verkligen vilja veta.
            </seg>
          </u>
          <u xml:id="i-6fdf9448fb0398f1-195" prev="i-6fdf9448fb0398f1-188" who="Q4973390">
            <seg xml:id="i-Dy1wXkSmPyosqkRED34K8t">
              Den stora frågan återstår. Vad ska konkret en lantbrukare, en
              jordbrukare, som har djur i Stockholms skärgård göra om han inte
              vill transportera djuren levande utan vill försöka sköta det hemma?
              Det gick förut. De som skötte nödslakt kunde också slakta friska
              djur. Det går numera inte. Det är dilemmat.
            </seg>
          </u>
          <note type="speaker" xml:id="i-C5iE5SBCnYD4u2nwUF43z">
            Anf. 34 Jordbruksminister ANN-CHRISTIN NYKVIST (s):
          </note>
          <u xml:id="i-6fdf9448fb0398f1-196" next="i-6fdf9448fb0398f1-203" who="Q547580">
            <seg xml:id="i-KoAZXBNhFzed8vJWn47eCe">
              Fru talman! Jag är väldigt glad över att Marietta de Pourbaix-Lundin
              håller med mig om att vi ska ha säkra livsmedel. Det är vad det
              nya regelverket går ut på och som gäller från och med den 1 januari.
              Konsumenterna ska känna sig trygga med hela livsmedelskedjan,
              och konsumenter ska inte bli lurade.
            </seg>
          </u>
          <u xml:id="i-6fdf9448fb0398f1-197" prev="i-6fdf9448fb0398f1-196" who="Q547580">
            <seg xml:id="i-S1eRKTeRUKUmTy5zQ3FwHj">
              Det finns fördelar med det nya regelverket. Vi har fått en harmonisering
              inom EU, vilket jag tycker är alldeles utmärkt. Vi har också fått
              en ökad flexibilitet. Det bygger på en riskvärdering och en riskhantering
              som lägger ett större ansvar på företagen. Men sedan har man en
              valfrihet hur man ska nå sina mål.
            </seg>
          </u>
          <u xml:id="i-6fdf9448fb0398f1-198" prev="i-6fdf9448fb0398f1-196" who="Q547580">
            <seg xml:id="i-9nvi9GNxHexxV38HHajNxQ">
              Sedan är det tyvärr så att vi inte kan fortsätta precis på det
              sätt som vi har jobbat tidigare. Det är klart att vi då har fått
              en del problem att hantera. Just detta med slakten i skärgården
              och den nationella dispens vi tidigare hade ger oss problem. Vi
              kan inte behålla den nationella dispensen.
            </seg>
          </u>
          <u xml:id="i-6fdf9448fb0398f1-199" prev="i-6fdf9448fb0398f1-196" who="Q547580">
            <seg xml:id="i-XMS15QcYVd5WbRzHzYzBqd">
              Därför har vi gett Livsmedelsverket i uppdrag redan i regleringsbrevet
              år 2005 att se vad man kan göra för att hjälpa de enskilda lantbrukarna.
              Vi har också fått en återrapportering från Livsmedelsverket av
              vad det har gjort under år 2005 just när det gäller den gårdsnära
              slakten.
            </seg>
          </u>
          <u xml:id="i-6fdf9448fb0398f1-200" prev="i-6fdf9448fb0398f1-196" who="Q547580">
            <seg xml:id="i-Sc7JGnp7fVdAg2QWYFUpVZ">
              Att inte myndigheterna skulle vara medvetna om att vi har ett
              nytt regelverk och att de har ett uppdrag för att hjälpa näringen
              och lantbrukarna att utnyttja flexibiliteten är inte sant. Jag
              kan hänvisa till den återrapportering som Livsmedelsverket har
              gjort.
            </seg>
          </u>
          <u xml:id="i-6fdf9448fb0398f1-201" prev="i-6fdf9448fb0398f1-196" who="Q547580">
            <seg xml:id="i-LeAJusXizjYNTUcd4cGXbr">
              Där hjälper man den enskilde med både att sänka kostnaderna och
              olika typer av rådgivning. En konsulent har anställts. Man jobbar
              också med nätverk där myndigheter, näring och intresseorganisationer
              deltar.
            </seg>
          </u>
          <u xml:id="i-6fdf9448fb0398f1-202" prev="i-6fdf9448fb0398f1-196" who="Q547580">
            <seg xml:id="i-UckeMYxDG9nGEo3mKhoE37">
              Det pågår ett arbete inom EU. Det var det jag nämnde i mitt svar.
              Det handlar om hur vi undantagsvis ska kunna hitta lösningar med
              avlivning på uppfödningsgården. Det arbetet pågår, och det är
              inte färdigt. Det är våra experter som jobbar med det i den kommitté
              som har det uppdraget.
            </seg>
          </u>
          <u xml:id="i-6fdf9448fb0398f1-203" prev="i-6fdf9448fb0398f1-196" who="Q547580">
            <seg xml:id="i-5Rv5ys5rjGmPezQjyZ7Ksn">
              Redan nu finns det i regelverket en flexibilitet som gör det
              möjligt med mobil slakt och en gårdsnära slakt. Men det är samma
              regler som ska gälla. Vi gör inte avkall på livsmedelssäkerheten.
            </seg>
          </u>
          <note type="speaker" xml:id="i-K5LVuguYeCE37byJzKSvie">
            Anf. 35 MARIETTA DE POURBAIX-LUNDIN (m):
          </note>
          <u xml:id="i-6fdf9448fb0398f1-204" next="i-6fdf9448fb0398f1-212" who="Q4973390">
            <seg xml:id="i-NQqnyrQdZxQ6N384nabxe5">
              Fru talman! Just det sista att man erbjuder mobila slakterier
              och gårdsnära slakt men att det är exakt samma regler som ska
              gälla gör det omöjligt att åstadkomma detta ute i skärgården.
              Det finns ingen bärighet för det ekonomiskt. Även om man skulle
              slakta alla djur på en gång som fanns ute i skärgården skulle
              det inte gå ihop.
            </seg>
          </u>
          <u xml:id="i-6fdf9448fb0398f1-205" prev="i-6fdf9448fb0398f1-204" who="Q4973390">
            <seg xml:id="i-EdZKmcUCXvcLtWbbwcAEiA">
              Jag väntar medan ministern lyssnar på sin rådgivare.
            </seg>
          </u>
          <u xml:id="i-6fdf9448fb0398f1-206" prev="i-6fdf9448fb0398f1-204" who="Q4973390">
            <seg xml:id="i-XECmtUXkLZCdVXJSy18Y1q">
              Detta går bara inte ihop. Det är därför jag ställer min fråga.
              Jag kände att det möjligen fanns en öppning med det jag föreslog
              att man får slakta hemma och sedan köra i väg köttet för att göra
              all denna kontroll som vi är överens om att vi ska ha för att
              få säkra livsmedel.
            </seg>
          </u>
          <u xml:id="i-6fdf9448fb0398f1-207" prev="i-6fdf9448fb0398f1-204" who="Q4973390">
            <seg xml:id="i-GXEvbFUZGKQGG2etBFo5QU">
              Jordbruksministern måste ändå hålla med om att det är motsägelsefullt.
              Samma människa får besök av länsstyrelsen som erbjuder dessa bidrag
              för att man ska ha djur, hålla landskapet öppet, göra det trevligt
              för turister och allt vi ska ha i skärgården. Sedan kommer några
              andra myndigheter och säger: Visst får du ha djuren. Men du kommer
              aldrig att kunna slakta dem, såvida du inte ska utsätta dem för
              långa transporter. Då får man ett kött som inte någon vill ha,
              eftersom köttet blir väldigt dåligt när djuren blir stressade.
            </seg>
          </u>
          <u xml:id="i-6fdf9448fb0398f1-208" prev="i-6fdf9448fb0398f1-204" who="Q4973390">
            <seg xml:id="i-CjqC44odxvHcH6ghDLL4TP">
              Det är väldigt motsägelsefullt. Jag undrar vad de enskilda människorna
              ska göra som blir offer för systemet. I systemet ser man inte
              människorna och inte heller djuren, skulle jag vilja säga. Vad
              ska de göra? Det vore väldigt intressant om jordbruksministern
              tillsammans med mig ville göra besök ute i skärgården hos en bonde
              för att se det dilemma han står inför.
            </seg>
          </u>
          <u xml:id="i-6fdf9448fb0398f1-209" prev="i-6fdf9448fb0398f1-204" who="Q4973390">
            <seg xml:id="i-R2MWy7YwxCGjGEVb6vk6PN">
              I det konkreta exemplet jag har, och det finns flera sådana exempel,
              säger han: Vad ska jag göra med mina djur? Ska jag låta dem självdö?
              Vad ska jag göra? Jag ångrar egentligen att jag har tagit på mig
              det. Han känner som att det kom som en blixt från klar himmel.
              Han säger: Jag har läst och försökt hänga med vad som händer.
              I oktober november fick jag veta att det inte gick att slakta
              hemma längre. Jo, det går att slakta om jag äter köttet själv.
            </seg>
          </u>
          <u xml:id="i-6fdf9448fb0398f1-210" prev="i-6fdf9448fb0398f1-204" who="Q4973390">
            <seg xml:id="i-4XrgubJi4DM1Pp7QGEQeaN">
              Jag vill fråga om det kommer att bli möjligt att få den lösning
              som vi båda är inne på, att slakta hemma och köra iväg köttet.
              När kommer den lösningen? Varför har det inte gått att få en övergångslösning
              när man så drastiskt, den 1 januari, bara sade: Nu går det inte
              att slakta ute i skärgården? Varför försökte Sverige inte att
              få till en övergångslösning? Varför kan man inte försöka att som
              ett annat alternativ ge generella dispenser till någon enskild
              att få sköta den gårdsnära slakten? Det är ännu en lösning som
              man skulle kunna ha.
            </seg>
          </u>
          <u xml:id="i-6fdf9448fb0398f1-211" prev="i-6fdf9448fb0398f1-204" who="Q4973390">
            <seg xml:id="i-SttUVKBuUaMFUUTZcwwc44">
              Jag förstår av svaret jag nu fick här att diskussionerna med
              EU handlar om att hitta en lösning så att man i Sverige ska kunna
              få slakta hemma ute i skärgården och köra iväg köttet sedan. Finns
              några mer tankar för att underlätta och få den levande och livskraftiga
              skärgård som vi vill och för att man ska kunna ha kvar djur ute
              i skärgården? Det skulle jag också vilja veta.
            </seg>
          </u>
          <u xml:id="i-6fdf9448fb0398f1-212" prev="i-6fdf9448fb0398f1-204" who="Q4973390">
            <seg xml:id="i-UY79W7eM2rf1sH92YpJHpk">
              Jag skulle också vilja veta om jordbruksministern är intresserad
              av att komma ut och göra ett besök i verkligheten hos en bonde
              som står med problemet bokstavligt talat i knäet.
            </seg>
          </u>
          <note type="speaker" xml:id="i-6PhAa1GRoYg8BgMyyjKqLH">
            Anf. 36 Jordbruksminister ANN-CHRISTIN NYKVIST (s):
          </note>
          <u xml:id="i-6fdf9448fb0398f1-213" next="i-6fdf9448fb0398f1-217" who="Q547580">
            <seg xml:id="i-4djD6juyHFm9h4qjVZNFM6">
              Fru talman! Jag har stor förståelse för den enskilde bonden.
              Som jag nämnde i mitt förra inlägg har vi fått ett problem i och
              med att vi har haft en tidigare nationell dispens som vi inte
              kunde fortsätta med efter den 1 januari i år. Samtidigt tycker
              jag att det är att se lite passivt på det att säga att den här
              bonden är ett offer för systemet. Min bild av bönder är att de
              är väldigt konstruktiva och kan hantera nya regler på ett väldigt
              bra sätt.
            </seg>
          </u>
          <u xml:id="i-6fdf9448fb0398f1-214" prev="i-6fdf9448fb0398f1-213" who="Q547580">
            <seg xml:id="i-B3g5Tr9Vh1u2GZRcFALheN">
              De nya reglerna innehåller ett antal fördelar. De är mer flexibla.
              Man utgår från en riskvärdering och en riskhantering. Det är ett
              större ansvar på företagaren. Men företagaren kan själv välja
              hur man ska jobba för att nå målet. Att säga att det bara finns
              en lösning, och att det är den lösning som vi hade tidigare, är
              inte konstruktivt i det här sammanhanget.
            </seg>
          </u>
          <u xml:id="i-6fdf9448fb0398f1-215" prev="i-6fdf9448fb0398f1-213" who="Q547580">
            <seg xml:id="i-CV6AN5LHtJJDidNubb7kvB">
              Jag vill återigen upplysa om att arbetet inte är avslutat inom
              EU. Vi driver linjen att man på den här punkten ska ha ökade möjligheter
              att avliva på uppfödningsgården. Med den struktur som vi har i
              vårt land skulle det vara en fördel för oss.
            </seg>
          </u>
          <u xml:id="i-6fdf9448fb0398f1-216" prev="i-6fdf9448fb0398f1-213" who="Q547580">
            <seg xml:id="i-7JLYoPnTMyHxadRqxYe4kk">
              När det gäller frågan om övergångstider har den enskilde jordbrukaren
              haft en lång tid på sig att fundera på hur man ska anpassa sig
              till systemet. Det är inte så att det bara kom som en blixt från
              en klar himmel den 1 januari 2006. Det var då som reglerna trädde
              i kraft. Vi har haft beslutet om reglerna sedan någon gång under
              2004.
            </seg>
          </u>
          <u xml:id="i-6fdf9448fb0398f1-217" prev="i-6fdf9448fb0398f1-213" who="Q547580">
            <seg xml:id="i-67ApyoXRGRBjJRRXz7JJ6k">
              Jag jobbar för att få bästa möjliga system för de svenska bönderna,
              och i det ligger att driva de här frågorna i EU. Men parallellt
              med det ska jag också se till att mina myndigheter kan hjälpa
              den enskilda bonden att utnyttja det regelverk som nu är på plats.
            </seg>
          </u>
          <note type="speaker" xml:id="i-QoUK8nuZ9otbDhvVVjwXM8">
            Anf. 37 MARIETTA DE POURBAIX-LUNDIN (m):
          </note>
          <u xml:id="i-6fdf9448fb0398f1-218" next="i-6fdf9448fb0398f1-222" who="Q4973390">
            <seg xml:id="i-4rakdVMVCfJSKwH9Gctw29">
              Fru talman! Det regelverk som finns på plats går i dag inte att
              använda av en bonde ute i skärgården. Det är bara att konstatera
              att det inte gör det. Det enda alternativet som finns är att köra
              in djuret med bil, båt och bil igen kanske till Uppsala för att
              få det slaktat.
            </seg>
          </u>
          <u xml:id="i-6fdf9448fb0398f1-219" prev="i-6fdf9448fb0398f1-218" who="Q4973390">
            <seg xml:id="i-DFf4mGAEStgvPjLBVP4oKV">
              Ett mobilt slakteri går inte att ha i skärgården. Ofta finns
              det inte ens en väg som den stora bilen ska kunna åka på. Det
              funkar alltså inte alltid med ett mobilt slakteri som ska komma
              ut.
            </seg>
          </u>
          <u xml:id="i-6fdf9448fb0398f1-220" prev="i-6fdf9448fb0398f1-218" who="Q4973390">
            <seg xml:id="i-MFGBZaN711XzoQo4d37kgP">
              Det är ju inte jag som är jordbruksminister, utan det är Ann-Christin
              Nykvist som är det. Jag har en fundering när hon säger att det
              kan finnas flera lösningar förutom den som vi tycks vara överens
              om kanske vore bra, det vill säga att man får slakta hemma och
              sedan köra i väg köttet. Vilka fler lösningar finns? Det undrar
              jag.
            </seg>
          </u>
          <u xml:id="i-6fdf9448fb0398f1-221" prev="i-6fdf9448fb0398f1-218" who="Q4973390">
            <seg xml:id="i-8GYJS2rYU5o8cHVQfHLUFM">
              Och när kommer man att komma till skott inom EU? Jag kan konstatera
              att det inte bara kan vara Sverige som har de här problemen. Det
              måste ju finnas andra länder som har samma problem och struktur
              i sitt land. Jag kan se massor med länder framför mig som har
              det här problemet. När kommer det att komma en lösning? Jag tror
              att det är många som skulle vilja veta det. Jag vet att det är
              många som följer debatten via Internet, och de skulle vilja veta
              när lösningen kommer.
            </seg>
          </u>
          <u xml:id="i-6fdf9448fb0398f1-222" prev="i-6fdf9448fb0398f1-218" who="Q4973390">
            <seg xml:id="i-8GtWoYWLmczXMzwyDp1frE">
              Jag har inte heller nu fått något svar på om jordbruksministern
              är beredd att göra ett litet besök ute i verkligheten i Stockholms
              skärgård och se hur en bonde har det i dag.
            </seg>
          </u>
          <note type="speaker" xml:id="i-6qw6RsqZc77qXhsfbxLAbK">
            Anf. 38 Jordbruksminister ANN-CHRISTIN NYKVIST (s):
          </note>
          <u xml:id="i-6fdf9448fb0398f1-223" next="i-6fdf9448fb0398f1-226" who="Q547580">
            <seg xml:id="i-BqrP7bqQRFNyG6vegt1hTC">
              Fru talman! Som jag sade här inledningsvis har jag stor förståelse
              för den enskilde bonden. Jag driver frågorna genom mina duktiga
              medarbetare inom EU och i de kommittéer som arbetar med de här
              frågorna.
            </seg>
          </u>
          <u xml:id="i-6fdf9448fb0398f1-224" prev="i-6fdf9448fb0398f1-223" who="Q547580">
            <seg xml:id="i-StjpYWY6utePYfgpYy8fSv">
              Vi är inte ensamma. Men det är inte så att vi har en majoritet,
              utan det finns andra som har helt andra uppfattningar. Det är
              klart att vi konstruktivt arbetar för att hitta en lösning så
              att detta blir förenligt med EU-regelverket.
            </seg>
          </u>
          <u xml:id="i-6fdf9448fb0398f1-225" prev="i-6fdf9448fb0398f1-223" who="Q547580">
            <seg xml:id="i-8kHtLo6FwHAo13Dz7nG4yJ">
              I övrigt kan man hjälpa den enskilda bonden inte bara genom att
              påverka kostnadsläget för slakten. Man kan också påverka kostnadsläget
              på annat sätt. Det är just det som man kan ta del av när man tittar
              på vad Livsmedelsverket gör för den enskilde när det gäller olika
              typer av avgifter bland annat. Man har anpassat dem till den småskaliga
              produktionen. Man bistår också företagen med konsulenttjänster
              och ser till att de myndighetspersoner som arbetar med de här
              frågorna har bästa tänkbara utbildning. Man kan alltså påverka
              kostnadsläget också på ett annat sätt som är till nytta för den
              enskilda bonden.
            </seg>
          </u>
          <u xml:id="i-6fdf9448fb0398f1-226" prev="i-6fdf9448fb0398f1-223" who="Q547580">
            <seg xml:id="i-SRmAb6id3szeYuBUv8TMGm">
              Jag gör många besök i verkligheten. Jag har redan nu besökt många
              köttbönder som pekar på problem med slakt och annat. Och visst
              ska jag se till att jag gör fler besök i verkligheten!
            </seg>
          </u>
          <note xml:id="i-Tg8JVZcFDptJyvGSndoPCe">
            Överläggningen var härmed avslutad.
          </note>
          <note xml:id="i-XdzwEVNo8wpx4pQhFALtS4">
            8 § Svar på interpellation 2005/06:290 om miljöarbetet inom försvaret
          </note>
          <note type="speaker" xml:id="i-CXbQSyhxFHnTDiEMyjVpXn">
            Anf. 39 Försvarsminister LENI BJÖRKLUND (s):
          </note>
          <u xml:id="i-6fdf9448fb0398f1-227" next="i-6fdf9448fb0398f1-238" who="Q547534">
            <seg xml:id="i-Y6dyrGicpycuia7Pv73yTo">
              Fru talman! Lars Ångström har frågat mig om jag för det första
              avser att säkerställa att Försvarsmaktens stödmyndigheter avdelar
              resurser och kompetens för att fortsätta och ytterligare utveckla
              sitt miljöarbete.
            </seg>
          </u>
          <u xml:id="i-6fdf9448fb0398f1-228" prev="i-6fdf9448fb0398f1-227" who="Q547534">
            <seg xml:id="i-2jymrjPnxWrnf9Knw4cxXn">
              För det andra frågar han om jag avser att säkerställa att Försvarsmakten
              även framgent bedriver ett aktivt sektorsarbete för ekologisk
              hållbarhet och har förmåga att lösa de ytterligare uppgifter regeringen
              ålagt Försvarsmakten inom miljöområdet.
            </seg>
          </u>
          <u xml:id="i-6fdf9448fb0398f1-229" prev="i-6fdf9448fb0398f1-227" who="Q547534">
            <seg xml:id="i-BbPJFwZtcebs6qfTWtppoV">
              För det tredje frågar han om jag anser att försvarssektorns miljöarbete
              bör utvecklas ytterligare för att möta de krav som ställs nu och
              i framtiden.
            </seg>
          </u>
          <u xml:id="i-6fdf9448fb0398f1-230" prev="i-6fdf9448fb0398f1-227" who="Q547534">
            <seg xml:id="i-3HSk2B9kxvLa7f7E3RGuXN">
              Redan i början av 1990-talet uppdrog regeringen åt Försvarsmakten
              att inleda ett mer strukturerat försvarsmiljöarbete. Detta har
              sedan successivt utvecklats och på många sätt varit mycket framgångsrikt.
              Försvarets miljöarbete har också uppmärksammats i riksdagen, till
              exempel i försvarsutskottets betänkande Försvaret och miljön i
              mars 1997 (bet. 1996/97:FöU3).
            </seg>
          </u>
          <u xml:id="i-6fdf9448fb0398f1-231" prev="i-6fdf9448fb0398f1-227" who="Q547534">
            <seg xml:id="i-RotzrGSwGQGghUwcHunHqT">
              Miljöpolitiken har hög prioritet i regeringens arbete. Exempel
              på viktiga miljöbeslut under senare år är miljöbalken 1999 samt
              riksdagens beslut i miljökvalitetsmålsarbetet 1999, 2001 och 2005.
              Denna utveckling på miljöområdet återspeglas också i försvarets
              miljöarbete. Med utgångspunkt i miljömålspropositionen 1998 beslutade
              regeringen samma år att Försvarsmakten ska ha ett särskilt sektorsansvar
              för ekologisk hållbarhet. I regleringsbrevet för 2006 är detta
              uppdrag utvidgat till att vara ett särskilt sektorsansvar för
              miljömålsarbetet. Försvarsmakten ska också enligt sin instruktion
              ta miljöhänsyn i sin verksamhet i fred och därvid arbeta för att
              uppnå de miljömål som regeringen har beslutat om. I sammanhanget
              kan jag också peka på att ställföreträdande chefen för Försvarsmakten,
              det vill säga generaldirektören, ingår i Miljömålsrådet vid Naturvårdsverket.
            </seg>
          </u>
          <u xml:id="i-6fdf9448fb0398f1-232" prev="i-6fdf9448fb0398f1-227" who="Q547534">
            <seg xml:id="i-6yfU5YxaqA8W9SyvR55AN7">
              Försvarsmakten har definierat försvarssektorn till att omfatta
              den egna myndigheten, Försvarets materielverk, Fortifikationsverket,
              Totalförsvarets forskningsinstitut, Försvarshögskolan och Försvarets
              radioanstalt. För styrning av sektorns arbete har myndigheterna
              format Försvarssektorns miljödelegation.
            </seg>
          </u>
          <u xml:id="i-6fdf9448fb0398f1-233" prev="i-6fdf9448fb0398f1-227" who="Q547534">
            <seg xml:id="i-65mLYgriqwkfnws2voy8Td">
              I de årliga regleringsbreven lämnar regeringen uppdrag på miljöområdet
              till myndigheterna i försvarssektorn. Uppdragen till Försvarsmakten
              är de mest omfattande.
            </seg>
          </u>
          <u xml:id="i-6fdf9448fb0398f1-234" prev="i-6fdf9448fb0398f1-227" who="Q547534">
            <seg xml:id="i-EJda4sy8AjaDDH412X17eK">
              Regeringen styr myndigheterna bland annat genom myndigheternas
              instruktioner och de årliga regleringsbreven. Det är sedan myndighetens
              chef som bestämmer hur uppgifterna ska lösas. Det är också myndighetens
              chef som inför regeringen ansvarar för myndighetens arbete
            </seg>
          </u>
          <u xml:id="i-3qx8VpvjyUUksBX5U8rvnM" prev="i-6fdf9448fb0398f1-227" who="Q547534">
            <seg xml:id="i-2NietaQfR6YBNNxSdj57Lw">
              Våren 2005 beslutade regeringen i enlighet med statens generella
              inriktning avseende arbetsgivarpolitisk och förvaltningspolitisk
              delegering om ändringar i förordningen (2000:555) med instruktion
              för Försvarsmakten. Ändringarna innebar bland annat att regeringen
              överlät till Försvarsmakten att bestämma om huvuddelen av Högkvarterets
              organisation. Den 1 juli 2005 ändrade Försvarsmakten Högkvarterets
              organisation och gick över till en så kallad processorienterad
              struktur.
            </seg>
          </u>
          <u xml:id="i-JEez5L384NA2M1Pe72wafa" prev="i-6fdf9448fb0398f1-227" who="Q547534">
            <seg xml:id="i-4RRzf1S2jaj145nWcWXHZC">
              I november 2005 redovisades betänkandena Styrningen av insatsförsvaret
              (SOU 2005:92) och Effektiv förvaltning för insatsförsvaret (SOU
              2005:96). Regeringen kommer inom kort att redovisa sina ställningstaganden
              avseende dessa två betänkanden för riksdagen.
            </seg>
          </u>
          <u xml:id="i-6fdf9448fb0398f1-235" prev="i-6fdf9448fb0398f1-227" who="Q547534">
            <seg xml:id="i-GVRSMRw3f5icfKiH5SHKSf">
              Som svar på Lars Ångströms tre frågor vill jag säga följande:
            </seg>
          </u>
          <u xml:id="i-6fdf9448fb0398f1-236" prev="i-6fdf9448fb0398f1-227" who="Q547534">
            <seg xml:id="i-Lt8Z9CiWjDt28e5e1F9kvz">
              Det är respektive myndighetschef, och inte jag eller regeringen,
              som bestämmer hur arbetet inom myndigheten ska organiseras och
              bedrivas. Regeringen utgår från att myndigheterna organiserar
              sig så att de uppdrag regeringen lämnar kan genomföras på ett
              tillfredsställande sätt. Resultatet följs upp i samband med den
              årliga mål- och resultatdialogen med myndighetschefen och vid
              analysen av myndighetens årsredovisning. Det var svaret på den
              första frågan.
            </seg>
          </u>
          <u xml:id="i-6fdf9448fb0398f1-237" prev="i-6fdf9448fb0398f1-227" who="Q547534">
            <seg xml:id="i-BoscLWgQYQtASt1FpVPj8B">
              När det gäller den andra frågan är detta arbete prioriterat av
              regeringen. Försvarsmakten och de övriga myndigheterna inom försvarssektorn
              måste i likhet med andra myndigheter fortsätta att bedriva ett
              aktivt miljöarbete. Regeringen kommer även fortsättningsvis att
              lämna uppdrag till myndigheterna i syfte att utveckla försvarsmiljöarbetet.
            </seg>
          </u>
          <u xml:id="i-6fdf9448fb0398f1-238" prev="i-6fdf9448fb0398f1-227" who="Q547534">
            <seg xml:id="i-R94WbMa9pYw8v5dcWs4Vog">
              Jag kommer nu till den tredje frågan. I svaret på den andra frågan
              ligger att försvarets myndigheter ska kunna möta framtida krav
              också i miljöhänseende.
            </seg>
          </u>
          <note xml:id="i-TuzwNcXY3TMWjKSxW4c2Ls">
            Då Lars Ångström, som framställt interpellationen, anmält att
            han var förhindrad att närvara vid sammanträdet medgav andre vice
            talmannen att Mikael Johansson i stället fick delta i överläggningen.
          </note>
          <note type="speaker" xml:id="i-QxMMJ15XtpZDQegpaT8mxN">
            Anf. 40 MIKAEL JOHANSSON (mp):
          </note>
          <u xml:id="i-6fdf9448fb0398f1-239" next="i-6fdf9448fb0398f1-242" who="Q303488">
            <seg xml:id="i-775FbR6NF2kd4iysHrDVtX">
              Fru talman! Efter det att Miljöpartiet lyfte fram frågan om Försvarsmaktens
              miljöförstöring och dess ansvar för denna har det hänt mycket.
              Den delen kan jag hålla med om i det svar som försvarsministern
              har lämnat.
            </seg>
          </u>
          <u xml:id="i-6fdf9448fb0398f1-240" prev="i-6fdf9448fb0398f1-239" who="Q303488">
            <seg xml:id="i-CGmbnZ55AYfnEsSXBVirB4">
              I Försvarsmaktens högkvarter etablerades under 90-talet en miljöavdelning
              för att leda försvarssektorns strategiska miljöarbete. Under 2000-talet
              har regeringen ställt berättigade visserligen ur grönt perspektiv
              inte tillräckliga krav på Försvarsmaktens miljöarbete, bland annat
              via regleringsbrev. Främst rör kraven ökade insatser vad avser
              strategisk miljöbedömning samt miljöskydd vid internationella
              insatser och internationellt miljösamarbete. Trots dessa utökade
              uppgifter har de resurser som Försvarsmakten avsett för arbetet
              faktiskt minskat. Vi hade i början av perioden ett tiotal personer.
              Nu är det fyra tjänster, varav alla inte är besatta.
            </seg>
          </u>
          <u xml:id="i-6fdf9448fb0398f1-241" prev="i-6fdf9448fb0398f1-239" who="Q303488">
            <seg xml:id="i-LB9yQeruzHSD5BL1yWGjj4">
              Det sker en allmän besparing inom Försvarsmakten. Det är viktigt
              att poängtera att det inte ska vara så att vi ska spara på områden
              där vi har strategiskt viktig kompetens att slå vakt om. Det är
              bland annat miljöområdet för oss inom Miljöpartiet. Det är ett
              behov av kompetens som inte direkt kommer att minska utan snarare
              öka, för att möta de framtida uppgifter vi har att sköta inom
              försvarsområdet.
            </seg>
          </u>
          <u xml:id="i-6fdf9448fb0398f1-242" prev="i-6fdf9448fb0398f1-239" who="Q303488">
            <seg xml:id="i-Twd6QBSxDgADaoCdbg5E63">
              Därför är det viktigt att ministern är tydlig om att den miljökompetensen
              inte försvinner från Försvarsmakten utan att den snarare kan ökas
              och utvecklas i enlighet med de krav som ställs från både omvärldsutveckling
              och ökade ambitioner hos bland annat regeringen och inom Miljöpartiet
              och vårt samarbete på området. Man ska jobba med hur strategin
              kommer att se ut och hur den ska läggas upp. Jag välkomnar svaret.
              Vi får fortsätta att ha debatten och poängtera och synliggöra
              att miljöarbetet bibehålls, förstärks och utvecklas.
            </seg>
          </u>
          <note type="speaker" xml:id="i-PeqM1iTqezSXhuMLhJLncN">
            Anf. 41 Försvarsminister LENI BJÖRKLUND (s):
          </note>
          <u xml:id="i-6fdf9448fb0398f1-243" next="i-6fdf9448fb0398f1-246" who="Q547534">
            <seg xml:id="i-7EyHooLDVhbVN5FjBEdKw1">
              Fru talman! Jag tror att några av mina företrädare skulle bli
              besvikna om det bara var Miljöpartiet som skulle ha varit drivkraften
              i miljöarbetet. Det har funnits ett starkt engagemang också bland
              de socialdemokratiska försvarspolitikerna att se till att den
              allmänna höjningen av miljömedvetandet också präglar försvaret.
              Glädjande nog har försvaret svarat på ett mycket bra sätt. De
              är angelägna om att göra ett bra jobb.
            </seg>
          </u>
          <u xml:id="i-6fdf9448fb0398f1-244" prev="i-6fdf9448fb0398f1-243" who="Q547534">
            <seg xml:id="i-M1d4a7CzbWVd7cPUKvpXje">
              Mikael Johansson och jag har tillsammans försökt att göra försvaret
              något mindre kostsamt för att i stället kunna föra över resurser
              till andra viktiga områden som är centrala för vår säkerhet. I
              det sammanhanget blir det omställningar i Försvarsmakten när det
              gäller vilken personal man har för de olika uppgifterna.
            </seg>
          </u>
          <u xml:id="i-6fdf9448fb0398f1-245" prev="i-6fdf9448fb0398f1-243" who="Q547534">
            <seg xml:id="i-GNjLe5GXR6PLce3AVaswKt">
              Det är inte första gången jag möter frågor när någon sektor,
              del eller viktig strategisk kompetens har blivit beskuren. Vi
              styr genom att riksdagens beslut omsätts i regleringsbrev och
              uppdrag till Försvarsmakten. Vi går också noga igenom de svar
              vi får. Det är nog den ordning vi ska ha. Det blir en orimlig
              uppgift för dem som arbetar i Försvarsmakten om vi både höjer
              kraven på vad verksamheten ska prestera och samtidigt tar bort
              resurserna och därtill talar om hur de ska göra jobbet.
            </seg>
          </u>
          <u xml:id="i-6fdf9448fb0398f1-246" prev="i-6fdf9448fb0398f1-243" who="Q547534">
            <seg xml:id="i-AmuL9GouApuxjt3ofLd9R9">
              Arbetsfördelningen är bra. Det jag och Mikael Johansson ska göra
              är att se till att vi får de resultat vi är måna om. Granskningen
              av årsredovisningen och annat pågår. Skulle den fallera finns
              det skäl för regeringen att titta på hur vi ska formulera uppdragen
              så att vi får det vi vill. Vi vet att det inte är en ond avsikt
              i Försvarsmakten.
            </seg>
          </u>
          <note xml:id="i-AzMd5oGQBWjHbzTXKxdX81">
            Överläggningen var härmed avslutad.
          </note>
          <note xml:id="i-7VB1MrJQv49Hrkfgxs6R7x">
            9 § Svar på interpellation 2005/06:291 om försvarsmiljö, svensk
            nisch i det europeiska samarbetet
          </note>
          <note type="speaker" xml:id="i-C98c7By88UA1BvCfo9vAsC">
            Anf. 42 Försvarsminister LENI BJÖRKLUND (s):
          </note>
          <u xml:id="i-6fdf9448fb0398f1-247" next="i-6fdf9448fb0398f1-255" who="Q547534">
            <seg xml:id="i-LPbbXA1ZScSq4byBrGDJQD">
              Fru talman! Lars Ångström har frågat mig om jag avser att inom
              LOI-samarbetet verka för en tillämpning av de principer och riktlinjer,
              i form av exempelvis miljöpolicy och miljökrav vid upphandling,
              som gäller för försvarssektorn. Vidare har han frågat mig om jag
              avser att inom EDA verka för en tillämpning av de principer och
              riktlinjer, i form av exempelvis miljöpolicy och miljökrav vid
              upphandling, som gäller för försvarssektorn.
            </seg>
          </u>
          <u xml:id="i-6fdf9448fb0398f1-248" prev="i-6fdf9448fb0398f1-247" who="Q547534">
            <seg xml:id="i-BRqHBuMbF2GguWiiPG2gwc">
              Liksom i den föregående interpellationen om miljöarbetet inom
              försvaret (interpellation 2005/06:290) vill jag börja med att
              kort påminna om det generella miljöarbetet. Redan i början av
              1990-talet uppdrog regeringen åt Försvarsmakten att inleda ett
              mer strukturerat försvarsmiljöarbete. Detta har sedan successivt
              utvecklats och på många sätt varit mycket framgångsrikt. Försvarets
              miljöarbete har också uppmärksammats i riksdagen, till exempel
              i försvarsutskottets betänkande Försvaret och miljön i mars 1997
              (bet. 1996/97:FöU3).
            </seg>
          </u>
          <u xml:id="i-6fdf9448fb0398f1-249" prev="i-6fdf9448fb0398f1-247" who="Q547534">
            <seg xml:id="i-8iBkjPM9GwC2BRQWFbM2Uq">
              Miljöpolitiken har hög prioritet i regeringens arbete. Exempel
              på viktiga miljöbeslut under senare år är miljöbalken 1999 samt
              riksdagens beslut i miljökvalitetsmålsarbetet 1999, 2001 och 2005.
              Utvecklingen på miljöområdet återspeglas också i försvarets miljöarbete.
              Med utgångspunkt i miljömålspropositionen 1998 beslutade regeringen
              samma år att Försvarsmakten ska ha ett särskilt sektorsansvar
              för ekologisk hållbarhet. I regleringsbrevet för 2006 är detta
              uppdrag utvidgat till att vara ett särskilt sektorsansvar för
              miljömålsarbetet. Försvarsmakten ska också enligt sin instruktion
              ta miljöhänsyn i sin verksamhet i fred och därvid arbeta för att
              uppnå de miljömål som regeringen har beslutat.
            </seg>
          </u>
          <u xml:id="i-6fdf9448fb0398f1-250" prev="i-6fdf9448fb0398f1-247" who="Q547534">
            <seg xml:id="i-NTqVzKdMm8fqD65GRdyNRC">
              Innan jag besvarar Lars Ångströms frågor och ger Mikael Johansson
              ett svar vill jag nämna att en viktig del i försvarets miljöarbete
              är att ta miljöhänsyn i materielanskaffningen. År 1998 beslutade
              regeringen därför om riktlinjer om miljöanpassad försörjning av
              försvarsmateriel för Försvarsmakten och Försvarets materielverk.
              Riktlinjerna innebär att de två myndigheterna har ett gemensamt
              ansvar för att den materiel som anskaffas så långt möjligt är
              miljöanpassad. Inom ramen för försvarsmiljösamarbetet mellan Försvarsmakten,
              Försvarets materielverk och det amerikanska försvaret utarbetades
              1999 en handbok om miljöhänsyn i materielanskaffningsprocessen.
              Denna handbok har haft en stor betydelse i det internationella
              försvarsmiljöarbetet.
            </seg>
          </u>
          <u xml:id="i-6fdf9448fb0398f1-251" prev="i-6fdf9448fb0398f1-247" who="Q547534">
            <seg xml:id="i-KMJTnYECGJoY98GHePDpSx">
              Den förändrade omvärlden och de därmed förändrade kraven på försvaret
              har förändrat utgångspunkterna för materielförsörjningen. Förändringarna
              har givit upphov till att de flesta av anskaffningarna sker med
              internationella partner, vilket medför att vi inte alltid kan
              räkna med att få gehör för alla våra miljökrav. Vi verkar alltid
              i kontraktsförhandlingarna med våra internationella partner för
              att få gehör för våra miljökrav. Det har ingen betydelse i vilket
              forum, bilateralt eller multilateralt, ett materielsamarbete och
              sedermera en upphandling sker.
            </seg>
          </u>
          <u xml:id="i-2dFKyxbsjpKrD2JDiEFYo5" prev="i-6fdf9448fb0398f1-247" who="Q547534">
            <seg xml:id="i-QTRfY1LNotCdvDK7ScCQQR">
              Frankrike, Italien, Spanien, Storbritannien, Sverige och Tyskland
              undertecknade i juli 2000 ett fördrag utgörande ett heltäckande
              ramavtal om åtgärder för att underlätta omstrukturering och drift
              av den europeiska försvarsindustrin. Detta brukar vanligen benämnas
              LOI-samarbetet. LOI-samarbetet är i egentlig mening inte ett forum
              för anskaffning av försvarsmateriel.
            </seg>
          </u>
          <u xml:id="i-6fdf9448fb0398f1-252" prev="i-6fdf9448fb0398f1-247" who="Q547534">
            <seg xml:id="i-WmXChYgx1jMuHhAw4PVmY2">
              Inom ramen för ESDP, den europeiska säkerhets- och försvarspolitiken,
              bedöms EDA spela en viktig roll för att identifiera och etablera
              samarbeten rörande förmågeutveckling, bristtäckning, forskning,
              samarbeten kring anskaffning och industriell utveckling. Bland
              annat tar EDA fram en perspektivplan tillsammans med medlemsländerna
              som kan komma att utgöra en riktlinje för beslut om omstrukturering
              av försvarsindustrin, forskningssatsningar och materielprogram.
            </seg>
          </u>
          <u xml:id="i-6fdf9448fb0398f1-253" prev="i-6fdf9448fb0398f1-247" who="Q547534">
            <seg xml:id="i-Y8dSrnu8auXbLUdeyLtKQ6">
              Jag går nu över till att besvara frågorna.
            </seg>
          </u>
          <u xml:id="i-6fdf9448fb0398f1-254" prev="i-6fdf9448fb0398f1-247" who="Q547534">
            <seg xml:id="i-QVUiVLe1q64HN6B8KAW127">
              Första frågan: Sverige har redan introducerat miljöfrågor i LOI-samarbetet
              genom att ta initiativ till att bilda en arbetsgrupp för miljöfrågor
              detta för att tidigt i materielprocessen kunna introducera ett
              miljötänkande i gemensamma materielprojekt. Trots att det primära
              syftet med LOI inte är att gemensamt anskaffa materiel, försöker
              regeringen påverka de andra ländernas miljökrav genom sådana initiativ.
            </seg>
          </u>
          <u xml:id="i-6fdf9448fb0398f1-255" prev="i-6fdf9448fb0398f1-247" who="Q547534">
            <seg xml:id="i-HHcpcLcXtRdLT5uD7pb1p6">
              Andra frågan: Miljöaspekterna kommer i viss omfattning att diskuteras
              inom ramen för den perspektivplan som EDA utarbetar. Utöver detta
              har jag för avsikt att under såväl förberedelsearbeten som förhandlingar
              i EDA påpeka vikten av miljöaspekterna. Dessa bör enligt min mening
              också ingå som en faktor i beslutsfattandet.
            </seg>
          </u>
          <note xml:id="i-NnmYGZPXTTUhyJsnHejEji">
            Då Lars Ångström, som framställt interpellationen, anmält att
            han var förhindrad att närvara vid sammanträdet medgav andre vice
            talmannen att Mikael Johansson i stället fick delta i överläggningen.
          </note>
          <note type="speaker" xml:id="i-SopAX5dVSEk7v22qmdxG6L">
            Anf. 43 MIKAEL JOHANSSON (mp):
          </note>
          <u xml:id="i-6fdf9448fb0398f1-256" next="i-6fdf9448fb0398f1-262" who="Q303488">
            <seg xml:id="i-QHqC1SuEt5btdZrEEseS9X">
              Fru talman! Jag får tacka för svaret.
            </seg>
          </u>
          <u xml:id="i-6fdf9448fb0398f1-257" prev="i-6fdf9448fb0398f1-256" who="Q303488">
            <seg xml:id="i-BKF9wJBsABhso1PKAVYxoU">
              Det här handlar om att försöka skapa policyer där material och
              sådant skapas, egentligen inte så mycket om att titta på det som
              redan är införskaffat vad gäller försvarsmateriel utan att i stället
              se till att det görs bra från början. Det är det interpellationen
              handlar om.
            </seg>
          </u>
          <u xml:id="i-6fdf9448fb0398f1-258" prev="i-6fdf9448fb0398f1-256" who="Q303488">
            <seg xml:id="i-DHxhdkLRdCsyH8ALM7pcmW">
              Det gäller framför allt Försvarets materielverk, FMV. Deras miljöarbete
              är främst inriktat på att miljöanpassa försörjningen av materiel
              och tjänster till Försvarsmakten, dels genom att ställa krav på
              produkter och system, dels genom att ställa krav på att leverantörerna
              bedriver ett systematiskt miljöarbete. Där har FMV en nyckelroll
              inom försvarssektorns miljöarbete, eftersom Försvarsmaktens miljöpåverkan
              huvudsakligen uppstår vid användningen av de system och tjänster
              som FMV levererar.
            </seg>
          </u>
          <u xml:id="i-6fdf9448fb0398f1-259" prev="i-6fdf9448fb0398f1-256" who="Q303488">
            <seg xml:id="i-Ug6eKbJe715bHB2jPxZsBD">
              FMV:s arbete har uppmärksammats internationellt. Den franska
              motsvarigheten till FMV använder till exempel FMV som benchmarking
              -partner i miljöanpassningen av sin verksamhet. Urvalet av kemiska
              produkter och metodik för att ställa miljökrav i upphandlingsverksamheten
              har Frankrike anammat efter modell av FMV.
            </seg>
          </u>
          <u xml:id="i-6fdf9448fb0398f1-260" prev="i-6fdf9448fb0398f1-256" who="Q303488">
            <seg xml:id="i-4mQe6R3uX8Ewv1z2Qofev4">
              LOI-samarbetet nämndes också, där FOI och FMV har en gemensam
              arbetsgrupp för miljöfrågor. Gruppen fokuserar på forskning och
              teknologiutveckling inom området för att tidigt i materielprocessen
              introducera ett miljötänkande i de gemensamma materielprojekt
              som finns.
            </seg>
          </u>
          <u xml:id="i-6fdf9448fb0398f1-261" prev="i-6fdf9448fb0398f1-256" who="Q303488">
            <seg xml:id="i-Dmrajzujxr9d4WHMUUKk83">
              Det arbete som vi håller på med har även uppmärksammats av FN,
              och det känns positivt.
            </seg>
          </u>
          <u xml:id="i-6fdf9448fb0398f1-262" prev="i-6fdf9448fb0398f1-256" who="Q303488">
            <seg xml:id="i-2H6UB75TTv3WrPZQuYDNyE">
              Däremot finns det mer att göra när det gäller de länder som vi
              samarbetar med inom EU. Här välkomnar jag den positiva inställning
              som försvarsministern har. Hon påpekar att man ska vara aktivt
              pådrivande. Hon säger att hon har för avsikt att under såväl förberedelsearbetet
              som förhandlingar med EDA påpeka vikten av miljöaspekterna och
              att det ska ingå som en faktor i beslutsfattandet i fortsättningen.
              Den hållningen välkomnar jag, och jag ser positivt på fortsättningen.
            </seg>
          </u>
          <note type="speaker" xml:id="i-7PtSENgzQvD7LjZz9VwedC">
            Anf. 44 Försvarsminister LENI BJÖRKLUND (s):
          </note>
          <u xml:id="i-6fdf9448fb0398f1-263" next="i-6fdf9448fb0398f1-265" who="Q547534">
            <seg xml:id="i-Ft55KsMHwPFquEF4yKyCDv">
              Fru talman! Jag är glad att Mikael Johansson understryker det
              arbete som försvarets myndigheter gör på miljöområdet och nämner
              att det har blivit internationellt omtalat. Det betyder att vi
              är ett föregångsland. Det är inte heller så konstigt. Regeringen
              prioriterar miljöarbetet, och våra samarbetspartner har en liknande
              hållning. Ibland kan en del av det arbetet tyckas mödosamt och
              inte alltid ge resultat, och därför är det viktigt att kunna rapportera
              tillbaka att det får internationell uppmärksamhet och är uppskattat.
            </seg>
          </u>
          <u xml:id="i-6fdf9448fb0398f1-264" prev="i-6fdf9448fb0398f1-263" who="Q547534">
            <seg xml:id="i-D72sMZHZLJjDkdz6w7pmCi">
              Vi har redan från svensk sida tillsammans med chefen för EDA
              tagit upp hur miljöfaktorerna ska kunna komma in i det arbetet
              i långtidsperspektivet. Det är naturligt för regeringen att se
              till att det sker så snabbt och så odramatiskt som möjligt. Vi
              finner också att ju mer man behöver arbeta med omställning av
              försvaret, där man bland annat ska göra sig av med stora mängder
              försvarsmateriel, aktualiseras för varje land behovet av att redan
              från början se till att den materiel vi utvecklar och skaffar
              framöver inte har de väldigt allvarliga och svåra konsekvenser
              som man nu står inför.
            </seg>
          </u>
          <u xml:id="i-6fdf9448fb0398f1-265" prev="i-6fdf9448fb0398f1-263" who="Q547534">
            <seg xml:id="i-MEU9Az5kc2A9ufhk7qri8o">
              Det är ett arbete som är mödosamt. Jag är glad att också Mikael
              Johansson har sett att det våra myndigheter gör här hemma men
              också internationellt blir uppskattat.
            </seg>
          </u>
          <note xml:id="i-XnkTQ9dnLDPU7dyiP9ui2F">
            Överläggningen var härmed avslutad.
          </note>
          <note xml:id="i-GXvF48cdYL2Smrq8akGKoZ">
            10 § Svar på interpellation 2005/06:292 om miljöskydd vid EU:s
            militära insatser
          </note>
          <note type="speaker" xml:id="i-8zRqJVyuB6yVa6eGxm7nyq">
            Anf. 45 Försvarsminister LENI BJÖRKLUND (s):
          </note>
          <u xml:id="i-6fdf9448fb0398f1-266" next="i-6fdf9448fb0398f1-275" who="Q547534">
            <seg xml:id="i-JCdtFTzY9w2guJnfy3wqJU">
              Fru talman! Lars Ångström har frågat mig
            </seg>
          </u>
          <u xml:id="i-6fdf9448fb0398f1-267" prev="i-6fdf9448fb0398f1-266" who="Q547534">
            <seg xml:id="i-FjkzBywQBWWFAcG2D5XRWB">
              På samma sätt som i svaren på de två föregående interpellationerna
              (2005/06:290 och 2005/06:291) vill jag inleda med en kort redovisning
              av miljöarbetet i stort. Redan i början av 1990-talet uppdrog
              regeringen åt Försvarsmakten att inleda ett mer strukturerat försvarsmiljöarbete.
              Detta har sedan successivt utvecklats och på många sätt varit
              mycket framgångsrikt. Försvarets miljöarbete har också uppmärksammats
              i riksdagen, till exempel försvarsutskottets betänkande Försvaret
              och miljön i mars 1997 (bet. 1996/97:FöU3).
            </seg>
          </u>
          <u xml:id="i-6fdf9448fb0398f1-268" prev="i-6fdf9448fb0398f1-266" who="Q547534">
            <seg xml:id="i-FiguhVcjaNhGPLiUsrZhYc">
              Miljöpolitiken har hög prioritet i regeringens arbete. Exempel
              på viktiga miljöbeslut under senare år är miljöbalken 1999 samt
              riksdagens beslut i miljökvalitetsmålsarbetet 1999, 2001 och 2005.
              Denna utveckling på miljöområdet återspeglas också i försvarets
              miljöarbete. Med utgångspunkt i miljömålspropositionen 1998 beslutade
              regeringen samma år att Försvarsmakten ska ha ett särskilt sektorsansvar
              för ekologisk hållbarhet. I regleringsbrevet för 2006 är detta
              uppdrag utvidgat till att vara ett särskilt sektorsansvar för
              miljömålsarbetet. Försvarsmakten ska också enligt sin instruktion
              ta miljöhänsyn i sin verksamhet i fred och därvid arbeta för att
              uppnå de miljömål som regeringen har beslutat.
            </seg>
          </u>
          <u xml:id="i-6fdf9448fb0398f1-269" prev="i-6fdf9448fb0398f1-266" who="Q547534">
            <seg xml:id="i-GbgZzZJdqqoByReyNA2NZy">
              Jag vill också peka på försvarets roll i det internationella
              arbetet med hållbar utveckling. Regeringen framhöll i skrivelsen
              En svensk strategi för hållbar utveckling (skr. 2003/04:129) våren
              2004 att det militära försvarets verksamhet i grunden syftar till
              att vara krigsavhållande. Försvarsmakten bidrar därmed till fred
              och stabilitet, vilket är en av de viktigaste grundförutsättningarna
              för hållbar utveckling. Jag kan här lägga till att försvaret därigenom
              bidrar till att minska risken för den miljökatastrof som ett krig
              och andra större väpnade konflikter innebär.
            </seg>
          </u>
          <u xml:id="i-6fdf9448fb0398f1-270" prev="i-6fdf9448fb0398f1-266" who="Q547534">
            <seg xml:id="i-NjkXYwirFfV8uFiCE6gC5E">
              Regeringen anser att frågan om miljöskydd vid väpnade konflikter
              är viktig. En förutsättning för att på ett ändamålsenligt sätt
              kunna beakta miljöskyddet vid väpnade konflikter är att försvaret
              redan i den fredstida verksamheten bedriver ett bra miljöarbete.
              Den svenska försvarsmakten har således varit en bra grund för
              att kunna beakta miljöskyddet vid sin internationella verksamhet.
            </seg>
          </u>
          <u xml:id="i-6fdf9448fb0398f1-271" prev="i-6fdf9448fb0398f1-266" who="Q547534">
            <seg xml:id="i-6yaksCyPxtpgdmhKXrZgTc">
              Jag går nu över till att besvara Lars Ångströms frågor.
            </seg>
          </u>
          <u xml:id="i-6fdf9448fb0398f1-272" prev="i-6fdf9448fb0398f1-266" who="Q547534">
            <seg xml:id="i-9wi7GaXZrubgcRGbcM71UZ">
              Den första frågan: Det är viktigt att också miljöskyddet beaktas
              när medlemsstaterna utvecklar sina bidrag till EU:s snabbinsatsstyrkor.
              Det är därför naturligt att Sverige för fram denna aspekt i arbetet
              med den nordiska snabbinsatsstyrkan.
            </seg>
          </u>
          <u xml:id="i-6fdf9448fb0398f1-273" prev="i-6fdf9448fb0398f1-266" who="Q547534">
            <seg xml:id="i-4iTqVxDTgkems4yo92uEgc">
              Den andra frågan: Regeringen har i regleringsbrevet för 2006
              uppdragit åt Försvarsmakten att utarbeta metoder för att säkerställa
              att miljöskydd ur ett hållbarhetsperspektiv beaktas vid internationella
              övningar och insatser samt att ett sådant system ska vara infört
              före 2008. Systemet kommer således att gälla för den svenska delen
              av den nordiska snabbinsatsstyrkan.
            </seg>
          </u>
          <u xml:id="i-6fdf9448fb0398f1-274" prev="i-6fdf9448fb0398f1-266" who="Q547534">
            <seg xml:id="i-JbF9s52vs3pvpULM5UsrVM">
              Den tredje frågan: EU-staternas försvarsministeriers miljösamarbete,
              Defnet, är ett informellt samarbete på tjänstemannanivå för bland
              annat informations- och erfarenhetsutbyte. Defnet fungerar bra,
              och jag har inte för avsikt att föreslå att samarbetet ändras.
              Försvarsministrarna möts i anslutning till mötena inom det allmänna
              rådet för externa frågor, Gaerc. Vid dessa möten kan också försvarsmiljöfrågor
              med koppling till utveckling av EU:s snabbinsatsstyrkor belysas.
              Jag kommer att aktualisera frågorna vid kommande möte.
            </seg>
          </u>
          <u xml:id="i-6fdf9448fb0398f1-275" prev="i-6fdf9448fb0398f1-266" who="Q547534">
            <seg xml:id="i-D9dTgwHgkTT1sWXnGUSDQ4">
              Den fjärde frågan: Jag träffar regelbundet mina nordiska kolleger.
              Vid dessa möten tar vi upp de frågor som för tillfället är aktuella.
            </seg>
          </u>
          <note xml:id="i-6Z1rp1pNXM2KvHKuV12Rvs">
            Då Lars Ångström, som framställt interpellationen, anmält att
            han var förhindrad att närvara vid sammanträdet medgav andre vice
            talmannen att Mikael Johansson i stället fick delta i överläggningen.
          </note>
          <note type="speaker" xml:id="i-E4g9jeBLutcS2kqvpsqbFd">
            Anf. 46 MIKAEL JOHANSSON (mp):
          </note>
          <u xml:id="i-6fdf9448fb0398f1-276" next="i-6fdf9448fb0398f1-281" who="Q303488">
            <seg xml:id="i-q1kwLnjmVeHXMjDR8Mq37">
              Fru talman! Vi i de gröna tycker att det är viktigt ur trovärdighetssynpunkt
              att Sverige ser till att de militära insatser vi är med i inte
              orsakar problem samtidigt som vi försöker medverka till att lösa
              andra problem på den internationella arenan, det vill säga att
              vi inte medverkar till att man lämnar spår av miljöförstöring
              efter militära insatser.
            </seg>
          </u>
          <u xml:id="i-6fdf9448fb0398f1-277" prev="i-6fdf9448fb0398f1-276" who="Q303488">
            <seg xml:id="i-SkNnpDo2VrGrPZxSBg59DQ">
              På senare år har insikten om vikten av miljöskydd vid militära
              insatser ökat. Inom FN pågår ett arbete för att ta fram en environmental
              guideline för FN:s fredsbevarande insatser. Regeringen har i regleringsbrev
              gett Försvarsmakten i uppdrag att utveckla miljöskydd vid internationella
              insatser.
            </seg>
          </u>
          <u xml:id="i-6fdf9448fb0398f1-278" prev="i-6fdf9448fb0398f1-276" who="Q303488">
            <seg xml:id="i-BQDbBELwr9LEF7gy3wFM9p">
              I dagsläget finns det krav på miljöskydd vid internationella
              insatser, både för Nato och för den svenska försvarsmakten. Och
              det håller på att utarbetas inom FN. Men det saknas inom EU, denna
              än så länge inte lika framåtsyftande organisation som svenska
              försvaret eller FN. Tyvärr är det ett dilemma där. Det gäller
              när frågan kommer upp hur vi agerar på den internationella arenan.
              Jag uppfattar det som att försvarsministern dock kommer att tillåta
              samövningar med våra samarbetspartner om det finns ett miljöskyddssystem
              utan att det är etablerat.
            </seg>
          </u>
          <u xml:id="i-6fdf9448fb0398f1-279" prev="i-6fdf9448fb0398f1-276" who="Q303488">
            <seg xml:id="i-HXNdR5aVxdJm6y1XsDY3Ft">
              Jag hoppas och tror också att försvarsministern kan driva på
              så att det verkligen blir ett krav från EU:s sida att det ska
              vara ett miljöskyddssystem när det görs militära insatser i utlandet.
              Tyvärr visar det sig att regeringens hållning är lite svag. Vi
              skulle kunna ställa det som krav. Varför inte? Det är viktigt
              att vi försöker vara föregångare. Då kan vi säga att om det inte
              finns ett miljöskyddssystem som är i funktion, eller i enlighet
              med FN:s pågående arbete åtminstone, ska vi inte ställa upp inom
              EU:s ram.
            </seg>
          </u>
          <u xml:id="i-6fdf9448fb0398f1-280" prev="i-6fdf9448fb0398f1-276" who="Q303488">
            <seg xml:id="i-H2Sd2x5XRbiTKvkf6ehxkU">
              Däremot jobbar ju ministern på ett påtagligt bra sätt genom att
              hon ska föra fram de här aspekterna i kommande träffar med de
              nordiska ministrarna. Det känns positivt, för det är också en
              del i att påverka, både EU och Nato via de olika länder som är
              med på de olika ställena.
            </seg>
          </u>
          <u xml:id="i-6fdf9448fb0398f1-281" prev="i-6fdf9448fb0398f1-276" who="Q303488">
            <seg xml:id="i-KGXggbUzisT6FjNEp5EUMq">
              Men, som sagt, politik prövas i den praktiska handlingen. Här
              saknas det än så länge lite grann.
            </seg>
          </u>
          <note type="speaker" xml:id="i-Gc54XgeYQduQ8dzjZCaKSn">
            Anf. 47 Försvarsminister LENI BJÖRKLUND (s):
          </note>
          <u xml:id="i-6fdf9448fb0398f1-282" next="i-6fdf9448fb0398f1-285" who="Q547534">
            <seg xml:id="i-A9J3Rp3C7Jmk2HtaSzwNgk">
              Fru talman! Allra först vill jag understryka att krig leder till
              kanske de värsta miljökatastroferna. Därför är naturligtvis allt
              arbete som innebär att man försöker stoppa och begränsa krig,
              hindra att krig bryter ut eller få stopp på krigshandlingar, i
              sig ett miljöskyddsarbete. När vi väger vilka insatser Sverige
              ska delta i undrar jag om Mikael Johansson och jag tycker att
              vi då ska betona miljöledningssystemen eller se till att vi får
              stopp på det som krigshandlingar innebär eller att man kränker
              mänskliga rättigheter. Jag tror att det finns många väldigt tunga
              faktorer som både Mikael Johansson och jag skulle ha svårt att
              ducka inför även om inte miljöledningssystemet var perfekt.
            </seg>
          </u>
          <u xml:id="i-6fdf9448fb0398f1-283" prev="i-6fdf9448fb0398f1-282" who="Q547534">
            <seg xml:id="i-C6USSVRd6PQoAenrXV1Wg2">
              Om vi går över till det arbetet hoppas jag att det är klart att
              Sverige hela tiden aktivt i alla internationella sammanhang driver
              miljöaspekterna när det gäller utveckling och metoder. Vi har
              ett strukturerat miljöledningssystem hos oss, och vi vill att
              det ska återfinnas på andra ställen.
            </seg>
          </u>
          <u xml:id="i-6fdf9448fb0398f1-284" prev="i-6fdf9448fb0398f1-282" who="Q547534">
            <seg xml:id="i-4svx25EA9BT4N2foGR9Fkz">
              Däremot har EU självt inte ett eget arbete med att standardisera
              materiel och har inte heller någon egen övningsverksamhet utan
              replierar i huvudsak på Nato och Natos övningsverksamhet genom
              Partnerskap för fred som också inkluderar EU:s medlemsstater.
              Vi har egentligen inte från regeringens sida en önskan om att
              just de militära inslagen i EU ska få växa med egen övningsverksamhet
              och egen standardisering. Därför är det viktigt att vi som partner
              och i olika sammanhang ser till att våra aspekter förs fram i
              Nato, som har en väldigt stor betydelse på alla områden. Det gör
              vi. Men vi har också hjälp från bland annat Norge och Danmark
              med vilka vi har ett nordiskt samarbete och ser till att de också
              driver frågorna. Det är utan tvekan så att USA har fått mycket
              inspiration genom det samarbete som vi har med USA och också med
              de baltiska länderna.
            </seg>
          </u>
          <u xml:id="i-6fdf9448fb0398f1-285" prev="i-6fdf9448fb0398f1-282" who="Q547534">
            <seg xml:id="i-J7qYBAazcZfByLVo2xwaCA">
              När jag tittar på den här bilden, Mikael Johansson, har jag gott
              hopp om att de nordiska länderna och de baltiska länderna som
              ingår i den nordiska snabbinsatsförmågan som vi ska ha klar den
              1 januari 2008 är ganska angelägna om att göra allt vad de kan
              för att hålla höga miljökrav. Men det är nog så att vi inte kommer
              att ha ett perfekt system 2008. Vi kommer att ha ett bättre system
              än vad vi har i dag. Det kan jag säga. Men om vi ska sätta in
              insatsen avgörs av andra saker. Då får vi ändå ur miljösynpunkt
              glädjas över att vi stoppar den miljöförstöring som krig och oroligheter
              utgör. Framför allt gör vi så mycket mer när det gäller mänsklig
              värdighet och mänskliga rättigheter.
            </seg>
          </u>
          <note type="speaker" xml:id="i-NSDZ3X3HuViEQAV4LEP5w8">
            Anf. 48 MIKAEL JOHANSSON (mp):
          </note>
          <u xml:id="i-6fdf9448fb0398f1-286" who="Q303488">
            <seg xml:id="i-DXSkBy9aSbzrnPRHLQKeJg">
              Fru talman! Det är en jättebra reaktion på min frågeställning.
              Jag håller naturligtvis med om att det inte är huruvida vi klarar
              miljön eller inte som ska avgöra om vi ska ha militära insatser
              för att stoppa något ännu värre, men vi måste ha det med. Det
              har försvarsministern, fru talman, givit mycket starkt uttryck
              för, att jobba för det med de nordiska och de baltiska möjligheterna.
              Vi har också FN där jag misstänker, på samma sätt som inom andra
              områden, att Sveriges försvarsmakt har möjligheter att vara ett
              tydligt och bra exempel på hur det kan skötas. Jag tackar för
              svaret.
            </seg>
          </u>
          <note xml:id="i-V2mFCqMrg18M3GjMWgaKrr">
            Överläggningen var härmed avslutad.
          </note>
          <note xml:id="i-7TfUMbNX3RhbVSk3tYToxZ">
            Ajournering
          </note>
          <note xml:id="i-CcXV17Dnk7Gh6sNrWEYK3T">
            Kammaren beslutade kl. 15.46 på förslag av andre vice talmannen
            att ajournera förhandlingarna till kl. 18.00.
          </note>
          <note xml:id="i-Ti7EcUUTP7r5V97i63uqoT">
            Återupptagna förhandlingar
          </note>
          <note xml:id="i-J6Q3sGkgE5XoJVhmjvJjFV">
            Förhandlingarna återupptogs kl. 18.00.
          </note>
          <note xml:id="i-Hm9C6PoEwb4MgEDbgefAsh">
            11 § Svar på interpellation 2005/06:287 om den tillfälliga utlänningslagstiftningen
          </note>
          <note type="speaker" xml:id="i-RpKFbyDjzBdK1vnfxDr4b3">
            Anf. 49 Statsrådet BARBRO HOLMBERG (s):
          </note>
          <u xml:id="i-GgBgGQZfnKbQgrQB6r5q3B" next="i-6fdf9448fb0398f1-290" who="Q3358782">
            <seg xml:id="i-6vn5YEypopHCgfj95EyaKw">
              Fru talman! Ulla Hoffmann har ställt frågor till mig angående
              tillämpningen av den tillfälliga utlänningslagstiftning som trädde
              i kraft den 15 november 2005.
            </seg>
          </u>
          <u xml:id="i-6fdf9448fb0398f1-288" who="Q3358782" prev="i-GgBgGQZfnKbQgrQB6r5q3B">
            <seg xml:id="i-YXx65WTpYqkrKWgGjsFo2a">
              I Sverige har vi självständiga myndigheter. Detta innebär att
              Migrationsverket ska pröva ärenden enligt den tillfälliga lagstiftningen
              självständigt och på eget ansvar på samma sätt som alla andra
              förvaltningsmyndigheter prövar ärenden. Regeringen får inte påverka
              verkets rättstillämpning. Migrationsverket har heller ingen möjlighet
              att överlämna ärenden enligt den tillfälliga lagstiftningen till
              regeringen för avgörande.
            </seg>
          </u>
          <u xml:id="i-QkGrigYrCKv3AKqgFXWiSa" prev="i-GgBgGQZfnKbQgrQB6r5q3B" who="Q3358782">
            <seg xml:id="i-QCkAyuEpzMEoLRwXUb5Rr">
              Den tillfälliga lagstiftningen tillkom som följd av ett initiativ
              i ett av riksdagens utskott och beslutades med bred majoritet
              i riksdagen.
            </seg>
          </u>
          <u xml:id="i-6fdf9448fb0398f1-289" prev="i-GgBgGQZfnKbQgrQB6r5q3B" who="Q3358782">
            <seg xml:id="i-K9pca25Ezk4xCmA7UnNqhR">
              Riksdagsinitiativet föregicks av en överenskommelse mellan tre
              partier: Socialdemokraterna, Vänsterpartiet och Miljöpartiet.
              Intentionen i överenskommelsen var att de flesta barnfamiljer
              som befunnit sig i Sverige en lång tid utan att avvisningsbeslut
              till hemlandet kunnat verkställas skulle få stanna. Vidare skulle
              bland annat en ny prövning göras i ärenden gällande personer som
              fått ett avvisningsbeslut som inte kunnat verkställas på grund
              av verkställighetshinder. Överenskommelsen låg till grund för
              den tillfälliga lagstiftningens utformning.
            </seg>
          </u>
          <u xml:id="i-6fdf9448fb0398f1-290" prev="i-GgBgGQZfnKbQgrQB6r5q3B" who="Q3358782">
            <seg xml:id="i-LFpayaL1ABGbJJpBpBEoBG">
              Den tillfälliga lagstiftningen är inte en amnesti. I lagen ställs
              det upp vissa kriterier för att uppehållstillstånd ska beviljas.
              Lagstiftaren har ansett att dessa kriterier ger nya och ökade
              möjligheter att få uppehållstillstånd dels för vissa barnfamiljer,
              dels för personer vars avlägsnandebeslut på grund av förhållandena
              i mottagarländerna inte bedömts kunna verkställas med tvång. Uppehållstillstånd
              ska beviljas, och beviljas i dag av Migrationsverket, då förutsättningarna
              i lagen är uppfyllda. Av vad jag hittills erfarit från Migrationsverket
              synes utfallet av den tillfälliga lagstiftningen ligga i linje
              med det riksdagsbeslut som mitt respektive Ulla Hoffmanns politiska
              parti står bakom.
            </seg>
          </u>
          <note type="speaker" xml:id="i-HjTMGzy1ve9LG5B9H1TXJq">
            Anf. 50 ULLA HOFFMANN (v):
          </note>
          <u xml:id="i-6fdf9448fb0398f1-291" next="i-6fdf9448fb0398f1-303" who="Q4954312">
            <seg xml:id="i-BTvQpwsmxnC5MKXqWQdHE3">
              Fru talman! Jag vill tacka statsrådet för svaret på mina frågor
              om den tillfälliga utlänningslagstiftningen. Svaret är osedvanligt
              kort och skulle kunna sammanfattas som att regeringen anser att
              allting är bra och att tolkningen av lagen och överenskommelserna
              är enligt lagstiftarens intentioner och vår överenskommelse.
            </seg>
          </u>
          <u xml:id="i-6fdf9448fb0398f1-292" prev="i-6fdf9448fb0398f1-291" who="Q4954312">
            <seg xml:id="i-FdSLiCwAyBwhBzjiA6cUsz">
              Fru talman! Vänsterpartiet och Miljöpartiet drev tillsammans
              med Kristdemokraterna, Centern, Folkpartiet och 160 000 människor
              i vårt land kravet på en flyktingamnesti. Vi lyckades inte. Däremot
              lyckades vi genomdriva en tillfällig lagstiftning som gäller i
              övergången mellan 1989 och 2005 års utlänningslagstiftningar.
            </seg>
          </u>
          <u xml:id="i-6fdf9448fb0398f1-293" prev="i-6fdf9448fb0398f1-291" who="Q4954312">
            <seg xml:id="i-YJAph6f5ra9ZiYTqufiHZN">
              Överenskommelsen som träffades mellan våra partier och Miljöpartiet
              säger att ingen ska behöva leva gömd i vårt land. Alla gömda ska
              få en ny prövning av verkställighetshinder. Alla som inte kunnat
              avvisas med tvång på grund av situationen i hemlandet ska få en
              ny prövning. De flesta barnen ska få stanna. De svårt sjuka så
              kallade apatiska barnen ska också få stanna.
            </seg>
          </u>
          <u xml:id="i-6fdf9448fb0398f1-294" prev="i-6fdf9448fb0398f1-291" who="Q4954312">
            <seg xml:id="i-DviKViNbvrWHcLFhu2qPcZ">
              Hitintills har ca 30 000 ansökningar kommit in och ca 11 000
              fått stanna med stöd av den tillfälliga lagstiftningen 11 000
              människor som nu kan känna sig trygga och börja bygga upp sina
              liv här i Sverige. Jag välkomnar dem alla.
            </seg>
          </u>
          <u xml:id="i-6fdf9448fb0398f1-295" prev="i-6fdf9448fb0398f1-291" who="Q4954312">
            <seg xml:id="i-E4j9bpdVHqGbjASBBHMtGd">
              Jag gör ett nytt försök och hoppas på att få svar här i kammaren
              på mina frågor.
            </seg>
          </u>
          <u xml:id="i-6fdf9448fb0398f1-296" prev="i-6fdf9448fb0398f1-291" who="Q4954312">
            <seg xml:id="i-RfK1S2emPcTG66ty1hiUGu">
              Definitionen på ett spädbarn är ett barn i åldern nolltolv månader.
              Vid de förhandlingar som fördes, där statsrådet tyvärr inte kunde
              närvara, var vi noga med att det var barnets anknytning till Sverige
              som var det viktiga. Att då påstå att barn födda i Sverige i två-
              till fyraårsåldern inte har fått någon anknytning till Sverige
              är mycket märkligt. Att ange som ett skäl att de är spädbarn är
              ännu märkligare.
            </seg>
          </u>
          <u xml:id="i-6fdf9448fb0398f1-297" prev="i-6fdf9448fb0398f1-291" who="Q4954312">
            <seg xml:id="i-RywCSiJ4zvqpX6JirLtH1X">
              Så här skriver Migrationsverket i ett av besluten: Daniel har
              ännu inte fyllt tre år. Han har visserligen levt hela sitt liv
              i Sverige, men på grund av att han ännu är ett spädbarn måste
              det antas att hans starkaste anknytning i livet är till sina föräldrar.
            </seg>
          </u>
          <u xml:id="i-6fdf9448fb0398f1-298" prev="i-6fdf9448fb0398f1-291" who="Q4954312">
            <seg xml:id="i-FbJvkYR4rnXQEPKRTe6bWH">
              Daniel har nu fyllt tre år. Jag har fler sådana här exempel här.
            </seg>
          </u>
          <u xml:id="i-6fdf9448fb0398f1-299" prev="i-6fdf9448fb0398f1-291" who="Q4954312">
            <seg xml:id="i-JraaMiZYdebinAb9bjkKTs">
              Vad är det för skäl till avslag att ange att den starkaste anknytningen
              i livet är till föräldrarna? Både statsrådet och jag har barn
              och vet att den starkaste anknytning ett barn har är till föräldrarna,
              oavsett ålder och oavsett medborgarskap. Vad som ska bedömas är
              om Daniel fått anknytning till Sverige, inte om han har anknytning
              till sina föräldrar.
            </seg>
          </u>
          <u xml:id="i-6fdf9448fb0398f1-300" prev="i-6fdf9448fb0398f1-291" who="Q4954312">
            <seg xml:id="i-MKp7XMLSmTcF7APA1iBejn">
              Min fråga till statsrådet är därför: Anser statsrådet att en
              treåring är ett spädbarn? Anser statsrådet att en treåring som
              levt hela sitt liv i Sverige inte har en stark anknytning till
              Sverige utan har en starkare anknytning till det land han aldrig
              har varit i?
            </seg>
          </u>
          <u xml:id="i-6fdf9448fb0398f1-301" prev="i-6fdf9448fb0398f1-291" who="Q4954312">
            <seg xml:id="i-8HPvQvqEjBF1kmc19nijEh">
              En annan fråga handlar om verkställighetshinder där regeringen
              gör bedömningen att det inte går att avvisa flyktingar med tvång
              till hemlandet. I betänkandet sägs att om det inte går att verkställa
              en avvisning med tvång eller om hemlandet inte kommer att ta emot
              flyktingen så ska den personen erhålla uppehållstillstånd. I de
              diskussioner de tre partierna har haft har det aldrig varit fråga
              om någonting annat än permanenta uppehållstillstånd. De grupper
              som nämndes av statsrådet och oss var irakier, afghaner och somalier.
            </seg>
          </u>
          <u xml:id="i-6fdf9448fb0398f1-302" prev="i-6fdf9448fb0398f1-291" who="Q4954312">
            <seg xml:id="i-LQt5MyUViMDGZJhz7GR5Br">
              Vad vi nu kan se är att kurder från norra Irak, irakiska Kurdistan
              dit Sverige inte verkställer avvisningar får tillfälliga uppehållstillstånd
              trots att Kurdistans regionala regering sagt att man inte under
              några omständigheter tar emot flyktingar som avvisats med tvång.
              Jag har ett pressmeddelande härifrån som jag ska överlämna.
            </seg>
          </u>
          <u xml:id="i-6fdf9448fb0398f1-303" prev="i-6fdf9448fb0398f1-291" who="Q4954312">
            <seg xml:id="i-5bJBFwU2w6kecQ1gU1jH65">
              De vars avvisning inte kan verkställas med tvång ska få stanna
              i Sverige så var överenskommelsen. Att stanna i Sverige innebär
              att veta att det är här man ska bo och kunna planera sina liv,
              inte att man ska riskera att ryckas upp igen. En avgörande fråga
              till statsrådet är därför: Går det att nu verkställa avvisningar
              av irakiska kurder till norra Irak med tvång?
            </seg>
          </u>
          <note type="speaker" xml:id="i-FKmZwMX2uNAoHjGkcns46r">
            Anf. 51 KALLE LARSSON (v):
          </note>
          <u xml:id="i-6fdf9448fb0398f1-304" next="i-6fdf9448fb0398f1-310" who="Q5937876">
            <seg xml:id="i-QeYFNWURyo8yx7iKBq9PtJ">
              Fru talman! Vi är nu mitt inne i det som i en överenskommelse
              mellan Socialdemokraterna, Vänsterpartiet och Miljöpartiet kallas
              kontrollstation. Vi ska nu se om den överenskommelse vi i höstens
              budgetpropositionen kom överens om pressade med regeringen på
              från Miljöpartiets och Vänsterpartiets sida; så får man nog ändå
              betrakta det verkligen också kommer till praktisk handling. Vi
              har därför nu en utvärdering av den tillfälliga lagen. Den har
              pågått under en lång tid. Vi har haft ett antal möten ganska många.
              Vi har vid dessa möten ständigt ställt frågor och lyft upp de
              problem vi uppmärksammat. Ulla Hoffmann har för Vänsterpartiets
              del räknat upp några; jag ska ta ytterligare exempel.
            </seg>
          </u>
          <u xml:id="i-6fdf9448fb0398f1-305" prev="i-6fdf9448fb0398f1-304" who="Q5937876">
            <seg xml:id="i-Xfy4Fibn6CLHquDECvwDyS">
              Vi väljer att göra detta till en öppen kontrollstation. Vi välkomnar
              också andra partier att kritiskt granska tillämpningen av den
              tillfälliga asyllagen och ge sina bedömningar och värderingar.
              Det är ett av skälen till att vi öppnar debatten i riksdagens
              kammare.
            </seg>
          </u>
          <u xml:id="i-6fdf9448fb0398f1-306" prev="i-6fdf9448fb0398f1-304" who="Q5937876">
            <seg xml:id="i-K6HfLfaMzsQMeANGC8ksK3">
              Ett annat skäl, det ska också sägas, är att efterfråga handling
              från regeringen. Det finns nämligen ett antal punkter där vi är
              kritiska till hur överenskommelsen har omsatts i praktisk handling.
              Jag instämmer fullt ut i det som Ulla Hoffmann tidigare har sagt.
              Låt mig ändå i en kort bisats säga att när det gäller sökande
              från Afghanistan har ju ännu inga vägledande beslut fattats, men
              vi är oroliga för att man kommer att låta samma princip vara gällande
              för afghaner som för personer från norra Irak. Att det vore högst
              olyckligt framgår inte minst om man läser Utrikesdepartementets
              egna beskrivningar av de mänskliga rättigheterna i Afghanistan
              2005. Där står att läsa: Säkerhetsläget i Afghanistan har försämrats
              under det senaste året. Lite längre ned står det: I vissa områden
              har den utbredda laglösheten lett till att den personliga säkerheten
              för kvinnor försämrats sedan talibanregimens fall, till exempel
              när det gäller våldtäkter, kidnappningar och försvinnanden. Det
              är ganska hårda omdömen. Jag tror att få kan föreställa sig vad
              det innebär att situationen kunde försämras från talibanregimens
              styre.
            </seg>
          </u>
          <u xml:id="i-6fdf9448fb0398f1-307" prev="i-6fdf9448fb0398f1-304" who="Q5937876">
            <seg xml:id="i-3orhsKfqZRoXtoVBZX7FkG">
              När det gäller begreppet sammanhängande tid, som är en del av
              den tillfälliga lagstiftningen, är vi också kritiska. Det har
              nämligen visat sig att vi fått en situation där personer som under
              bara några timmar har lämnat Sverige och sedan kommit tillbaka
              plötsligt inte längre har möjlighet att prövas enligt den tillfälliga
              lagen. Det var nog inte någons avsikt när lagen skrevs. Därför
              vill vi också efterfråga vad statsrådet är beredd att göra på
              den punkten.
            </seg>
          </u>
          <u xml:id="i-6fdf9448fb0398f1-308" prev="i-6fdf9448fb0398f1-304" who="Q5937876">
            <seg xml:id="i-AkRvCmiky6ntoRZEUbvGAx">
              Många är de som har fått stanna redan. Jag bryter mitt i mitt
              anförande för att säga det. Det är betydelsefullt. Man måste kunna
              se både det som är bra och det som inte fungerar för att kunna
              ta itu med det som inte fungerar.
            </seg>
          </u>
          <u xml:id="i-6fdf9448fb0398f1-309" prev="i-6fdf9448fb0398f1-304" who="Q5937876">
            <seg xml:id="i-EUreJPo4YEeUNjSCVCanco">
              Men en del av dem som inte har fått stanna nu har fått avslag
              utan att de fått möjlighet till offentliga biträden. Det kan i
              några fall vara helt i överensstämmelse med lagen. Om det är mycket
              enkla ärenden, Dublinärenden utan några komplikationer, är det
              inte så märkligt att man inte får något offentligt biträde. Men
              i flera andra fall är det ganska komplicerade ärenden där den
              sökande inte har fått tillgång till den rättssäkerhet som det
              innebär att faktiskt ha en advokat till sin hjälp.
            </seg>
          </u>
          <u xml:id="i-6fdf9448fb0398f1-310" prev="i-6fdf9448fb0398f1-304" who="Q5937876">
            <seg xml:id="i-HBNDbrgzCr8pzM3ee6k4Qt">
              Allra sist, de siffror som vi har fått presenterade för oss visar
              att gruppen som inte enligt lagstiftningen får öppnare möjligheter
              att stanna bara ska kunna få bifall i så få fall som 10 %. Jag
              kommer att återkomma i mitt nästa inlägg för att beskriva på vilket
              sätt det inte alls står i överensstämmelse med den lag vi har
              antagit i den här riksdagen.
            </seg>
          </u>
          <note type="speaker" xml:id="i-BaisYV5BW7emwLZNxotJAX">
            Anf. 52 GÖTE WAHLSTRÖM (s):
          </note>
          <u xml:id="i-6fdf9448fb0398f1-311" next="i-6fdf9448fb0398f1-316" who="Q6229070">
            <seg xml:id="i-L1wF3LfYkakntWfqpWYShg">
              Fru talman! Under hösten var vi tre partier som gemensamt tog
              oss an den situation som vi befann oss i på grund av det mellanläge
              som har beskrivits här tidigare mellan gammal och kommande lagstiftning
              och den utsatthet som väldigt många människor befann sig i. Vi
              kunde när vi diskuterade detta under hösten konstatera att det
              var väldigt oklart hur många människor som eventuellt skulle beröras
              av den tillfälliga och särskilda lagstiftningen. Vi hade väldigt
              olika begrepp om antalet och vi fick också väldigt olika uppgifter
              om vilka grupper av människor det handlade om. Därigenom var det
              väldigt komplicerat att göra en bedömning av antalet människor
              som skulle beröras av lagstiftningen och få en positiv bedömning
              och ett uppehållstillstånd.
            </seg>
          </u>
          <u xml:id="i-6fdf9448fb0398f1-312" prev="i-6fdf9448fb0398f1-311" who="Q6229070">
            <seg xml:id="i-BER2oYwzq6MpqDQon7sLFP">
              Under processen har vi naturligtvis, precis som har sagts här,
              nogsamt följt de här frågorna, både internt, från respektive partis
              sida, och gemensamt de tre partier emellan som nu tar ansvar för
              den här lagstiftningen. Det är inte utan att vi då konstaterar
              att det dyker upp frågeställningar utifrån precis den diskussion
              som vi hade inför lagstiftningen och inför det arbete vi hade
              innan utskottet fattade sitt beslut och lade fram ärendet för
              kammaren och den kammarbehandling som vi hade.
            </seg>
          </u>
          <u xml:id="i-6fdf9448fb0398f1-313" prev="i-6fdf9448fb0398f1-311" who="Q6229070">
            <seg xml:id="i-LyYhJVrSNbKUkWBxGMyEp2">
              Min fråga till statsrådet måste naturligtvis vara: Kan man i
              dag göra någon exakt bedömning utifrån de siffror som har nämnts
              i debatten? 30 000 ärenden handläggs i dag. Vad vet man om de
              positiva beslut som har fattats, de negativa beslut som har fattats
              och den grupp av människor som ännu inte har fått ärendet behandlat
              och slutfört inom ramen för den särskilda lagstiftningen?
            </seg>
          </u>
          <u xml:id="i-6fdf9448fb0398f1-314" prev="i-6fdf9448fb0398f1-311" who="Q6229070">
            <seg xml:id="i-NuNZLHCh8qbDevzZv1uFjY">
              Det är en ganska central frågeställning just utifrån den mediebehandling
              som har varit och den diskussion om eventuella procentsatser och
              annat som skulle kunna förekomma. Det vi i dag kan se är ju att
              lagstiftningen har levt upp till de ambitioner som vi hade här
              i kammaren när det gällde att ha träffsäkerhet gentemot barn och
              gentemot vissa grupper där vi kunde konstatera omedelbara verkställighetshinder.
            </seg>
          </u>
          <u xml:id="i-6fdf9448fb0398f1-315" prev="i-6fdf9448fb0398f1-311" who="Q6229070">
            <seg xml:id="i-Udof5K9Nu1QTRvwBUtQRD4">
              Men vi kan också se att grupper finns kvar i systemet. Då är
              det betydligt mer svårhanterligt för de myndigheter som har ansvar
              att följa upp och verkställa de beslut som vi har fattat här i
              kammaren. Jag tänker då på situationen med identitetsbyte som
              har skett under den långa handläggningsprocessen, den vandelsproblematik
              som förekommer och naturligtvis också att det är människor från
              väldigt många olika länder vi har att ta ställning till.
            </seg>
          </u>
          <u xml:id="i-6fdf9448fb0398f1-316" prev="i-6fdf9448fb0398f1-311" who="Q6229070">
            <seg xml:id="i-KLxZE55G91n17agjXFi571">
              Min fråga till statsrådet är alltså: Vilken bedömning gör statsrådet,
              är det relevant att använda just diskussionen om procentsatser
              i dagsläget eller finns det skäl att fortfarande avvakta den process
              som pågår, även om vi i dag kan se att det är en öppen kontrollstation,
              som Kalle Larsson uttryckte det? Vi har också överenskommelser
              om att vi i april månad ska göra en mer genomgripande kontrollstation
              av utfallet av den särskilda lagstiftningen.
            </seg>
          </u>
          <note type="speaker" xml:id="i-CwAd8q94d7AeMK6p9Rq8SF">
            Anf. 53 MONA JÖNSSON (mp):
          </note>
          <u xml:id="i-6fdf9448fb0398f1-317" next="i-6fdf9448fb0398f1-320" who="Q4988873">
            <seg xml:id="i-NMbTTNufbZHhkWpLATbi8W">
              Fru talman! Sedan en lång tid tillbaka har utlänningsmyndigheten
              avvisat människor eftersom de inte har ansett det strida mot humanitetens
              krav. Det var därför mycket viktigt att bryta denna praxis när
              vi stiftade den tillfälliga lagen.
            </seg>
          </u>
          <u xml:id="i-6fdf9448fb0398f1-318" prev="i-6fdf9448fb0398f1-317" who="Q4988873">
            <seg xml:id="i-DCMDotSHbdwSzvpEfwuVv">
              Vi införde begreppet humanitärt angeläget. Det begreppet skulle
              ha en mer vidsträckt betydelse än det som tidigare använts, särskilt
              som lagen också säger att de hänsyn som normalt ska tas till intresset
              av att upprätthålla en reglerad invandring inte ska göras i samma
              utsträckning.
            </seg>
          </u>
          <u xml:id="i-6fdf9448fb0398f1-319" prev="i-6fdf9448fb0398f1-317" who="Q4988873">
            <seg xml:id="i-7Vt32BrctQMxXi5yLoL7oM">
              Vi kan se att det finns ensamstående som levt här i Sverige under
              lång tid och som måste få en seriös möjlighet att stanna. Det
              kan handla om att du är förföljd, att du är ensam kvinna och har
              varit här i landet. Det kan handla om män som är utsatta för blodshämnd.
              Och flera av de här människorna har inte fått möjlighet till offentligt
              biträde, om jag förstår det rätt. Jag skulle vilja höra vad ministern
              tycker om detta.
            </seg>
          </u>
          <u xml:id="i-6fdf9448fb0398f1-320" prev="i-6fdf9448fb0398f1-317" who="Q4988873">
            <seg xml:id="i-B5psdXMWqsFzCzz8TBPx6S">
              Ur flera perspektiv görs enligt vår uppfattning också en alltför
              snäv bedömning utifrån de grunder som den tillfälliga asyllagen
              vilar på. Det här är personer som inte kan avvisas med tvång utan
              de får tillfälliga uppehållstillstånd. Då skulle jag vilja höra
              om inte ministern anser att det kan ställa till problem att de
              får tillfälliga uppehållstillstånd i stället för att få permanenta
              uppehållstillstånd så att de kan börja arbeta och leva ett normalt
              liv här utan att processen dras ut.
            </seg>
          </u>
          <note type="speaker" xml:id="i-2trTKbEpNwrbTNsdibKHCj">
            Anf. 54 GÖRAN LINDBLAD (m):
          </note>
          <u xml:id="i-6fdf9448fb0398f1-321" next="i-6fdf9448fb0398f1-325" who="Q326524">
            <seg xml:id="i-Ruhb22jmdMqUhZVRDsuiiQ">
              Fru talman! Jag har precis inför debatten tagit del av statsrådets
              svar och lyssnade också när statsrådet läste upp det. Men ursäkta,
              Barbro Holmberg, det här är ett av de tunnaste interpellationssvar
              jag någonsin har sett. Det är knappt ett enda svar på interpellantens
              frågor. Här räknar statsrådet upp självklarheter som att vi i
              Sverige har självständiga myndigheter. Som om inte vi ledamöter
              av Sveriges riksdag skulle känna till det. Det är, om det ursäktas,
              ett tramsigt svar som inte är relevant.
            </seg>
          </u>
          <u xml:id="i-6fdf9448fb0398f1-322" prev="i-6fdf9448fb0398f1-321" who="Q326524">
            <seg xml:id="i-QpadnTcyJZAeZtkTavoYv2">
              Jag skulle vilja att Barbro Holmberg klarade ut frågan om humanitära
              skäl och humanitärt angeläget. Vad är skillnaden? Hur stor är
              skillnaden? Hur mycket mer kommer man att ta hänsyn till humanitära
              omständigheter i den här lagen, och i förlängningen den nya permanenta
              lagen, men nu talar vi om den tillfälliga?
            </seg>
          </u>
          <u xml:id="i-6fdf9448fb0398f1-323" prev="i-6fdf9448fb0398f1-321" who="Q326524">
            <seg xml:id="i-R47EGFiQ4oqX1yXeMVQkTq">
              Hur lång tid, Barbro Holmberg, ska en asylsökande som har varit
              gömd ha varit i Sverige? Det har cirkulerat massor av olika uppgifter.
              Det talades om fyra år. Det talas nu om åtta år. Något fall är
              avgjort. Då var det sju år, fick jag veta när jag pratade med
              Lund, överdirektören vid Migrationsverket. Men han sade att det
              inte är givet för det kommer kanske att variera från fall till
              fall. Vad är länge när det gäller ensamkommande?
            </seg>
          </u>
          <u xml:id="i-6fdf9448fb0398f1-324" prev="i-6fdf9448fb0398f1-321" who="Q326524">
            <seg xml:id="i-LceGnHichfVC9ZCr4yTgsS">
              Sedan vill jag ställa några frågor till statsrådet när det gäller
              verkställighetshinder. Hur ser verkställighetshinder ut för ett
              land som Iran? Finns det generella verkställighetshinder? De vägledande
              besluten har ännu inte riktigt klargjort det, såvitt jag kan förstå.
              Jag skulle gärna vilja ha klarhet på den punkten. Eller är det
              vissa typer av asylsökande från Iran som kanske har mer verkställighetshinder
              än andra? Hur gör man med kvinnors skyddsbehov när de kommer från
              Iran? Hur sexuellt avvikande ska man vara för att inte skickas
              tillbaka? Eller ska man tänka sig att de här asylsökande ska gå
              ut i medierna och tala om att det är si eller så och att det då
              är verkställighetshinder därför att hotet mot dem blivit större?
              Vad tycker statsrådet att man ska göra när det gäller de här fallen?
            </seg>
          </u>
          <u xml:id="i-6fdf9448fb0398f1-325" prev="i-6fdf9448fb0398f1-321" who="Q326524">
            <seg xml:id="i-QM1BXLJGGAqPXwt6Nd53q8">
              Vi har också haft ett ärende där man har försökt avvisa en iranier
              som sedan skickades tillbaka därför att vederbörande vägrade.
              Då sade myndigheterna: Nej, då släpper vi inte in den här personen.
              Ambassaden uppges inte medverka om den som ska avvisas inte själv
              vill medverka. Är det då verkställighetshinder eller är det någonting
              annat? Hamnar de här personerna i något slags limbo i evighet?
            </seg>
          </u>
          <note type="speaker" xml:id="i-22QUSXjaLzqsE3prU3sjQi">
            Anf. 55 ANNE-MARIE EKSTRÖM (fp):
          </note>
          <u xml:id="i-6fdf9448fb0398f1-326" next="i-6fdf9448fb0398f1-332" who="Q4768084">
            <seg xml:id="i-Err5mP6ATu7Rs4FnoHe3Sf">
              Fru talman! Jag tackar Ulla Hoffmann för att hon har initierat
              den här interpellationen så att vi kan ha en öppen kontrollstation.
              Vi som var med under förra året och jobbade för att vi skulle
              få en amnesti, för att de apatiska barnen skulle få stanna och
              för att vi skulle få ett nollställningsbeslut, vill ju gärna veta
              lite om vad det är som händer med anledning av det förslag som
              s, v och mp så småningom förhandlade fram.
            </seg>
          </u>
          <u xml:id="i-6fdf9448fb0398f1-327" prev="i-6fdf9448fb0398f1-326" who="Q4768084">
            <seg xml:id="i-MYynah7aKMjhaHNhDe7NPn">
              Man kan konstatera att i samband med det beslut som vi fattade
              i höstas väcktes det en mängd förhoppningar hos många människor.
              Det står faktiskt i lagstiftningen att man ska ta hänsyn till
              barns sociala situation, utveckling och anknytning till Sverige.
            </seg>
          </u>
          <u xml:id="i-6fdf9448fb0398f1-328" prev="i-6fdf9448fb0398f1-326" who="Q4768084">
            <seg xml:id="i-EmZYP9NWpoCjh3mhWhjNNX">
              Fru talman! I debatten sade bland annat migrationsministern att
              när den nya lagstiftningen träder i kraft innebär det att barn
              och barnfamiljer som lever gömda åter kan registrera sig hos Migrationsverket.
              Jag frågar ministern vilka signaler det sänder. Om jag hade varit
              i deras situation hade jag tolkat det så att nu kommer allt att
              lösa sig.
            </seg>
          </u>
          <u xml:id="i-6fdf9448fb0398f1-329" prev="i-6fdf9448fb0398f1-326" who="Q4768084">
            <seg xml:id="i-SJVxi35LFgp8XqC6yvUFeE">
              Fru talman! Folkpartiet framförde visserligen i debatten att
              det var angeläget att något hände, men vi kritiserade också att
              lagen tillkommit i all hast. Vi påpekade också att vi var oroliga
              för att det skulle kunna uppstå tolkningsproblem. Visst har det
              uppstått tolkningsproblem på grund av otydlighet. Det kan vi se
              i dag.
            </seg>
          </u>
          <u xml:id="i-6fdf9448fb0398f1-330" prev="i-6fdf9448fb0398f1-326" who="Q4768084">
            <seg xml:id="i-CRWpg6CHAmLGR6s1cGYtoo">
              Men nu är det trots allt viktigt att gå vidare och se till att
              fullfölja de intentioner som framgick både i debatten och i betänkandet
              om att det skulle vara en generös tolkning och att de flesta skulle
              få stanna. Resultatet får inte bli en rad grusade förhoppningar
              och att människor tvingas tillbaka till sina gömslen av rädsla
              för att tvingas återvända till sitt hemland. De här människorna
              har trots allt varit utsatta för en asylprocess där det har funnits
              många brister. Jag säger bara åldersbestämning och språkanalyser.
            </seg>
          </u>
          <u xml:id="i-6fdf9448fb0398f1-331" prev="i-6fdf9448fb0398f1-326" who="Q4768084">
            <seg xml:id="i-NiVh4CF7R8yTNbukknXUrT">
              Fru talman! Jag säger precis som Kalle Larsson att visst har
              vi kunnat glädjas åt att ett antal familjer som levt i ovisshet
              i flera år, rädda för att återvända till sina hemländer, har fått
              sitt permanenta uppehållstillstånd. Bland annat har flera av de
              familjer som jag har använt som exempel i mina debatter med migrationsministern
              fått stanna. Men jag har flera kvar som inte har fått beslut.
              Det gäller till exempel flickan från Sierra Leone som inte ens
              blev betraktad som barn på grund av de omdiskuterade ålderstesten.
              Det gäller också pojken från Afghanistan som inte heller blev
              betraktad som barn i två år och fick bo bland vuxna. Sedan konstaterade
              Utlänningsnämnden att han faktiskt var barn samtidigt som de avslog
              hans asylansökan. Som nämnts tidigare här finns det flera familjer
              som har varit i något annat land en kort tid de har antingen återvänt
              hem eller i panik sökt asyl någon annanstans för att sedan återvända
              till Sverige. Där är frågan om man räknar den totaltid de har
              varit i Sverige eller den senaste vistelsetiden. Vad är det man
              räknar? Man säger att vistelsen längd bara är en av de omständigheter
              som ska vägas samman. Barns ålder och anknytning har också betydelse.
            </seg>
          </u>
          <u xml:id="i-6fdf9448fb0398f1-332" prev="i-6fdf9448fb0398f1-326" who="Q4768084">
            <seg xml:id="i-Jrto2P8r5wCQ2BeKMHYLmx">
              Till sist måste jag berätta att jag inte kunde låta bli att gå
              in i ett uppslagsverk och se vad spädbarn var för någonting. Jag
              gick in på Wikipedia som finns på Internet. Där står det att ett
              spädbarn är ett barn från födseln tills det lär sig gå. Alltså
              inte ens till tolv månader om det är ett försigkommet barn och
              inte, som det har framkommit, fyra fem år.
            </seg>
          </u>
          <note xml:id="i-JpdaQ1x24tqzW7anzQaphs">
            Det som händer nu är oacceptabelt. Vad tänker migrationsministern
            göra åt det?
          </note>
          <note type="speaker" xml:id="i-8X3d2A4e2hn9RYUL3rFJ9Z">
            Anf. 56 Statsrådet BARBRO HOLMBERG (s):
          </note>
          <u xml:id="i-6fdf9448fb0398f1-334" next="i-6fdf9448fb0398f1-341" who="Q3358782">
            <seg xml:id="i-KDoPwpm1RCDBoWeaX87rp2">
              Fru talman! Det var så många frågor. Jag ska se om jag kan strukturera
              det.
            </seg>
          </u>
          <u xml:id="i-6fdf9448fb0398f1-335" prev="i-6fdf9448fb0398f1-334" who="Q3358782">
            <seg xml:id="i-AtuHX2MXAi2kfitothBLfQ">
              Först vill jag säga att jag instämmer i det som många har sagt
              om att den tillfälliga lagstiftningen verkligen har löst problem
              för många människor som har befunnit sig i Sverige, som har haft
              ett avslagsbeslut och som ändå har befunnit sig i Sverige. De
              som har fått betala priset för att människor har blivit kvar är
              naturligtvis barnen. Vi har haft två fokusgrupper för den här
              tillfälliga lagstiftningen. Den ena är barn och barnfamiljer,
              och den andra är de som har faktiska hinder för att kunna återvända
              till sina hemländer.
            </seg>
          </u>
          <u xml:id="i-6fdf9448fb0398f1-336" prev="i-6fdf9448fb0398f1-334" who="Q3358782">
            <seg xml:id="i-B9QTPARLkHbNYjNeNHjsco">
              Jag tror inte att någon av oss här vill leva i ett samhälle där
              man har två grupper av människor, dels de som har uppehållstillstånd,
              dels de som inte har uppehållstillstånd, så att man får människor
              som lever i samhället men också människor som lever utanför samhället
              och som blir väldigt utsatta.
            </seg>
          </u>
          <u xml:id="i-6fdf9448fb0398f1-337" prev="i-6fdf9448fb0398f1-334" who="Q3358782">
            <seg xml:id="i-JnNwhWRpuh89BxVtjGStDb">
              Den tillfälliga lagstiftning som vi nu har kommer att vara i
              kraft ytterligare en vecka. Hittills kan vi se att väldigt många
              i de grupper som har varit i fokus för oss, det vill säga barn
              och barnfamiljer och människor som inte kan avvisas och har faktiska
              verkställighetshinder, har fått stanna. 85 % av människor i barnhushåll
              och då räknar man inte bara barnen utan också de vuxna har fått
              stanna. Tittar man på hela gruppen har vi en bifallsfrekvens på
              77 %.
            </seg>
          </u>
          <u xml:id="i-6fdf9448fb0398f1-338" prev="i-6fdf9448fb0398f1-334" who="Q3358782">
            <seg xml:id="i-R4a77Rrbq6qg1E96eksQ2r">
              Då kan man fråga sig varför det inte är 100 %. Varför får inte
              alla stanna? Anledningen till det är att även i den här tillfälliga
              lagen finns det vissa begränsningar som vi har varit överens om.
              Vi har sagt att det ska handla om lång tid. Vi har sagt att det
              finns begränsningar när det gäller människor med vandelsanmärkningar,
              det vill säga människor som har begått grova brott. Vi har sagt
              att det finns begränsningar när det gäller människor som inte
              kan visa sin identitet. Det handlar om falska identiteter. Vi
              har sagt att det finns begränsningar när det gäller människor
              som kanske har gjort en asylansökan i ett annat land. Det finns
              ett antal begränsningar. Det är också skälet till att det inte
              blir 100 %. Det här är ingen amnesti, utan det här är en lagstiftning
              som ska tillämpas av Migrationsverket.
            </seg>
          </u>
          <u xml:id="i-6fdf9448fb0398f1-339" prev="i-6fdf9448fb0398f1-334" who="Q3358782">
            <seg xml:id="i-TMmvrq2F1BtdCfFWvdUU2Y">
              Göran Lindblad tyckte att mitt svar innehöll en massa självklarheter.
              Faktum är att interpellanten har ställt fyra frågor till mig som
              handlar om tillämpningen och tolkningen av lagen. Då kände jag
              mig föranledd att också påpeka vad som står i regeringsformen
              11 kap. 7 §. Varken jag som statsråd, regering eller riksdag kan
              påverka hur en förvaltningsmyndighet fattar beslut i enskilt ärende.
              Jag kan inte påverka hur man gör tolkningar av den lagstiftning
              som finns eller hur man tillämpar den lagstiftning som finns.
              Det tyckte jag var viktigt att påpeka.
            </seg>
          </u>
          <u xml:id="i-6fdf9448fb0398f1-340" prev="i-6fdf9448fb0398f1-334" who="Q3358782">
            <seg xml:id="i-UP1YC2S5VyHYX8kxvy4GEf">
              Sedan gäller det de frågor som ställdes av Ulla Hoffmann om definitionen
              av ett spädbarn. Jag tror att också Anne-Marie Ekström tog upp
              frågan om en treåring är ett spädbarn. En treåring är självfallet
              inte ett spädbarn. Jag har också erfarit från Migrationsverket
              att det har varit en väldigt olycklig formulering. Migrationsverket
              har också korrigerat den formulering som fanns i ett av praxisbesluten.
              Ett spädbarn är naturligtvis ett barn upp till ungefär ett år.
              Det tror jag att vi alla kan vara överens om.
            </seg>
          </u>
          <u xml:id="i-6fdf9448fb0398f1-341" prev="i-6fdf9448fb0398f1-334" who="Q3358782">
            <seg xml:id="i-Bvynb8B5XLEjRwSKJ36g7i">
              Jag får ta de andra frågorna sedan.
            </seg>
          </u>
          <note type="speaker" xml:id="i-HrJ9xCN6fF4Qaq4ZRm78tj">
            Anf. 57 ULLA HOFFMANN (v):
          </note>
          <u xml:id="i-6fdf9448fb0398f1-342" next="i-6fdf9448fb0398f1-350" who="Q4954312">
            <seg xml:id="i-Azt9QMdjXdx3DnUzRYNeqy">
              Fru talman! Jag måste också kommentera de självklarheter som
              står i svaret som jag menar också var väldigt kort, som jag sade
              tidigare. Vi blir upplysta om att vi har självständiga myndigheter
              i Sverige. Jag blev faktiskt förvånad över det. Det är inte någon
              som har påstått någonting annat. Statsrådet säger också att Migrationsverket
              ska pröva ärendena självständigt och på eget ansvar och att regeringen
              inte får påverka verkets rättstillämpning. Jag har inte påstått
              det. Det är inte heller någon som har begärt att statsrådet ska
              gå in och ändra rättstillämpningen i ett enskilt ärende, men nog
              är det så att regeringen styr över myndigheterna. Eller har jag
              fel även där?
            </seg>
          </u>
          <u xml:id="i-6fdf9448fb0398f1-343" prev="i-6fdf9448fb0398f1-342" who="Q4954312">
            <seg xml:id="i-62honRR593igkfkQgTfJNT">
              Visst är det så att statsrådet har möjlighet att ha åsikter om
              de frågor jag har ställt. Nu har jag fått veta att ett spädbarn
              inte är tre år och att Migrationsverket kommer att ändra den formuleringen.
              Då kommer man förhoppningsvis att göra riktiga bedömningar av
              de barn som är spädbarn och de barn som är tre år.
            </seg>
          </u>
          <u xml:id="i-6fdf9448fb0398f1-344" prev="i-6fdf9448fb0398f1-342" who="Q4954312">
            <seg xml:id="i-ArpC6dM3YuthynYRHpnVVk">
              Statsrådet har självfallet också möjlighet att ha åsikter om
              huruvida det går att verkställa avvisningsbeslut med tvång till
              Irak eller inte.
            </seg>
          </u>
          <u xml:id="i-6fdf9448fb0398f1-345" prev="i-6fdf9448fb0398f1-342" who="Q4954312">
            <seg xml:id="i-L14K3eZjJwsDdvi39n36CM">
              Jag blev också lite förvånad över kommentaren i svaret om att
              den tillfälliga lagstiftningen inte är en amnesti. Vem har påstått
              att den är en amnesti? Däremot ger den en möjlighet till ny prövning
              för dem som har fått avslagsbeslut på sina ansökningar om uppehållstillstånd
              och som av olika skäl finns kvar i Sverige antingen som gömda
              eller därför att det inte har gått att verkställa besluten med
              tvång.
            </seg>
          </u>
          <u xml:id="i-6fdf9448fb0398f1-346" prev="i-6fdf9448fb0398f1-342" who="Q4954312">
            <seg xml:id="i-MCvSj2ZSmvxWAG6t9qd8cw">
              Fru talman! I mitt förra inlägg tog jag upp frågan om verkställighet
              när man inte kan avvisa en person med tvång och att Migrationsverket
              nu endast ger tillfälliga uppehållstillstånd till kurder från
              norra Irak. Vi är förstås, precis som Kalle Larsson sade, väldigt
              oroliga för att den långa väntan på praxisbeslut vad gäller Afghanistan
              kan leda till samma tolkning som man har gjort beträffande norra
              Irak.
            </seg>
          </u>
          <u xml:id="i-6fdf9448fb0398f1-347" prev="i-6fdf9448fb0398f1-342" who="Q4954312">
            <seg xml:id="i-GhQLUCuiuVJNGmvGV7HHhW">
              Jag har de senaste dagarna träffat ett antal ensamkommande barn
              från Afghanistan, och gemensamt för dem är att de har väntat länge
              på besked. Den ena av dem, som faktiskt är den pojke som Anne-Marie
              Ekström pratar om, har varit här i tre år och väntar på besked
              om vad som kommer att hända honom. Enligt det uppdrag som riksdag
              och regering har gett till Migrationsverket ska beslut om ensamkommande
              barn fattas inom tre månader.
            </seg>
          </u>
          <u xml:id="i-6fdf9448fb0398f1-348" prev="i-6fdf9448fb0398f1-342" who="Q4954312">
            <seg xml:id="i-PWs64h8gavZXfMMYHWPiTX">
              För många av de här barnen, som har sökt igen med stöd av den
              tillfälliga lagen, har tremånadersgränsen snart passerat. För
              några har den redan passerat. De väntar på besked. Det är förvånande,
              tycker jag, att man inte fattat beslut om dessa ensamkommande
              barn utan lägger de ärendena i högen för afghaner, utan att se
              att de är barn.
            </seg>
          </u>
          <u xml:id="i-6fdf9448fb0398f1-349" prev="i-6fdf9448fb0398f1-342" who="Q4954312">
            <seg xml:id="i-Gw7zSzxePzLTwkExvUmsgk">
              Jag fick svar på en fråga, och då är det väl bara så att jag
              får hoppas att Migrationsverket i fortsättning gör en bedömning
              av barnets anknytning till Sverige och inte av barnets anknytning
              till sina föräldrar eller kallar barnen för spädbarn. Men två
              frågor kvarstår. Den ena är: Menar statsrådet att man med tvång
              kan avvisa människor till norra Irak, eller kan man det inte i
              dagsläget? Jag har också en fråga som inte har kommit upp tidigare,
              och den gäller sammanhängande tid och hur man räknar den. Om människor
              har varit fem timmar i ett annat land åtta timmar tror jag att
              familjen Tejic var i Norge för att sedan komma tillbaka då räknar
              man inte den sammanhängande tiden, trots att vi i betänkandet
              säger att den tid man har vistats utomlands inte ska räknas. Då
              blir den sammanhängande tiden för de flesta av de här familjerna
              väldigt lång. Många av dem har varit här i flera år innan de dristat
              sig till att ta sig antingen till Norge eller till Finland, där
              det dessutom inte finns några inresekontroller. Egentligen kan
              man alltså inte säga att de har lämnat landet, för det finns inga
              egentliga bevis för det.
            </seg>
          </u>
          <u xml:id="i-6fdf9448fb0398f1-350" prev="i-6fdf9448fb0398f1-342" who="Q4954312">
            <seg xml:id="i-35L1mEFVhRrXaQMRMDVCEU">
              Jag skulle tycka att det vore bra om statsrådet nu svarar på
              de här frågorna. De är ju avgörande. Att vi har en kontrollstation
              i april är jättebra, men de människor för vilka det är en annan
              tolkning måste ha en möjlighet att kunna få en riktig bedömning.
            </seg>
          </u>
          <note type="speaker" xml:id="i-EGZFiCUxchZfN6wZxi8Wr9">
            Anf. 58 KALLE LARSSON (v):
          </note>
          <u xml:id="i-6fdf9448fb0398f1-351" next="i-6fdf9448fb0398f1-354" who="Q5937876">
            <seg xml:id="i-DqcFkZFyvJUBMNtFcSGSKa">
              Fru talman! Jag vill inledningsvis ändå återigen upprepa det
              jag sade som en del av mitt tidigare anförande. Det finns det
              tycks vi vara överens om bland samtliga debattörer i dag positiva
              effekter av den här tillfälliga lagen. Det är ju mycket värt med
              varje person som har fått en möjlighet att nu bygga en framtid
              i Sverige efter att ha levt i ovisshet, levt gömd eller på annat
              sätt inte har kunnat få ett bra liv.
            </seg>
          </u>
          <u xml:id="i-6fdf9448fb0398f1-352" prev="i-6fdf9448fb0398f1-351" who="Q5937876">
            <seg xml:id="i-863t5xR4iRVit68VWtrt53">
              Det är ganska höga procentsiffror hittills. Det är ju därför
              att man har prioriterat det som migrationsministern väljer att
              kalla fokusgrupper, alltså barnfamiljer och de med verkställighetshinder.
              När det gäller dessa grupper har vi också framfört en hel del
              kritik, och vi har ställt några frågor. En av dem har vi nu förstått
              att migrationsministern kan ha en åsikt om, och det gäller definitionen
              av spädbarn. Vi väntar, som Ulla Hoffmann sade, ivrigt på svaren
              på de andra.
            </seg>
          </u>
          <u xml:id="i-6fdf9448fb0398f1-353" prev="i-6fdf9448fb0398f1-351" who="Q5937876">
            <seg xml:id="i-6JkprtHdzMpqQw5xXyjLoA">
              Jag tänkte ändå säga någonting om en grupp som omfattas av lagen
              och som har rätt till prövning men som inte ingår i någon av fokusgrupperna,
              som migrationsministern uttrycker det, nämligen de som är ensamstående
              i Sverige och som inte kommer från norra Irak ja, just det, där
              är vi osäkra men från ett land med verkställighetshinder i alla
              fall. Det här är personer som bara i Sverige är ensamstående.
              Det kan mycket väl vara personer som är fäder eller mödrar till
              barn någon annanstans i världen. De lever många gånger under ännu
              svårare förhållanden. De kanske inte har sett sina barn på många
              år. De har kanske levt här också under lång tid. Vi har sett exempel
              på ärenden där en ensamstående kvinna från Iran efter sex sju
              år i Sverige ändå får ett avslag. Det är inte, menar vi, i överensstämmelse
              med hur vi hade tänkt den här lagen.
            </seg>
          </u>
          <u xml:id="i-6fdf9448fb0398f1-354" prev="i-6fdf9448fb0398f1-351" who="Q5937876">
            <seg xml:id="i-VBsKn8pgUfrS5wZ86LZeLM">
              Jag kan avsluta med att säga att skälet till att den här kontrollstationen
              är öppen på det här sättet handlar om att vi ser det som vår uppgift
              att inte bara vara i samarbete med andra om politiska sakfrågor,
              utan vi har på många sätt mer gemensamt med dem som tillhör den
              rörelse som har drivit fram de här frågorna och de flyktingar
              som berörs än med regeringspartiet i det här fallet.
            </seg>
          </u>
          <note type="speaker" xml:id="i-GUqk2XeUnwKtCQpRd4uU9j">
            Anf. 59 GÖTE WAHLSTRÖM (s):
          </note>
          <u xml:id="i-6fdf9448fb0398f1-355" next="i-6fdf9448fb0398f1-358" who="Q6229070">
            <seg xml:id="i-EviqnuUYnFM8WvbMKvE8sZ">
              Fru talman! Vi alla som deltar i den här debatten har i dagsläget,
              men kanske också tidigare, varit aktiva i diskussionen om flyktingpolitik
              och migrationspolitik i sin helhet. Det innebär också att vi har
              insikt i den problematik som det innebär att hantera enskilda
              ärenden utifrån den enskildas särskilda situation och den situation
              som varje ärende befinner sig i. Det är alltså svårt att göra
              några generella ställningstaganden i dessa ärenden.
            </seg>
          </u>
          <u xml:id="i-6fdf9448fb0398f1-356" prev="i-6fdf9448fb0398f1-355" who="Q6229070">
            <seg xml:id="i-Ld1pjjdK5RFihSxbAiWrYN">
              Då förstår man också den problematik vi sitter i när vi för en
              diskussion där vi i medier, inte minst kanske beroende på att
              vi också för den öppna debatten, upplever att det finns möjlighet
              för statsrådet, regeringen eller riksdagen att plötsligt gå in
              och ändra i systemet. Men det är här i kammaren som vi har fattat
              beslut om en lagstiftning, som vi nu har en särskild myndighet
              till att handlägga och hantera. Därigenom finns det kanske skäl
              till just det påtalandet att det är myndighetens ansvar att hantera
              situationen och jobba med det här.
            </seg>
          </u>
          <u xml:id="i-6fdf9448fb0398f1-357" prev="i-6fdf9448fb0398f1-355" who="Q6229070">
            <seg xml:id="i-cqYFEfTVj6oFfoHUcYjj2">
              Det är alltså inte enkla frågor, och det tror jag inte att någon
              av oss anser. Det märker vi också när vi har de uppföljningsdiskussioner
              som vi har om lagstiftningen, där vi naturligtvis också lyssnar
              in hur den ansvariga myndigheten ser på sakerna. Även vid de tillfällena
              har vi påtalat och diskuterat just begreppet spädbarn, begreppet
              den sammanhängande tiden och så vidare. Det är alltså inga nyheter
              för oss i diskussionen.
            </seg>
          </u>
          <u xml:id="i-6fdf9448fb0398f1-358" prev="i-6fdf9448fb0398f1-355" who="Q6229070">
            <seg xml:id="i-D9t4SBYgkPno4xJWcxE6jU">
              Jag har en fråga till statsrådet. När vi nu sitter i den här
              situationen och har dessa bifallsbeslut från verkets sida: På
              vilket sätt kan statsrådet påverka kommunernas mottagande av de
              grupper som nu ska komma in i det svenska samhället, det vill
              säga den integrationsprocess som är så viktig som uppföljning
              av den lagstiftning där vi just nu befinner oss?
            </seg>
          </u>
          <note type="speaker" xml:id="i-DX8Mo8c5BNHPNMXjRTECd2">
            Anf. 60 MONA JÖNSSON (mp):
          </note>
          <u xml:id="i-6fdf9448fb0398f1-359" next="i-6fdf9448fb0398f1-360" who="Q4988873">
            <seg xml:id="i-LUiaL9TyyQawGjamc933R5">
              Fru talman! Statsrådet hann inte svara på mina frågor, så jag
              ser fram emot svaren. Jag instämmer i flera av de andra debattörernas
              frågor. Jag väntar på svar över huvud taget.
            </seg>
          </u>
          <u xml:id="i-6fdf9448fb0398f1-360" prev="i-6fdf9448fb0398f1-359" who="Q4988873">
            <seg xml:id="i-EnqGsqm6yGpmzyq5jYfiHW">
              Vi har en vecka kvar innan datumet för den tillfälliga lagen
              går ut, och flera vägledande beslut saknas. Då skulle jag vilja
              fråga: Tycker inte statsrådet att det är bekymmersamt att vi inte
              har vägledande beslut i allt här?
            </seg>
          </u>
          <note type="speaker" xml:id="i-U9jzPNrcNh4NQArbF9MoLP">
            Anf. 61 GÖRAN LINDBLAD (m):
          </note>
          <u xml:id="i-6fdf9448fb0398f1-361" next="i-6fdf9448fb0398f1-364" who="Q326524">
            <seg xml:id="i-VV2f1qNCCpqCeRaTfjTxtK">
              Fru talman! 77 % bifall, säger statsrådet, och det är väl korrekt
              eftersom vi vet det antar jag att statsrådet också vet att man
              nu har handlagt de fall som var mer eller mindre uppenbara och
              självklara och att Migrationsverket har lagt de svårare fallen
              på hög. Det kommer väl därför dessvärre att se annorlunda ut när
              man kommer ned i bunten.
            </seg>
          </u>
          <u xml:id="i-6fdf9448fb0398f1-362" prev="i-6fdf9448fb0398f1-361" who="Q326524">
            <seg xml:id="i-47nnsXW9c9eskgTaUEB3iY">
              Lång tid jag fick inte något svar på vad lång tid är egentligen.
              Är det fem år, fyra år, tre år eller är det åtta år, som det nu
              har talats om? Vad är lång tid?
            </seg>
          </u>
          <u xml:id="i-6fdf9448fb0398f1-363" prev="i-6fdf9448fb0398f1-361" who="Q326524">
            <seg xml:id="i-ChUAKcJKaevUbD7Up36FFB">
              Och så har vi frågan om verkställighetshindren. Finns det några
              verkställighetshinder till Iran? Hur är det med det de facto-verkställighetshinder
              som innebär att om inte den sökande medverkar till att få ett
              nytt pass på ambassaden och ambassaden säger nej, så blir det
              ingenting med det och ingen kan avvisas. Är det på det sättet
              det förhåller sig?
            </seg>
          </u>
          <u xml:id="i-6fdf9448fb0398f1-364" prev="i-6fdf9448fb0398f1-361" who="Q326524">
            <seg xml:id="i-V26nFsGrjRSbomvb37Aj8C">
              Göte Wahlström var inne på myndighetens ansvar, och det är jag
              intresserad av vad Barbro Holmberg tycker om. Myndighetens ansvar,
              sade Göte Wahlström det ligger nu hos myndigheten. Men snälla
              nån, det är väl ändå regering och riksdag som har det yttersta
              ansvaret! Om myndigheten tar ansvar för ett beslut på ett sätt
              som inte lagstiftaren eller ens regeringen har avsett så måste
              vi väl rätta till det!
            </seg>
          </u>
          <note type="speaker" xml:id="i-Bt3PK7rqJhE9MeNr3Y2FcL">
            Anf. 62 ANNE-MARIE EKSTRÖM (fp):
          </note>
          <u xml:id="i-6fdf9448fb0398f1-365" next="i-6fdf9448fb0398f1-369" who="Q4768084">
            <seg xml:id="i-5pohDXdq43NPGzEg9rzLh3">
              Fru talman! Jag säger det igen: Jag är glad för alla dem som
              har fått stanna. Jag håller med om det som Göran Lindblad sade
              nyss: Att den här procenten är så pass hög beror ju på att det
              är bara de mer självklara fallen som man har prövat hittills.
            </seg>
          </u>
          <u xml:id="i-6fdf9448fb0398f1-366" prev="i-6fdf9448fb0398f1-365" who="Q4768084">
            <seg xml:id="i-8bU7PpyAqWE3dYSLwx8mJP">
              När det gäller att inte alla får stanna är jag helt överens med
              statsrådet. Vi själva i Folkpartiet drev hårt detta med både vandelsprövning
              och identitetsprövning.
            </seg>
          </u>
          <u xml:id="i-6fdf9448fb0398f1-367" prev="i-6fdf9448fb0398f1-365" who="Q4768084">
            <seg xml:id="i-7KexLAEFBXqe8vTnyCt6kq">
              Jag är också glad för att jag fått ta del i den här debatten,
              att jag fått ha en öppen kontrollstation, som Kalle Larsson kallade
              det. Jag vet ju inte riktigt vad de tre partierna kommit överens
              om, men den uppfattning jag hade om en kontrollstation med anledning
              av att lagen kom fram mycket hastigt var att kontrollstation betyder
              att man följer upp och utvärderar lagen, att man inte bara betraktar
              utan även gör något. Det var den uppfattningen jag fick när vi
              fattade beslut om den här lagen. Jag kanske kan få en förklaring
              till hur det egentligen var tänkt.
            </seg>
          </u>
          <u xml:id="i-6fdf9448fb0398f1-368" prev="i-6fdf9448fb0398f1-365" who="Q4768084">
            <seg xml:id="i-48t7NKvGR6cGXQuZ3YFWii">
              Till sist vill jag bara nämna att anledningen till att man kände
              ett tvång, att man var tvungen att driva fram antingen ett nollställighetsbeslut
              eller kompromissförslaget var att vi haft en asylprocess som inte
              varit riktigt rättssäker. Jag framhåller igen betydelsen av åldersanalyser
              och språktest.
            </seg>
          </u>
          <u xml:id="i-6fdf9448fb0398f1-369" prev="i-6fdf9448fb0398f1-365" who="Q4768084">
            <seg xml:id="i-SLV3nN92L9da5BD7eYSVee">
              Det är viktigt att vi fortsätter att hålla dessa frågor levande
              och ser till att vi verkligen får en human, rättssäker och trovärdig
              asylprocess på alla plan.
            </seg>
          </u>
          <note type="speaker" xml:id="i-G4HUfAfoUPNMbWCo8ceXXG">
            Anf. 63 Statsrådet BARBRO HOLMBERG (s):
          </note>
          <u xml:id="i-6fdf9448fb0398f1-370" next="i-6fdf9448fb0398f1-376" who="Q3358782">
            <seg xml:id="i-LortWKrttieVyaGVi1oeTE">
              Fru talman! Ja, Ulla Hoffmann, regeringen styr myndigheterna,
              det är alldeles riktigt, men inte i enskilda ärenden, vilket jag
              återigen måste påminna om. Regeringen styr inte tillämpningen
              och tolkningen av enskilda ärenden, till exempel om uppehållstillstånden
              ska vara permanenta eller tillfälliga. I lagen står att uppehållstillstånd
              kan vara tillfälliga eller permanenta, och det är Migrationsverket
              som gör bedömningarna utifrån bedömningar i enskilda ärenden.
              Det gör inte regeringen.
            </seg>
          </u>
          <u xml:id="i-6fdf9448fb0398f1-371" prev="i-6fdf9448fb0398f1-370" who="Q3358782">
            <seg xml:id="i-XfGqpu55B8jL38Z6sfUpuG">
              Ulla Hoffmann hoppas att man verkligen ska ta hänsyn till anknytning
              och så vidare. Det är just det: Det finns ingen fix tid, vad som
              är lång tid med mera och det är också svaret till Göran Lindblad
              utan det avgörs från fall till fall. I ett fall kan det vara fråga
              om ganska kort tid, men man måste se till den sociala situationen,
              till anknytningen till Sverige, till den medicinska situationen
              om någon är sjuk och så vidare och göra en samlad bedömning. Då
              kan det i vissa fall handla om en ganska kort tid, och i andra
              fall handlar det om en längre tid. Det är alltså väldigt olika,
              och det är dessa bedömningar som Migrationsverket ska göra.
            </seg>
          </u>
          <u xml:id="i-6fdf9448fb0398f1-372" prev="i-6fdf9448fb0398f1-370" who="Q3358782">
            <seg xml:id="i-F1defAdd9JCkbPDmrBgX7v">
              Kalle Larsson tog upp frågan om människor som lämnat landet och
              då blivit verkställda, som det heter på juristspråk. Jag skulle
              vilja läsa upp det som faktiskt står i betänkandet. Där står nämligen
              mycket tydligt att personer vars beslut om avvisning eller utvisning
              anses verkställt enligt 8 kap. 14 § utlänningslagen omfattas inte
              av de föreslagna bestämmelserna, och att det sedan kan prövas
              som en ordinarie ansökan om uppehållstillstånd.
            </seg>
          </u>
          <u xml:id="i-6fdf9448fb0398f1-373" prev="i-6fdf9448fb0398f1-370" who="Q3358782">
            <seg xml:id="i-F4fbaTcfxCpKLeZMcGDyCg">
              Tanken med den tillfälliga lagstiftningen var just att den skulle
              sträcka sig fram till den dag som vi fick ett helt nytt system,
              fram till den dag som vi fick en helt ny utlänningslag där vi
              utvidgat grunderna för flyktingskap och för skydd. Där får vi
              en domstolsprövning så att de som inte omfattas av denna lag,
              som så att säga verkställt sig och kommer tillbaka och söker igen,
              då omfattas av den nya utlänningslag som träder i kraft den 31
              mars.
            </seg>
          </u>
          <u xml:id="i-6fdf9448fb0398f1-374" prev="i-6fdf9448fb0398f1-370" who="Q3358782">
            <seg xml:id="i-4J6x9YML4XVYAkv6fTH3Z4">
              Göran Lindblads fråga om lång tid har jag, som sagt, redan svarat
              på.
            </seg>
          </u>
          <u xml:id="i-6fdf9448fb0398f1-375" prev="i-6fdf9448fb0398f1-370" who="Q3358782">
            <seg xml:id="i-BAWqQ9o1jMTF8rvQ2FeiGq">
              När det sedan gäller vad som är verkställighetshinder står detta
              tydligt i utlänningslagen. Det är, som jag uppfattar det, ganska
              självklara saker och behöver därför inte dras här.
            </seg>
          </u>
          <u xml:id="i-6fdf9448fb0398f1-376" prev="i-6fdf9448fb0398f1-370" who="Q3358782">
            <seg xml:id="i-TBo5cS8DmuwqkxQQZzeStS">
              Göte Wahlströms fråga om integrationen är mycket viktig att ta
              upp. Många människor får nu uppehållstillstånd. 6 600 människor
              har uppehållstillstånd, men de har ännu ingen kommunplacering.
              6 600 människor har uppehållstillstånd men finns alltså kvar i
              Migrationsverkets mottagningssystem. Det är nu ett av de stora
              problemen, och jag tror att vi från alla de politiska partierna
              i riksdagen verkligen måste hjälpas åt och påverka våra kommunpolitiker
              så att de öppnar sina dörrar för de flyktingar som får uppehållstillstånd
              i Sverige.
            </seg>
          </u>
          <note type="speaker" xml:id="i-4s7f9HqB3Jdswyyfsdp63q">
            Anf. 64 ULLA HOFFMANN (v):
          </note>
          <u xml:id="i-6fdf9448fb0398f1-377" next="i-6fdf9448fb0398f1-381" who="Q4954312">
            <seg xml:id="i-NNFSAEvJxAvJtQ3KxgFcry">
              Fru talman! Det som började så bra, det som gällde spädbarnen,
              slutade inte alls speciellt bra. Motiveringen i Migrationsverkets
              beslut och jag har erbjudit Barbro Holmberg att läsa det är att
              en treåring är ett spädbarn, och detta treåriga spädbarn har starkast
              anknytning till sina föräldrar. Man har med andra ord inte prövat
              barnets sociala anknytning till Sverige. Man har inte prövat om
              barnet på tre år hunnit få den anknytningen till Sverige, utan
              man säger att det är ett spädbarn och det har starkast anknytning
              till sina föräldrar.
            </seg>
          </u>
          <u xml:id="i-6fdf9448fb0398f1-378" prev="i-6fdf9448fb0398f1-377" who="Q4954312">
            <seg xml:id="i-Hjoc6gP8WnoUNuquCAgxk1">
              Jag frågade också om det finns verkställighetshinder till Irak
              eller inte. Kan vi verkställa människor till Irak eller kan vi
              det inte? Det är det som det hela handlar om. Vi har sagt att
              om man har verkställighetshinder, och inte kan verkställas med
              tvång, då ska man få uppehållstillstånd i Sverige.
            </seg>
          </u>
          <u xml:id="i-6fdf9448fb0398f1-379" prev="i-6fdf9448fb0398f1-377" who="Q4954312">
            <seg xml:id="i-SyYBmp9UQEtn2Ayp8FXbRZ">
              Slutligen vill jag ta upp detta med tiden som det står om i författningskommentaren
              i betänkandet. Det som också står i författningskommentaren är
              nämligen att såväl tid före som efter det lagakraftvunna avvisnings-
              eller utvisningsbeslutet skall vägas in i bedömningen. Tid som
              avser vistelse i annat land skall inte beaktas. Så står det.
            </seg>
          </u>
          <u xml:id="i-6fdf9448fb0398f1-380" prev="i-6fdf9448fb0398f1-377" who="Q4954312">
            <seg xml:id="i-FeNZaoLd415tKXs1o9Co4w">
              Skälet till att vi ställt interpellationen skulle jag vilja säga
              är dels tillämpningen på en del punkter, dels de skrämmande prognoser
              som presenterats för oss över utfallet av lagstiftningen. Då kan
              man fråga sig vilka slutsatser vi drar av den här debatten och
              vad Barbro Holmberg egentligen sagt. Ja, vi har förstått att Barbro
              Holmberg inte kan styra över Migrationsverket, och vi har fått
              höra att det tydligen går att verkställa med tvång. Jag förstår
              det inte. Det har inte klartgjorts om det går att verkställa med
              tvång.
            </seg>
          </u>
          <u xml:id="i-6fdf9448fb0398f1-381" prev="i-6fdf9448fb0398f1-377" who="Q4954312">
            <seg xml:id="i-CJouoZrL9KLgtoPLgxanqd">
              Jag menar att resultatet av debatten inte duger. Vi vill se en
              förändring av tillämpningen på de punkter som vi diskuterat i
              dag och därmed en förbättrad prognos. De slutsatser vi kan dra
              är att tillämpningen av den tillfälliga lagstiftningen kommer
              att bli mycket viktig för oss i budgetförhandlingarna. Vi vet
              att vi har starkt stöd i denna fråga både i riksdagen och utanför
              parlamentet. Det pågår en stor mobilisering.
            </seg>
          </u>
          <note type="speaker" xml:id="i-B3CYnXSBfGygXm6ALMaSem">
            Anf. 65 Statsrådet BARBRO HOLMBERG (s):
          </note>
          <u xml:id="i-6fdf9448fb0398f1-382" next="i-PDUEZ3RPyMr5nW1E4P7S5Y" who="Q3358782">
            <seg xml:id="i-Jy2wSq8bbN4GDp39SEMVrn">
              Fru talman! När det gäller frågan om det finns verkställighetshinder
              till Irak måste jag tyvärr svara på samma sätt, nämligen att det
              är Migrationsverket som gör de bedömningarna. Man kan kanske inte
              säga att det finns verkställighetshinder generellt. Det kan även
              finnas verkställighetshinder för enskilda individer. Men det är
              Migrationsverket återigen som måste göra bedömningen i varje enskilt
              ärende, och det är viktigt att det också sker.
            </seg>
          </u>
          <u xml:id="i-6fdf9448fb0398f1-383" prev="i-6fdf9448fb0398f1-382" who="Q3358782">
            <seg xml:id="i-SKbFiJ8bKDJGnCTaaQsePf">
              Sedan till frågan om prognosen. Vi måste se hur utfallet blivit
              hittills. Som jag sade har hittills totalt 77 % av dem som prövats
              fått stanna. 85 % av barnfamiljerna, eller människor i barnhushåll,
              har fått stanna. Jag menar att det visar att lagen är mycket träffsäker
              vad gäller de grupper som vi kommit överens om. Vi gjorde bedömningen
              att de flesta barnfamiljer skulle få stanna, och den bedömningen
              var ganska riktig. Som det ser ut just nu handlar det om 85 %.
            </seg>
          </u>
          <u xml:id="i-6fdf9448fb0398f1-384" prev="i-6fdf9448fb0398f1-382" who="Q3358782">
            <seg xml:id="i-GUmBNH5jjFfS2yxW3xHSrf">
              Hur det kommer att bli sedan är svårt att säga eftersom vi inte
              riktigt vet vilka ärenden som är kvar, vi vet inte vilka omständigheter
              som kommer att åberopas och vi vet inte riktigt vilka bedömningar
              Migrationsverket gör. Låt oss följa detta. Vi kommer att göra
              noggranna uppföljningar av besluten, och i slutet av april när
              vi har betydligt bättre siffror kommer vi också att ha en ordentlig
              genomgång av hur lagstiftningen slagit ut.
            </seg>
          </u>
          <note xml:id="i-9a7upyMg7u4hNUi1FW8P1g">
            Överläggningen var härmed avslutad.
          </note>
          <note xml:id="i-GbLw18Tev5pZDYugK2v2E4">
            12 § Anmälan om inkomna uppteckningar från EU-nämndssammanträde
          </note>
          <note xml:id="i-Cq3rJ5wcCM2krurFCEy9HD">
            Tredje vice talmannen anmälde att uppteckningar från EU-nämndens
            sammanträde fredagen den 3 mars inkommit.
          </note>
          <note xml:id="i-XcdtCuWhSbV9ByF5QaE56o">
            13 § Hänvisning av ärenden till utskott
          </note>
          <note xml:id="i-Sn3SxwacWV6FSZ5Jvbndcb">
            Föredrogs och hänvisades
          </note>
          <note xml:id="i-776paeV2MsmmNXHgnTWTgy">
            14 § Förnyad bordläggning
          </note>
          <note xml:id="i-3zTdHxxVoq5M2iRbrbCspX">
            Föredrogs och bordlades åter
          </note>
          <note xml:id="i-Wgp2tHqmaTm9xqhC9QB8AJ">
            15 § Bordläggning
          </note>
          <note xml:id="i-95dLmHY364ib7N5os2QTnD">
            Anmäldes och bordlades
          </note>
          <note xml:id="i-2RRjAn2YuqgeM1nCF6AAmk">
            Althea
          </note>
          <note xml:id="i-WiENXgfZjDZEvkFyu3wKWb">
            16 § Anmälan om interpellationer
          </note>
          <note xml:id="i-SZQREAXsc6ijXbBPTfKcAS">
            Anmäldes att följande interpellationer framställts
          </note>
          <note xml:id="i-Drx3QRMj1dyvSGGAd5WrkE">
            den 21 mars
          </note>
          <note xml:id="i-HhTt6f1qi4JJm34r6Tv4Hh">
            Marie Wahlgren
          </note>
          <note xml:id="i-BmZq2XtAj13H1izCaNyMmG">
            Tasso Stafilidis
          </note>
          <note xml:id="i-Ny4KLY9Us6YxdYFNVzjGLn">
            Tasso Stafilidis
          </note>
          <note xml:id="i-PfVLin87VZFBfL3TAXQtmE">
            Nina Lundström
          </note>
          <note xml:id="i-8ZfNrxPturDvmZ67bvckwi">
            Interpellationerna redovisas i bilaga som fogats till riksdagens
            snabbprotokoll tisdagen den 28 mars.
          </note>
          <note xml:id="i-XcV8RwtkeCDCL71p916bnk">
            17 § Anmälan om frågor för skriftliga svar
          </note>
          <note xml:id="i-Xd8vdv7pMUxxqgsoBCLHMk">
            Anmäldes att följande frågor för skriftliga svar framställts
          </note>
          <note xml:id="i-4v3zp3ecRjZezhkjbqH9S9">
            den 21 mars
          </note>
          <note xml:id="i-54XGocK8pSPbjDm7KJjgNx">
            Else-Marie Lindgren
          </note>
          <note xml:id="i-TEGRrjHPpiXDeXEcCyxBGh">
            Ragnwi Marcelind
          </note>
          <note xml:id="i-Ka7Lj1BW3Me7vKMUxYFdNf">
            Lena Adelsohn Liljeroth
          </note>
          <note xml:id="i-2JS7q1iUXtMX3amRRfnS9s">
            Krister Hammarbergh
          </note>
          <note xml:id="i-DzQL6p1Y19GEX31RkC3BV9">
            Helena Höij
          </note>
          <note xml:id="i-GKDU1N9DgbRgJkryu2TyC8">
            Gunilla Tjernberg
          </note>
          <note xml:id="i-7VHrmZahn5v7fB9DP9N5bt">
            Linnéa Darell
          </note>
          <u xml:id="i-5Ahi7NrdyMWB6NCYPRcPxc" prev="i-6fdf9448fb0398f1-382" who="Q3358782">
            <seg xml:id="i-UmFMaAVZU5RPwydnrX7kt7">
              Frågorna redovisas i bilaga som fogats till riksdagens snabbprotokoll
              tisdagen den 28 mars.
            </seg>
          </u>
          <note xml:id="i-LyMV8XSabhkuzBSgroov1t">
            18 § Anmälan om skriftliga svar på frågor
          </note>
          <note xml:id="i-TXVNG4rGn6bY9pcG3uWTSW">
            Anmäldes att skriftliga svar på följande frågor inkommit
          </note>
          <note xml:id="i-WzVfDhyZDzVu4yM7Gj1s9A">
            den 21 mars
          </note>
          <note xml:id="i-Lxy3bfhf8B9tLn2pU62Leq">
            Sven Bergström
          </note>
          <note xml:id="i-9dZVBMaW9DYi4q99b4s6HE">
            Torsten Lindström
          </note>
          <note xml:id="i-KrhyZcnHTkNWgPUnMe9J72">
            Gudrun Schyman
          </note>
          <note xml:id="i-Tqf3LHhrDB3fcGcuTCnuZg">
            Henrik von Sydow
          </note>
          <u xml:id="i-PDUEZ3RPyMr5nW1E4P7S5Y" prev="i-6fdf9448fb0398f1-382" who="Q3358782">
            <seg xml:id="i-GXmUk5aG4XmbXyFL1CeZLF">
              Svaren redovisas i bilaga som fogats till riksdagens snabbprotokoll
              tisdagen den 28 mars.
            </seg>
          </u>
          <note xml:id="i-BDciEQe1at5HkZ4iqm5smE">
            19 § Kammaren åtskildes kl. 18.50.
          </note>
          <note xml:id="i-RWKwMdB4V6HSMqbCBbtTNr">
            Förhandlingarna leddes
          </note>
          <note xml:id="i-LwhK8rKreGWBjJbgyqa279">
            /Monica Gustafson
          </note>
        </div>
      </body>
    </text>
  </TEI>
</teiCorpus>
