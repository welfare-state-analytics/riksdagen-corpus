<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--94</head>
          <docDate when="2006-03-24 00:00:00">2006-03-24 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2005/06:94
          </note>
          <note>
            Fredagen den 24 mars
          </note>
          <note>
            Kl. 09:00 - 09:26
          </note>
          <note>
            1 § Meddelande om ändring i kammarens sammanträdesplan
          </note>
          <note>
            Andre vice talmannen meddelade att måndagen den 27 mars kl. 12.00
            skulle bordläggningsplenum äga rum. Tidigare aviserad interpellationsdebatt
            skulle utgå.
          </note>
          <note>
            Meddelandet hade delats ut till kammarens ledamöter.
          </note>
          <note>
            2 § Svar på interpellation 2005/06:306 om centralisering av statlig
            myndighetsverksamhet
          </note>
          <note type="speaker">
            Anf. 1 Statsrådet SVEN-ERIK ÖSTERBERG (s):
          </note>
          <note>
            Fru talman! Margareta Andersson har frågat mig vilka åtgärder
            jag avser att vidta för att förbättra kompetensförsörjningen vid
            statliga myndigheter på mindre orter i landet och vilka åtgärder
            jag avser att vidta för att förbättra servicen för småföretagare
            vid exempelvis skattekontoren på mindre orter i landet.
          </note>
          <note>
            Jag har i slutet av förra året svarat Fredrik Olovsson på en
            liknande fråga om myndigheters lokaliseringar och regional hänsyn.
            Innehållet i Margareta Anderssons fråga handlar om två olika och
            delvis konkurrerande perspektiv. Å ena sidan ska vi ha en effektiv
            statsförvaltning för att få så mycket välfärd som möjligt för
            varje skattekrona och å andra sidan värna mindre orters arbetsmarknad.
            Här måste man i varje enskilt fall göra en avvägning. De senaste
            årens utveckling av statsförvaltningen har gått åt båda dessa
            håll. Myndigheter har ombildats till större myndigheter, vilket
            ibland inneburit att man slagit ihop mindre enheter till större
            kontor.
          </note>
          <note>
            Det är dock viktigt att komma ihåg att sådana sammanslagningar
            samtidigt innebär större möjligheter att flytta viss verksamhet
            till mindre orter. I stor utsträckning överlåter regeringen utformningen
            av myndigheternas lokala och regionala organisation till myndigheterna
            själva.
          </note>
          <note>
            Skatteverket och kronofogdemyndigheterna har merparten av sin
            verksamhet ute i landet. Av myndigheternas personal är nästan
            70 % verksamma utanför Stockholm, Göteborg och Malmö. Flera myndigheter
            har också utlokaliserat verksamhet i samband med de senaste förvarsneddragningarna.
            En liknande spridning av statlig verksamhet över landet blir följden
            av regeringens beslut att omlokalisera verksamhet inom vissa statliga
            myndigheter till de orter som påverkas av försvarsnedläggningarna.
          </note>
          <note>
            Regeringen försöker på olika sätt främja samverkan mellan statliga
            myndigheter. År 2003 tog regeringen initiativ till det så kallade
            Visamprojektet för ökad samverkan över statliga myndighetsgränser.
            Arbetet bedrevs i form av 15 försöksprojekt runtom i landet. Erfarenheterna
            av projektet visar att samverkan kan leda till ökad nytta för
            medborgare och företag och en kostnadseffektivare tjänsteproduktion.
            För närvarande utför också Länsstyrelsen i Norrbottens län ett
            uppdrag om samverkan mellan offentliga myndigheter i glesbygd.
            För att upprätthålla en över landet likvärdig offentlig service
            är effektivitetsutveckling genom samverkan särskilt angelägen
            i glesbygd.
          </note>
          <note>
            När det gäller Margareta Anderssons fråga om kompetensförsörjningen
            är det myndighetens chef som ansvarar för myndighetens arbetsgivarpolitik.
            Det innebär bland annat att säkerställa att myndigheten har den
            kompetens som krävs för att utföra de uppgifter som myndigheten
            har. Genom den delegerade arbetsgivarpolitiken i staten har myndigheterna
            en betydelsefull frihet att självständigt utforma organisation,
            arbetsprocesser och kompetensförsörjning till verksamhetens behov
            och de specifika förutsättningar som respektive myndighet har.
          </note>
          <note>
            Trots delegeringen har regeringen givetvis ett övergripande strategiskt
            ansvar för kompetensförsörjningen i staten. En del i detta ansvar
            innebär att följa upp myndigheternas situation när det gäller
            kompetensförsörjningen och vid behov vidta åtgärder för att stödja
            arbetet. Regeringens bedömning har hittills varit att myndigheternas
            arbete med kompetensförsörjningen fungerar väl.
          </note>
          <note>
            För att ytterligare fördjupa kunskapen har regeringen nyligen
            gett Verket för förvaltningsutveckling, Verva, i uppdrag att analysera
            myndigheternas redovisningar av sin kompetensförsörjning i årsredovisningen
            för 2005. En del i uppdraget är att Verva ska uppmärksamma eventuella
            behov, hinder och utmaningar i detta arbete. Verva ska också lämna
            förslag på åtgärder för att utveckla myndigheternas arbete med
            strategisk kompetensförsörjning. Jag ser fram emot att ta del
            av Vervas slutsatser som kommer att redovisas i mitten av augusti
            2006.
          </note>
          <note>
            Avslutningsvis vill jag också säga att utvecklingen av den elektroniska
            förvaltningen syftar till att förbättra och förenkla medborgarnas
            och företagens kontakter med förvaltningen oberoende av tid och
            plats. Verva har regeringens uppdrag att driva på utvecklingen
            genom att tillsammans med övriga myndigheter tillse att den offentliga
            förvaltningen använder gemensamma elektroniska lösningar.
          </note>
          <note>
            Med hjälp av informationstekniken har stora framsteg gjorts.
            Flertalet myndigheter med många företagskontakter har i dag goda
            möjligheter att ge service på olika sätt och oberoende av fysisk
            närhet. Genom självbetjäning på Internet eller per telefon kan
            medborgare och företag hantera sina kontakter med myndigheter
            på ett smidigare sätt och oberoende av myndigheternas kontorstider
            eller geografiska belägenhet. Exempel på detta är Skatteverkets
            olika servicefunktioner till medborgare eller småföretag.
          </note>
          <note type="speaker">
            Anf. 2 MARGARETA ANDERSSON (c):
          </note>
          <note>
            Fru talman! Jag tackar Sven-Erik Österberg för svaret. Jag tycker
            att det i vissa delar är bra, men det är också ganska stora motsättningar
            och motsägelser i det svar jag har fått.
          </note>
          <note>
            Jag kan inte förstå varför en effektiv statsförvaltning och mindre
            orters arbetsmarknad skulle vara i motsättning till effektiviteten.
            Jag är övertygad om att det skulle kunna fungera väldigt bra tillsammans
            om man vände på synsättet, för jag tycker att det här är en felsyn.
          </note>
          <note>
            Att man slår samman flera myndigheter eller myndigheter i olika
            län till en stor myndighet kan också vara en felsyn. Det innebär
            att man fortsätter centraliseringen och att man hela tiden tror
            att det är stor som är bäst. Det innebär också att man i stället
            för att ha Stockholm, Göteborg och Malmö som de tre huvudorterna
            lokaliserar myndigheter till region- eller länshuvudorterna. Det
            blir en centralisering inom länen som heller inte är av godo.
            Det innebär att det blir längre för dem som bor längst bort från
            myndigheterna.
          </note>
          <note>
            Jag tycker att försöket som pågår i Länsstyrelsen i Norrbottens
            län verkar vara ett väldigt bra försök. Det är bara det att det
            borde ske i hela landet. Och det måste inte vara en försöksverksamhet,
            det är bara att gå ut och verkställa det i stället.
          </note>
          <note>
            När det gäller att förvaltningarna skulle ha svårigheter med
            kompetensförsörjningen och att man då lägger ett stort ansvar
            på myndighetscheferna ska vi ha myndigheter som är självständiga
            och har ett självständigt ansvar. Men är man tillräckligt tydlig
            i det ansvaret?
          </note>
          <note>
            I dag känner man sig på mindre orter diskriminerad. Jag vet att
            det finns tjänster som inte tillsätts. Jag har exempel på det
            från min hemkommun Vetlanda. När någon på till exempel skattemyndigheten
            går i pension, flyttar eller slutar av andra anledningar blir
            inte tjänsten tillsatt i Vetlanda, utan den tillsätts i stället
            i Jönköping, som är det andra kontoret av lite större storlek
            i Jönköpings län.
          </note>
          <note>
            Det innebär också att man tunnar ut den kompetens som finns.
            Man utnyttjar heller inte den kompetens som närheten innebär.
            Därför tycker jag att det finns anledning att fundera över om
            det här är det effektivaste sättet att få ut kompetens i hela
            landet, för det behövs i hela landet. Människor finns i hela landet
            än så länge, och det hoppas jag ska kunna fortsätta. Men ibland
            blir jag lite tveksam, med tanke på den politik som regeringen
            i dag för, till hur de ska kunna göra det.
          </note>
          <note>
            Utvecklingen av den elektroniska förvaltningen tycker jag är
            väldigt bra, men det räcker inte. Det måste finnas människor av
            kött och blod, människor som man kan diskutera och vända på problemen
            med. Jag har själv i olika sammanhang upplevt hur fruktansvärt
            fyrkantigt det är när jag bara får svar på vissa frågor när jag
            vill ställa en annan fråga. Många gånger måste jag alltså ha kontakt
            med en människa.
          </note>
          <note>
            Menar regeringen allvar med att hela Sverige ska leva, då får
            man inte ha några tomma hål i landet där det inte finns några
            människor och inte några myndigheter. Är regeringen tillräckligt
            tydlig med myndigheternas ansvar för att regeringens politik i
            så fall ska fungera på ett sådant sätt att hela Sverige ska kunna
            leva?
          </note>
          <note type="speaker">
            Anf. 3 Statsrådet SVEN-ERIK ÖSTERBERG (s):
          </note>
          <note>
            Fru talman! Jag skulle vilja börja med att säga att den utlokalisering
            som regeringen genomförde för inte så länge sedan som ett led
            i försvarsbeslutet väl är en av de största satsningar på utlokalisering
            som har gjorts. Jag vill bara påminna Margareta Andersson om att
            den ju mötte massiv kritik, inte minst från borgerligt håll kanske
            inte direkt från Margareta Andersson, men flera av de andra borgerliga
            partierna var ju emot det här. De tyckte att det här var slöseri
            med statens resurser och att det inte skulle skapa bra förutsättningar.
            Hur man hanterar det är väl en diskussion som Margareta Andersson
            får ta inom sin allians. Från regeringens sida drev vi igenom
            det här av det skälet att det är viktigt att det finns statlig
            verksamhet ute på orter i hela landet. En ort mår bra av att ha
            en allsidig kompetens bland sin befolkning. Också näringslivet
            och det yrkesverksamma livet kräver människor med differentierade
            kunskaper. Det berikar så att säga helheten. Det tror jag är väldigt
            viktigt att peka på. Regeringen har drivit det.
          </note>
          <note>
            Den elektroniska delen och de försök som har gjorts i bland annat
            Norsjö visar att för stora delar av befolkningen, och för näringslivet
            också, fungerar det väldigt väl när man via nätet söker kontakt
            och snabbt kan få leverans av en F-skattsedel eller vad det kan
            vara. Jag studerade det här på plats i Norsjö, och det visade
            sig att det är väldigt uppskattat, också av näringslivet. I och
            med att flera myndigheter samverkar på en mindre ort kan man också
            ha en myndighetsnärvaro på den orten, som i annat fall förmodligen
            inte skulle ha det. Jag tror väldigt mycket på just den typen
            av verksamhet. Det har berikat verksamheterna på många sätt.
          </note>
          <note>
            Däremot kan jag hålla med Margareta Andersson om att vi inte
            får blunda och säga att nu kan elektroniken ta över. Det finns
            generationsklyftor i det här, och inte bara generationsklyftor.
            Det kan också vara utbildningsklyftor längre ned i åldrarna. Man
            får inte göra den problematiken för lätt. Därför har jag som förvaltningsminister
            vid många tillfällen väldigt tydligt sagt att det är viktigt att
            utveckla 24-timmarsmyndigheten, närvaron via den elektroniska
            delen. Men samtidigt måste också servicen fungera parallellt via
            andra kontakter, telefon eller rent fysiska kontakter om en myndighet
            är närvarande. Det är det väldigt viktigt att peka på.
          </note>
          <note>
            Jag kan inte heller låta bli att återigen ta upp det som jag
            sade inledningsvis. Jag tittade på de borgerliga partiernas förslag
            om den statliga förvaltningen. Det handlar verkligen inte om utlokaliseringar.
            Det handlar verkligen inte om att stödja den tanke som Margareta
            Andersson framför här. Här handlar det om nedläggning av olika
            myndigheter och centralisering i allra högsta grad om det skulle
            bli verklighet. Jag tar gärna till mig den kritik som Margareta
            Andersson tar upp här, och debatterar den. Men det finns nog också
            lite grann att göra för Margareta Andersson, lite att driva inom
            alliansen så att man inte får en politik som går åt totalt andra
            hållet jämfört med vad regeringen faktiskt driver här när det
            gäller att försöka utlokalisera och berika hela landet med statlig
            verksamhet.
          </note>
          <note type="speaker">
            Anf. 4 MARGARETA ANDERSSON (c):
          </note>
          <note>
            Fru talman! Jag håller med Sven-Erik Österberg om att utlokaliseringen
            är bra. Jag tror att den också kommer att innebära att det blir
            människor som har större kompetens på många olika ställen i det
            här landet. Jag vet att vi här har en del att diskutera också
            i Allians för Sverige. Det här är frågor som vi över huvud taget
            behöver diskutera mycket mer i samhället. Just utlokaliseringar,
            att folk flyttar och att nya människor kommer in i myndigheterna,
            tycker jag också är väldigt viktigt.
          </note>
          <note>
            Samtidigt är det så att det inom myndigheterna, inom länen, blir
            en centralisering. Jag vet inte om regeringen tittar på det eller
            hur man hanterar de här frågorna. Eller är myndighetsansvaret
            så stort? Har då regeringen en tillräckligt kraftfull styrning
            av myndigheterna så att man kan genomföra den politik som man
            säger sig vilja föra?
          </note>
          <note>
            När jag pratar med skattemyndigheten i Vetlanda säger de att
            ja, vi kommer förmodligen att avvecklas. Men man kommer inte att
            lägga ned oss utan man avvecklar oss successivt, bakvägen på något
            sätt. Det tycker jag också är ett osjyst sätt att hantera saker
            och ting. Till slut blir det så få anställda att man varken kan
            upprätthålla säkerhet, arbetsmiljö eller något annat. Jag tycker
            att det vore ärligare att säga: Vi ska lägga ned de här myndigheterna.
            Vi ska ha dem på ett ställe. Då kan man få en politisk diskussion
            på ett annat sätt.
          </note>
          <note>
            Det är likadant med kronofogdemyndigheten. Jag fick ett remissvar
            från höglandskommunerna, i höglandssamarbetet. Där oroar man sig
            för Kronofogdemyndigheten i Eksjö. Man påpekar diverse svårigheter
            och problem, inte minst att mycket tid kommer att gå åt inom myndigheten
            för att åka fram och tillbaka. Lokalkännedomen kommer att minska.
            Personalrekrytering och tandemrekrytering är något som jag tog
            upp i min interpellation. Det kommer att krävas mycket mer åkande,
            och det blir en miljöfaktor att räkna med när man ligger mycket
            tid på vägen. Jag kan se på polismyndigheten, som är centraliserad
            till Jönköping i stor utsträckning. Visserligen finns det kontor
            på flera ställen men beordringen av utryckning sker från Jönköping.
            Man känner inte till varje del av länet så som man gjorde i de
            gamla polismyndigheterna, när man var närmare människorna.
          </note>
          <note>
            Jag tycker att det är fantastiskt bra att man kan gå in och få
            ut blanketter. Man kan få svar på väldigt många frågor med den
            elektroniska utveckling som vi har haft. Det är väldigt bra, och
            det underlättar arbetet för många människor. Jag har utnyttjat
            det själv också och tycker att det är en fördel, en service som
            är jättefin. Sedan kommer det speciella frågor. Det kan gälla
            smådetaljer. Det kan vara stora frågor för den enskilde, men det
            kan vara små frågor som inte hanteras särskilt ofta. Då har inte
            det här elektroniska systemet svar på detaljfrågorna, och då sitter
            man där i alla fall. Då är det oerhört viktigt att det finns en
            myndighetsnärvaro ända ute i varje kommun.
          </note>
          <note>
            Det samarbete som man har prövat, samverkan mellan olika statliga
            myndigheter, är något som jag verkligen vill understryka att det
            är väldigt viktigt. Jag tycker att det är väldigt bra. Jag tycker
            att det kan utvecklas till en samverkan även med landsting och
            kommuner. Vi har väldigt mycket att tjäna på det, om inte annat
            på så sätt att inte människor hamnar mellan stolarna utan att
            man får den hjälp och service man behöver på olika sätt. Det tycker
            jag behöver utvecklas mycket mer. Det tror jag däremot skulle
            kunna vara något som både människor och myndigheter skulle tjäna
            på.
          </note>
          <note type="speaker">
            Anf. 5 Statsrådet SVEN-ERIK ÖSTERBERG (s):
          </note>
          <note>
            Fru talman! Jag skulle vilja säga att Visamprojektet, som jag
            hänvisade till tidigare och som jag besökte uppe i Norsjö i höstas,
            är ett lysande exempel på hur man kan jobba vidare med statlig
            närvaro och verksamhet, inte minst i glesbygden. Där kan man i
            och för sig söka detta på elektronisk väg. Det uppfattar jag att
            Margareta Andersson och jag har en samsyn om och tycker är bra.
            Det löser frågor för väldigt många på ett enkelt sätt. Men där
            finns också personal fysiskt närvarande, vilket gör att man kan
            besöka myndigheten och också få hjälp med det som fallerar, som
            man inte kan klara av med en elektronisk kontakt med myndigheten
            på ett positivt sätt. Jag skulle rekommendera Margareta Andersson
            att besöka ett sådant här Visamprojekt om hon inte redan har gjort
            det. Det visar kanske lite grann av den moderna myndigheten, och
            kanske framtidsmyndigheten, som också står människorna väldigt
            nära utan att för den sakens skull skapa någon ytterligare kostnad
            genom att man samverkar över myndighetsgränser. Jag tycker att
            det är ett positivt exempel.
          </note>
          <note>
            Sedan är det här alltid ett avgörande man måste göra. Däremot
            måste regeringen, och det har även riksdagen sagt, det råder det
            väl egentligen inga delade meningar om, se till att de skattemedel
            som vi tar in ska användas på ett så effektivt sätt som möjligt.
            Det var ju Gustav Möller som myntade ett uttryck för 5060 år sedan
            då han sade att varje skattekrona som inte används effektivt är
            en stöld från svenska folket. På något sätt måste vi som politiker
            alltid ha det med oss också. Det har också gjort att vi har ställt
            stora krav på myndigheterna för att se till att de är kostnadseffektiva,
            att de använder sina resurser på ett bra sätt. Det är där man
            hamnar lite emellan, där man via centralisering och användning
            av nya tekniker också på papperet kan visa att man sparar resurser
            jämfört med om man skulle ha en fysisk närvaro på alla platser
            där man har haft det tidigare. Det är där den här konflikten finns
            som man på bästa sätt måste hantera.
          </note>
          <note>
            Sedan kan man säga att myndigheter också styr sig själva väldigt
            mycket.
          </note>
          <note>
            Normalt sett lägger vi oss inte i detalj i hur myndigheter hanterar
            sin verksamhet. Man har sina regleringsbrev. Man har sin uppgift
            och man ska nå sitt mål.
          </note>
          <note>
            Ett område där regeringen har varit synnerligen kraftfull och
            satt sig över myndigheter är just utlokaliseringen. Det är ju
            inga myndigheter som själva har velat utlokalisera sig. Det ska
            man ha klart för sig. Det finns fog för att säga att vi inte vill
            utlokalisera i det korta perspektivet.
          </note>
          <note>
            Man tappar naturligtvis tempo, man tappar personal och man tappar
            i service till svenska folket under en övergångstid. Däremot är
            jag absolut övertygad om att när Konsumentverket väl är på plats
            i Karlstad och har börjat fungera kommer myndigheten att fungera
            lika bra i Karlstad som den fungerar i Stockholm. Processen dit
            är naturligtvis inte helt problemfri, vare sig för myndigheten
            som helhet eller för de enskilda medarbetarna. Det måste man också
            ha med i processen när man tittar framåt.
          </note>
          <note>
            Den statliga utredningen, Ansvarskommittén, har till uppgift
            att se hur staten samordnar sig och företräder sig själv på det
            regionala planet gentemot medborgarna, enskilda människor, företag,
            kommuner och landsting. Där har jag en stor förväntan på att Ansvarskommittén
            kommer fram till en rad olika förslag på hur staten kan bli tydligare
            och öppnare gentemot människorna på det regionala planet.
          </note>
          <note>
            Myndigheter är väldigt olika organiserade, och detta blir inte
            alltid tydligt. Där finns det en arbetsuppgift.
          </note>
          <note>
            Både jag och Margareta Andersson kan vara med i diskussionen
            och påverka våra ledamöter i Ansvarskommittén att komma med bra
            förslag så att riksdagen så småningom kan fatta ett bra beslut
            i den här frågan.
          </note>
          <note type="speaker">
            Anf. 6 MARGARETA ANDERSSON (c):
          </note>
          <note>
            Fru talman! Jag tror att många av de här processerna är väldigt
            bra. Jag tror att det är bra att flytta myndigheter ibland. Den
            verksamhet man håller på med ställs då på sin spets. Man kanske
            lite oftare skulle vända upp och ned på allt och fråga sig: Vad
            håller vi på med? Kan vi vända det här? Kan vi använda den lilla
            skalan i stället? Kan den vara effektivare ibland?
          </note>
          <note>
            Jag är övertygad om att det finns mycket kompetens som vi tappar
            när vi inte tar till vara de kunskaper och den erfarenhet som
            är utlokaliserad och finns ute bland människor.
          </note>
          <note>
            Jag håller med Sven-Erik Österberg om att när myndigheterna har
            kommit ut och kommit över den rangerbangård som omlokaliseringen
            innebär kommer det att fungera bra. Boverket och Jordbruksverket
            fungerar bra utlokaliserade från Stockholm sedan flera år.
          </note>
          <note>
            Jag är övertygad om att det kommer att bli så även med de andra
            myndigheter som är på väg härifrån.
          </note>
          <note>
            Jag tror också att regeringen kanske måste utnyttja regleringsbreven
            ännu mer och vara ännu tydligare när det gäller ansvaret för att
            vi ska ha en fungerande regionalpolitik. För mig är regionalpolitik
            inte bidrag, utan det är att se till att hela Sverige ska leva,
            att man ger utvecklingsmöjligheter, att man ger möjlighet för
            tandemrekryteringar, att man ser till att det fungerar överallt
            i hela Sverige och att människor och företag kan växa och utvecklas
            på ett positivt sätt i hela Sverige. Då krävs det att regering,
            riksdag och hela myndighetssystemet går före med att samarbeta,
            utveckla, omlokalisera och ibland vända synen på sin egen verksamhet
            och utgå från den enskilda människan som finns på olika ställen
            i landet och som behöver service.
          </note>
          <note type="speaker">
            Anf. 7 Statsrådet SVEN-ERIK ÖSTERBERG (s):
          </note>
          <note>
            Fru talman! Jag gjorde ett antal besök under hösten på 24-timmarsdelegationen.
            Man hade en rad informationsträffar. Man diskuterade naturligtvis
            inte bara den elektroniska informationen utan myndighetsnärvaro
            och hur det fungerar ute i landet.
          </note>
          <note>
            Vid sådana tillfällen trycker jag alltid på service till invånarna
            och vad myndigheter faktiskt är till för. Myndigheter har egentligen
            bara en uppgift och det är att se till att leva upp till det åtagande
            man har i regleringsbrev och se till att man verkställer det gentemot
            svenska folket. Det är därför vi har våra myndigheter.
          </note>
          <note>
            Det är en självklarhet, men jag tror att man kan upprepa det
            ofta för att stämpla fast det ordentligt.
          </note>
          <note>
            Jag tycker att Margareta Andersson och jag har samma uppfattning
            på många områden. Jag är inte alls förvånad efter de diskussioner
            vi har haft i andra frågor tidigare. Jag har stor respekt för
            Margareta Anderssons ambitioner att jobba vidare på det här området.
          </note>
          <note>
            Jag vill avsluta med att säga att det finns en myndighet som
            faktiskt jobbar för att hela Sverige ska leva och som har till
            uppgift att i olika remissomgångar påpeka vad som är viktigt för
            att hela Sverige ska leva, nämligen Glesbygdsverket. Jag konstaterar
            att den borgerliga allians som Margareta Andersson jobbar i föreslår
            att den myndigheten ska läggas ned. Det tycker jag är väldigt
            märkligt utifrån det här resonemanget.
          </note>
          <note>
            Jag vill uppmana Margareta Andersson att ta en ordentlig kamp
            i alliansen. Jag tror att Margareta Andersson och jag är betydligt
            mer överens om hur vi ser myndigheterna i framtiden än vad Margareta
            Andersson är med sina alliansbröder och -systrar.
          </note>
          <note>
            Överläggningen var härmed avslutad.
          </note>
          <note>
            3 § Anmälan om inkommen faktapromemoria om förslag från Europeiska
            kommissionen
          </note>
          <note>
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            KOM(2006)36
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            6 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 24 mars
          </note>
          <note>
            Alice Åström
          </note>
          <note>
            Berit Jóhannesson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Christin Hagberg
          </note>
          <note>
            Hans Backman
          </note>
          <note>
            Marita Aronson
          </note>
          <note>
            Lena Adelsohn Liljeroth
          </note>
          <note>
            Gunnar Axén
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 28 mars.
          </note>
          <note>
            7 § Kammaren åtskildes kl. 9.26.
          </note>
          <note>
            Förhandlingarna leddes av andre vice talmannen.
          </note>
          <note>
            /Monica Gustafson
          </note>
        </div>
      </body>
    </text>
  </TEI>
</teiCorpus>
