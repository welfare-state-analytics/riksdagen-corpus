<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--2</head>
          <docDate when="2005-09-13 00:00:00">2005-09-13 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2005/06:2
          </note>
          <note>
            005/06:2 Tisdagen den 13 september
          </note>
          <note>
            Kl. 14:00 - 15:03
          </note>
          <note>
            Efter gudstjänst i Storkyrkan, där gudstjänsten förrättades av
            domprost Hakon Långström, öppnades riksmötet i kammarens plenisal
            enligt det program som i bilaga fogats till detta protokoll.
          </note>
          <note>
            1 § Öppnandet av riksmötet
          </note>
          <note type="speaker">
            Anf. 1 TALMANNEN:
          </note>
          <note>
            Sveriges riksdag besöks i dag av presidenten i Norges storting,
            Jørgen Kosmo. Det är en del av markeringen av den fredliga upplösningen
            av unionen mellan våra två länder. Vi hälsar honom.
          </note>
          <note>
            Jag hemställer att Ers Majestät förklarar riksmötet öppnat.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Herr talman! Ärade riksdagsledamöter! I dag samlas ni åter i
            denna vackra plenisal något förändrad för att efter sommarens
            uppehåll i riksdagsarbetet med förnyade krafter gripa er an den
            ansvarsfulla uppgiften att företräda svenska folkets vilja och
            önskemål om vårt samhälles fortsatta utveckling.
          </note>
          <note>
            Sedan förra riksmötet inleddes har flera svåra naturkatastrofer
            hemsökt vår värld. Vintern och våren har varit särskilt tunga.
            Tusentals svenska medborgare och miljoner människor i det berörda
            området lever fortfarande i sorg och saknad efter anhöriga som
            omkom i flodkatastrofen under julhelgen. I vårt eget land drog
            vinterstormen Gudrun fram med stora skador på liv och egendom
            som följd, och nu, för bara ett par veckor sedan, har orkanen
            Katrina förorsakat död och lidande för hundratusentals människor
            i USA. Våra tankar och vår medkänsla går till alla som drabbats.
          </note>
          <note>
            Dessa utslag av kraftiga naturfenomen har än en gång väckt frågan
            om möjliga samband mellan människors livsstil och förändringar
            i klimatet. Möjligheterna för världens nationer att nå fram till
            en gemensam syn på tänkbara åtgärder mot den så kallade växthuseffekten
            står åter i fokus, och särskilt oroande är klimatutvecklingen
            i det arktiska området.
          </note>
          <note>
            Klimatfrågan är central för det moderna samhällets framtid, och
            detsamma gäller energiförsörjningen. Fattigdomsbekämpning, svältkatastrofer
            och den snabba utbredningen av hiv är andra stora problem av global
            dimension.
          </note>
          <note>
            Herr talman! Ärade riksdagsledamöter! Förslag som Sveriges riksdag
            kommer att få behandla berör både internationella och nationella
            problemställningar. Arbetsmarknad och sysselsättning, medborgarnas
            fysiska och psykiska hälsa och våldets utbredning är några områden
            som oftast tas upp i den offentliga debatten.
          </note>
          <note>
            Fred och säkerhet i världens oroshärdar, demokratins utbredning
            i olika länder samt arbetet i de internationella organisationerna
            står också på dagordningen.
          </note>
          <note>
            De stora frågorna är många och svåra och rör alla vårt lands
            och vårt folks egen framtid. De är därför mer än någonsin en del
            av den verklighet i vilken Sveriges riksdag har att arbeta.
          </note>
          <note>
            Vi har under innevarande år påmints om att det finns goda exempel
            på att konflikter kan lösas på fredlig väg. Om bara några dagar
            har exakt hundra år förflutit sedan Norge och Sverige blev överens
            om att upplösa unionen. De båda ländernas ledningar lyckades nå
            fram till en fredlig lösning av konflikten genom förhandlingar.
            Det är ett inspirerande faktum i vår konfliktfyllda värld.
          </note>
          <note>
            Jag tillönskar er alla, valda ombud för Sveriges folk, kraft,
            mod och visdom i ert viktiga arbete med att forma framtidens villkor
            för våra medborgare i en värld fylld av hot men rik på möjligheter.
          </note>
          <note>
            Med dessa ord förklarar jag 2005/06 års riksmöte öppnat.
          </note>
          <note>
            2 § Regeringsförklaring
          </note>
          <note type="speaker">
            Anf. 3 Statsminister GÖRAN PERSSON (s):
          </note>
          <note>
            Eders Majestäter, Eders Kungliga Högheter, herr talman, ledamöter
            av Sveriges riksdag!
          </note>
          <note>
            Sverige är ett bra land, ett land att vara stolt över.
          </note>
          <note>
            Utländska bedömare ser i Sverige ett land som står sig väl i
            en global konkurrenssituation, ett land som klarar omställningen
            i en ny tid, ett land där optimism och framtidstro är befogad.
          </note>
          <note>
            Tillväxt, forskning, hållbar utveckling, jämställdhet, levnadsstandard,
            sysselsättning, barnomsorg på område efter område placerar sig
            Sverige på tätpositioner.
          </note>
          <note>
            Samma bild ser jag runtom i Sverige.
          </note>
          <note>
            När jag förra veckan talade med 90-årige Göran Karlsson på Dundrets
            äldreboende i Jönköping så stod jag inför en av vår tids kanske
            största triumfer: vi lever allt friskare och längre liv i vårt
            land.
          </note>
          <note>
            På Bollsta sågverk ser jag hur avancerad teknik och hög specialisering
            förändrat jobben och en tidigare tung och farlig industrimiljö.
            I Gällivare möter jag entusiastiska företagare på en ort där utvecklingen
            vänt och ny framtidstro spirar. På våra högskolor ser jag hur
            kunskapsnationen Sverige präglar nya generationer, nya regioner
            och nya samhällsgrupper.
          </note>
          <note>
            Omställningen är snabb och svår. På arbetsmarknaden är det särskilt
            påtagligt.
          </note>
          <note>
            263 451 människor i vårt land är öppet arbetslösa. 36 904 personer
            har saknat arbete i mer än två år.
          </note>
          <note>
            Arbetslösheten bryter ned.
          </note>
          <note>
            Låt mig därför säga detta tydligt:
          </note>
          <note>
            Strukturomvandlingen på arbetsmarknaden kommer att fortsätta.
            Fler kommer att behöva gå från ett jobb till ett annat. Den omställningen
            måste bli lättare för människor inte svårare.
          </note>
          <note>
            Under nästa mandatperiod kommer en socialdemokratisk regering
            att kraftigt förbättra arbetslöshetsförsäkringen. Kollektivavtalen
            ska fortsatt hävdas. Arbetsrätten ska utvecklas.
          </note>
          <note>
            Nu ökar investeringarna kraftigt. Företagen bygger ut sin produktionskapacitet.
            Inflation och räntor är rekordlåga. Reallöneökningarna är goda.
            Framtidstron ökar bland hushåll och företag. Den privata konsumtionen
            växer ordentligt. Överskottsmålet ligger fast och utgiftstaken
            hålls i de offentliga finanserna.
          </note>
          <note>
            De gemensamma resurserna växer. Den styrkepositionen ska användas.
            Den ska användas för att bryta arbetslöshet och utanförskap inte
            till stora skattesänkningar. Den ska användas för att öka tryggheten
            inte för att minska den.
          </note>
          <note>
            Ett brett sysselsättningspaket genomförs.
          </note>
          <note>
            100 000 företagare ges möjlighet att anställa sin första medarbetare
            genom sänkt arbetsgivaravgift. 7 500 arbetslösa akademiker ges
            möjlighet till arbete eller praktik i stat och småföretag. 13
            000 praktikplatser och 3 000 lärlingsplatser skapas för unga arbetslösa.
            10 000 utbildningsvikariat inrättas i vården och omsorgen. 20
            000 plusjobb inrättas för att höja kvaliteten i offentlig sektor.
            17 500 nya högskoleplatser skapas. 1 000 fler ges plats inom den
            kvalificerade yrkesutbildningen.
          </note>
          <note>
            Politikens mål är full sysselsättning. Under år 2006 ska delmålet
            4 % öppen arbetslöshet nås.
          </note>
          <note>
            Alla som vill och kan arbeta ska kunna få ett jobb.
          </note>
          <note>
            Ohälsan minskar. 35 000 färre är sjukskrivna i dag än för ett
            år sedan. Målet om halverade sjukskrivningar till år 2008 kan
            nås.
          </note>
          <note>
            De förebyggande insatserna och företagshälsovården förbättras.
            Möjligheter för sjukskrivna och förtidspensionerade att studera
            ökar. Ett nytt pilotprojekt lanseras för att hjälpa långtidssjukskrivna
            tillbaka i arbete. Den 1 juli förbättras sjukförsäkringen.
          </note>
          <note>
            Fler jobbmöjligheter med ökad kvalitet skapas för arbetshandikappade.
            Lönebidragen höjs. Det handikappolitiska arbetet förstärks och
            samordnas.
          </note>
          <note>
            Sedan år 1994 har sysselsättningen för utrikes födda ökat och
            arbetslösheten minskat. Introduktion och språkstudier individanpassas.
            Arbetsplatsintroduktionen fortsätter. Diskrimineringsombudsmannens
            anslag ökas. Insatser ska öka den etniska mångfalden i statsförvaltningen.
            Integrationspolitikens mål, inriktning och organisation ses över.
          </note>
          <note>
            Förra året startades ca 40 000 nya företag i Sverige. Inte på
            tjugo år har nyföretagandet varit så högt.
          </note>
          <note>
            Industriella utvecklingscentrum tillförs resurser. Småföretag
            får bättre möjligheter att satsa på forskning och utveckling.
            Förenklingsarbetet fortsätter. Export främjas. Tillsammans med
            näringslivet och fackliga organisationer görs en långsiktig satsning
            på svensk industris strategiska framtidsbranscher.
          </note>
          <note>
            Koldioxidskatten avskaffas för den del av industrin som omfattas
            av handeln med utsläppsrätter och sänks för de högeffektiva kraftvärmeverken.
          </note>
          <note>
            Livskraftiga regioner ska utvecklas i hela landet. På många orter
            vänder nu en negativ utveckling, som exempelvis i delar av Norrbotten
            där industri, besöksnäring, biltestverksamhet och handel investerar
            och anställer. Den norrbottniska gruvnäringen expanderar kraftigt.
            Staten avser att aktivt stödja Kiruna och Gällivare kommuner i
            denna utveckling.
          </note>
          <note>
            NorgeVänerbanan, Citytunneln och Haparandabanan byggs. En statlig
            förhandlingsman tillsätts för att i samarbete med lokala och regionala
            aktörer se över förutsättningarna för en eventuell tidigareläggning
            av järnvägsbygget StockholmNyköpingLinköping.
          </note>
          <note>
            Regeringens mål om 120 000 nya bostäder under mandatperioden
            kommer att överträffas. Rekordlåga räntor pressar boendekostnaderna.
            Ungdomars bostadssituation uppmärksammas särskilt.
          </note>
          <note>
            Sverige mörknar om hagar och ängar beskogas. Fler betesdjur och
            nya grödor ska kunna bidra till att hålla markerna öppna. Ett
            nytt landsbygdsutvecklingsprogram läggs fram.
          </note>
          <note>
            Småskalig livsmedelsproduktion underlättas. Den ekologiska produktionen
            av livsmedel ska öka. Krav och tillsyn skärps i hela livsmedelskedjan.
            Ursprungsmärkningen utvidgas. Konsumenternas trygghet ska öka
            och hållbar konsumtion prioriteras.
          </note>
          <note>
            Sverige ska ha en ansvarsfull rovdjurspolitik, väl förankrad
            i hela befolkningen. Konflikterna kring rovdjurspolitiken måste
            därför minska. Jaktförordningens 28 § tydliggörs.
          </note>
          <note>
            Fiskevården och kontrollen av fisket förbättras. Djurskyddet
            stärks.
          </note>
          <note>
            Till stöd för drabbade skogsägare avsätts under de kommande tre
            åren sammanlagt 450 miljoner kronor till återplantering av skog
            som föll under stormen Gudrun.
          </note>
          <note>
            En hög kunskapsnivå är tydligare än någonsin en konkurrensfördel
            för nationen. Samtidigt är ingenting viktigare för individens
            utveckling och för demokratins styrka.
          </note>
          <note>
            Samma regler och mål ska gälla alla skolor. Nyttan av pedagogiska
            alternativ får inte förtas av ökad segregation och utarmning av
            kommunala skolor. Kvalitet och likvärdighet ska gälla i skolan.
          </note>
          <note>
            Skolans personal ska ha tydligt ansvar och klara befogenheter.
            Lärarnas kompetensutveckling stärks. Satsningen på 15 000 fler
            anställda i skolan fullföljs. Individuella utvecklingsplaner införs
            från första klass. Uppföljningen av skolorna ska förbättras. Därför
            inleds ett arbete i syfte att genomföra nationella prov redan
            från tredje klass. Läsning och matematik stärks. Elevernas inflytande
            och rättssäkerhet ska öka. En särskild satsning görs på skolor
            i segregerade områden. En ny skollag läggs fram. Diskriminering
            och kränkande behandling i skolan förbjuds.
          </note>
          <note>
            Ett brett kvalitetsprogram för gymnasieskolan förbereds. De individuella
            programmen förbättras och förstärks med nya resurser.
          </note>
          <note>
            Flera nya universitet har grundats. I dag finns minst en högskola
            i varje län. Snedrekryteringen minskar kraftigt geografiskt, socialt
            och etniskt. Den regionala utvecklingen har också gagnats. Högskoleutbyggnaden
            fortsätter. Regeringens mål är att 50 % av varje årskull ska gå
            vidare till högre studier. Resurser tillförs för att säkra kvaliteten
            i denna satsning.
          </note>
          <note>
            Svensk forskning stärks. Särskilda satsningar görs på medicin
            och teknik. Målet är att de offentliga resurser som satsas på
            forskning ska nå 1 % av bruttonationalprodukten årligen.
          </note>
          <note>
            Eders Majestäter! Eders Kungliga Högheter! Herr talman! Ärade
            ledamöter av Sveriges riksdag! Kvinnor och män ska ha samma makt
            att forma samhället och sina egna liv. Ett jämställt Sverige förutsätter
            en jämställd arbetsmarknad. Anställningsskyddet för den som är
            gravid eller föräldraledig stärks. Åtgärder mot könsdiskriminerande
            löneskillnader presenteras. Arbetsmarknadens parters ansvar betonas.
            Lagstiftning om rätt till heltid läggs fram. En satsning görs
            på att minska ohälsan på kvinnodominerade arbetsplatser. Åtgärder
            formas för att minska antalet tillfälliga anställningar och öka
            personalens inflytande i offentlig sektor. Kompetensutvecklingen
            i vård och omsorg stärks.
          </note>
          <note>
            Nya nationella mål sätts upp för jämställdhetsarbetet. Stödet
            till kvinnoorganisationerna stärks. Rikskvinnocentrum blir ett
            nationellt kunskapscentrum om mäns våld mot kvinnor. Det statliga
            stödet till kvinnojourerna utvecklas. Nya initiativ tas mot sexuell
            exploatering och människohandel. En offensiv för att lyfta fram
            jämställdhetsfrågorna inom Europaunionen görs. Kvinnors rättigheter
            och hälsa prioriteras i vårt bistånd.
          </note>
          <note>
            Vårt land framhålls som världens barnvänligaste. Motsvarande
            omdöme ska gälla för våra äldre. Sverige ska vara världens bästa
            land att åldras i.
          </note>
          <note>
            I Sverige passerar alltfler sin pensionsdag med kompetens och
            vilja att fortsätta att arbeta. Arbetslivet måste bli mer flexibelt.
          </note>
          <note>
            En halv miljon människor i Sverige är över 80 år. Nästan var
            tredje kvinna får vara med om att fira sin 90-årsdag. Våra äldre
            blir alltfler. Men med stigande ålder följer också sjukdomar.
          </note>
          <note>
            Alla äldre ska ha rätt till en likvärdig äldreomsorg av hög kvalitet.
            En nationell utvecklingsplan för äldreomsorgen tas fram. Vården
            av dem som har flera sjukdomar samtidigt ska förbättras, liksom
            demensvården. Äldre invandrares behov måste också mötas. Stödet
            för anhöriga förbättras. 100 miljoner tillförs, och samarbetet
            med pensionärsorganisationerna stärks. Lagstiftning och tillsyn
            ska skärpas.
          </note>
          <note>
            Många som arbetar i äldreomsorgen har inte fått del av kompetensutvecklingen.
            Den fleråriga nationella satsningen Kompetensstegen är en långsiktig
            investering för att öka kvaliteten inom äldreomsorgen.
          </note>
          <note>
            Fler äldre ställer nya krav också på boendet. Den som vill ska
            så långt möjligt kunna bo kvar hemma. Det kräver anpassning av
            befintliga bostäder. Fler boendeformer behöver utvecklas så att
            valfriheten och tryggheten kan gälla hela livet. Tillgången till
            särskilt äldreboende ökas för att möta växande behov. Bostadstillägget
            för pensionärerna förstärks. Regeringen vill under nästa mandatperiod
            införa en pargaranti i äldreomsorgen så att par inte behöver skiljas
            åt när sjukdom sätter in och behandling krävs.
          </note>
          <note>
            Hälsan är den enskildes dyrbaraste tillgång. Han vill värna den
            och återerövra den, om den gått förlorad. Här behöver han samhällets
            stöd.
          </note>
          <note>
            Så underströk en av mina företrädare, Tage Erlander, samhällets
            ansvar för vård och omsorg för 50 år sedan och så kan jag understryka
            samma åtagande i dag.
          </note>
          <note>
            Den 1 november införs den nationella vårdgarantin för alla behandlingar
            i sjukvården och den psykiatriska vården.
          </note>
          <note>
            Ny lagstiftning om driftsformer i sjukvården säkerställer att
            alla medborgare garanteras god vård på lika villkor. Sjukvården
            ska styras av behov, inte betalningsförmåga. Ingen offentligt
            finansierad sjukvård ska ge förtur åt privata försäkringspatienter
            eller drivas med privat vinstintresse.
          </note>
          <note>
            För att höja kvaliteten och effektiviteten samordnas den högspecialiserade
            vård som har hela Sverige som upptagningsområde. Det ska bli lättare
            för patienten att få kontakt med sin vårdcentral och själv bestämma
            tid för återbesök eller operation. En ny tandvårdsförsäkring som
            ska stärka den förebyggande tandvården och ge ett bättre skydd
            mot höga kostnader förbereds.
          </note>
          <note>
            Utvecklingen har vänt i kommunsektorn. Alltfler kommuner har
            en ekonomi i balans eller i överskott. 65 000 fler arbetar inom
            kommunala verksamheter som vård, skola och omsorg än år 1994.
            Antalet anställda i verksamheterna är nu lika stort som det var
            i slutet av 80-talet.
          </note>
          <note>
            Det är viktigt att kommuner och landsting kan planera långsiktigt.
            Därför får de besked redan i höst om att de generella statsbidragen
            höjs både 2007 och 2008. Kvaliteten i vård, skola och omsorg kan
            öka och antalet anställda växa.
          </note>
          <note>
            Herr talman! Hör några strofer ur Dan Anderssons välkända dikt
            Gässen flytta :
          </note>
          <note>
            Alla är vi starkt präglade av den natur- och kulturmiljö där
            vi har vuxit upp och levt våra liv. Därför skräms vi i dag av
            klimatförändringarna. Jordens medeltemperatur stiger, mest närmast
            polerna. Det svenska landskapet hotas av fler stormar, översvämningar
            och längre perioder av torka.
          </note>
          <note>
            Kampen mot miljöförstöringen ställs i ett helt nytt ljus. Omdaningen
            av samhället till en hållbar tillväxt måste påskyndas.
          </note>
          <note>
            Omställningen rymmer enorma möjligheter för teknisk utveckling,
            forskning och innovationer, för tillväxt och nya jobb i Sverige
            men också möjligheter att bidra till global rättvisa.
          </note>
          <note>
            Sverige är ett av få länder som lyckats minska utsläppen av växthusgaser.
            Utvecklingen påskyndas av en aktiv politik. Den gröna skatteväxlingen
            fortsätter.
          </note>
          <note>
            Vår miljöteknikbransch är ledande och genererar jobb och exportinkomster.
            Alltfler byter ut sina värmesystem. Efterfrågan på etanolbilar
            och hybridbilar ökar. Möjligheterna för ett trendbrott finns.
          </note>
          <note>
            Ett nytt mål sätts upp: Förutsättningarna ska skapas för att
            bryta Sveriges beroende av fossila bränslen senast år 2020.
          </note>
          <note>
            Användningen av el från förnybara energikällor ska öka med 15
            terawattimmar de närmaste tio åren. Klimatinvesteringsprogrammen
            fortsätter. Vindkraften byggs ut. Skogs- och jordbrukets produktion
            av förnybar energi ska öka. Elkonsumentens och energikundens ställning
            stärks.
          </note>
          <note>
            Ett särskilt stöd införs så att de 145 000 småhus och 105 000
            lägenheter vars enda uppvärmningsform är olja ska kunna växlas
            över till hållbara alternativ. Hushåll med direktverkande el erbjuds
            ett särskilt ROT-avdrag för att växla över till annan uppvärmning.
          </note>
          <note>
            Ett nationellt program för energieffektivisering och energisnålt
            byggande presenteras. Export av miljöteknik ges stöd. Anslagen
            till energiforskning höjs kraftigt.
          </note>
          <note>
            Omställningen av transportsektorn kräver såväl internationellt
            som nationellt arbete och breda insatser från forskare, industri,
            brukare och stat. Förmånsbeskattningen sänks för bilar som drivs
            med gas. Minst 35 % av de personbilar som statliga myndigheter
            köper eller leasar ska vara miljöbilar.
          </note>
          <note>
            Sveriges ambitiösa klimatmål ska nås. En ny klimatproposition
            presenteras.
          </note>
          <note>
            Havsmiljön måste förbättras. Arbetet med att få Östersjön klassad
            som särskilt känsligt havsområde går in i sin slutfas. Östersjöländerna
            bjuds in till ett högnivåmöte om Östersjöns miljöproblem. Forskning
            och miljöövervakning utvecklas. Ett internationellt forskningscentrum
            för havsmiljö planeras.
          </note>
          <note>
            En aktionsplan för våra havsmiljöer tas fram. 18 nya marina reservat
            inrättas de kommande fem åren. Regeringen står värd för den sjätte
            Nordsjökonferensen i Göteborg.
          </note>
          <note>
            Regeringen verkar för en strikt kemikaliepolitik inom Europaunionen
            och för att en global kemikaliestrategi kan beslutas vid FN-mötet
            i Dubai nästa år. Sverige går före med att fasa ut de farligaste
            bromerade flamskyddsmedlen.
          </note>
          <note>
            Herr talman! Den svenska välfärdsmodellen är framgångsrik men
            långt ifrån färdigbyggd.
          </note>
          <note>
            För nio månader sedan beslutades en satsning på 6 000 fler anställda
            i förskolan.
          </note>
          <note>
            För åtta månader sedan förbättrades bostadstillägget för pensionärer.
          </note>
          <note>
            För två månader sedan höjdes stödet för anställning av arbetshandikappade
            och anställda i skyddat arbete.
          </note>
          <note>
            Om en månad höjs barnbidraget respektive flerbarnstillägget med
            100 kr.
          </note>
          <note>
            Om fyra månader höjs underhållsstödet, bostadsbidraget förstärks
            för barnfamiljer och ett barntillägg införs för studerande.
          </note>
          <note>
            Om tio månader får 1,4 miljoner arbetstagare en bättre sjukförsäkring
            och närmare 300 000 föräldrar en högre ersättning från föräldraförsäkringen.
          </note>
          <note>
            Ett ständigt pågående reformarbete krävs för att upprätthålla
            välfärden i en föränderlig värld. En progressiv politik krävs
            för att brygga över från det gamla till det nya.
          </note>
          <note>
            Reform för reform, steg för steg, kan välfärden byggas starkare
            och bättre i en ny tid.
          </note>
          <note>
            På precis samma sätt kan den monteras ned, steg för steg, reform
            för reform.
          </note>
          <note>
            Politisk vilja och inriktning avgör.
          </note>
          <note>
            Välfärden är ett kontrakt mellan människor, ett handslag om både
            rättigheter och skyldigheter, ett löfte om eget arbete, ansvarstagande
            och också omtanke om varandra.
          </note>
          <note>
            Ytterst är den ett praktiskt uttryck för solidaritet och alla
            människors lika värde.
          </note>
          <note>
            Den svenska välfärdsmodellen finns så länge du och jag och alla
            andra är beredda att bära upp den och försvara den.
          </note>
          <note>
            Det är regeringens övertygelse att en ny tids utmaningar möts
            bäst i trygghet, jämlikhet och sammanhållning.
          </note>
          <note>
            Herr talman! Statens stöd bidrar till att sammanlagt en och en
            halv miljon människor kan ta del av 15 miljoner studietimmar av
            lärande i nio studieförbund. Det bidrar också till att 100 000
            studerande varje termin kan ta del av långa och korta kurser på
            landets 148 folkhögskolor.
          </note>
          <note>
            Tänk vilken kraft som ligger i alla dessa möten mellan människor,
            i allt detta utbyte av erfarenheter, i all denna strävan efter
            kunskap. Tänk vilken kraft för vår kunskapsnation som folkbildningen
            representerar. Tänk vilken kraft för vår demokrati.
          </note>
          <note>
            Folkbildningen ska stärkas inte vingklippas.
          </note>
          <note>
            Ytterligare insatser behövs för att främja läsning, inte minst
            bland ungdomar. Litteraturstödet ökas och Statens kulturråd ges
            i uppdrag att initiera en utgivning av klassiska verk.
          </note>
          <note>
            Satsningarna på barns kultur fortsätter. Mångkulturåret 2006
            följs av barnkulturåret 2007.
          </note>
          <note>
            Ett nytt filmavtal skapas som ger förutsättningar för en ny stark
            femårsperiod för den svenska filmproduktionen. Teateralliansen,
            den fria scenkonsten och dansen får ökat stöd. Frågan om kulturarbetarnas
            pensioner löses. De statliga museisamlingarna restaureras och
            konserveras.
          </note>
          <note>
            Sverige behöver en ordentlig samlingspunkt för form och design.
            Förutsättningar för ett nytt formmuseum klargörs. Förberedelser
            vidtas för att Nationalmuseum ska kunna byggas ut. En arkitekttävling
            utlyses. Staten kommer att aktivt stödja skapandet av ett nytt
            Nobelmuseum.
          </note>
          <note>
            I årtionden har Sverige varit en röst för folkrätt, nedrustning
            och jämlikhet.
          </note>
          <note>
            I morgon inleds FN:s toppmöte om reformer och utveckling i New
            York.
          </note>
          <note>
            Dag Hammarskjölds ord om FN och vårt gemensamma ansvar förpliktar.
          </note>
          <note>
            Så här sade han: Kommande släkten kan tänkas säga om oss, att
            vi aldrig uppnådde vad vi försökte uträtta. Må de aldrig kunna
            säga att vi misslyckades därför att vi brast i tro eller tillät
            egoism att vanställa våra ansträngningar.
          </note>
          <note>
            FN ska stärkas. Säkerhetsrådets sammansättning måste moderniseras.
            FN:s millenniemål för att minska fattigdom måste uppnås. En kommission
            för fredsbyggande i konfliktdrabbade länder och ett råd för mänskliga
            rättigheter måste skapas. Nedrustnings- och icke-spridningsarbetet
            måste intensifieras.
          </note>
          <note>
            Klimatförändringar kräver krafttag. Regeringen vill se att förhandlingar
            om konkreta utsläppsbegränsningar efter 2012 sätts i gång omedelbart.
            Betydligt fler länder än de som godkände Kyotoavtalet måste vara
            med. Ett nätverk av miljöministrar skapas för att göra utsläppshandeln
            global.
          </note>
          <note>
            Östpolitiken ska bli mer aktiv. Vi vill se en samordnad EU-politik
            gentemot Ryssland. EU behöver aktivt stödja en demokratisk utveckling
            i Vitryssland. Samarbetet med Ukraina och Georgien intensifieras.
            Moldavien ges stöd i kampen mot hiv/aids och människohandel. Ett
            särskilt sändebud för länderna i södra Kaukasus utnämns.
          </note>
          <note>
            Fredsansträngningarna i Mellanöstern måste öka. Det israeliska
            tillbakadragandet från Gaza och delvis Västbanken måste bli ett
            första steg på vägen mot två stater inom säkra och erkända gränser,
            helt i enlighet med färdplanen. Regeringen vill se en satsning
            som ger förutsättningar för Gaza att bli ekonomiskt livskraftigt
            efter tillbakadragandet.
          </note>
          <note>
            Afrikas horn behöver världens stöd. Folkmordet i Darfur, gränstvisten
            mellan Etiopien och Eritrea och situationen i Somalia alla hämmar
            de utvecklingen i ett plågat område. Konflikterna i området måste
            lösas för att ett ökat bistånd ska vara meningsfullt. En nationell
            samordnare för Sveriges insatser på Afrikas horn utses.
          </note>
          <note>
            En fredlig utveckling på koreanska halvön ska säkras. Den spända
            situationen rymmer risker för säkerhet och stabilitet i Ostasien.
            En emissarie utses för att samordna Sveriges insatser till stöd
            för sexpartssamtalen. Kontakter på hög politisk nivå fortsätter.
          </note>
          <note>
            Enprocentsmålet för biståndet nås. Särskilda satsningar görs
            på miljöåtgärder och kampen mot smittsamma sjukdomar. Handeln
            ska vara fri och rättvis. Det handelsrelaterade biståndet höjs
            med 30 %.
          </note>
          <note>
            Världens länder har ett delat ansvar för människor som tvingas
            fly. Sveriges stöd till FN:s flyktingkommissarie ökar. Sverige
            arbetar för en gemensam och solidarisk flyktingpolitik inom Europaunionen.
            Skyddet av barn som kommer ensamma och söker asyl i vårt land
            måste stärkas.
          </note>
          <note>
            Den europeiska unionen förblir vårt viktigaste forum för samarbete
            på vår kontinent. Efter folkomröstningarna om det nya fördraget
            måste unionen formas så att den möter en ny tids krav. Reflexionsperioden
            utnyttjas till diskussion om EU:s framtid och Europas sociala
            modell. Regeringen vill se en rättvisare och modernare långtidsbudget
            för EU.
          </note>
          <note>
            EU:s utvidgning måste fortsätta. Alla europeiska länder som uppfyller
            kraven måste på sikt kunna bli medlemmar, inte minst länderna
            på Balkan. Turkiet bör få inleda förhandlingar om medlemskap som
            planerat.
          </note>
          <note>
            Den svenska alliansfriheten har brett folkligt stöd. Med den
            som grund fortsätter försvarsreformen. Sverige ska ha ett modernt
            och användbart insatsförsvar. Den nordiska snabbinsatsstyrkan
            under svensk ledning blir ett viktigt bidrag i arbetet för fred
            och säkerhet. Det svenska engagemanget för att bevara freden i
            Afghanistan ökar. Den civila krishanteringsinsatsen i Acehprovinsen
            i Indonesien fortsätter.
          </note>
          <note>
            Ett program presenteras för att öka den nationella säkerheten,
            effektivare bekämpa terrorism och minska vårt samhälles sårbarhet
            vid svåra påfrestningar. En samlad organisation föreslås, liksom
            ökad användning av vissa tvångsmedel för att föregripa terrorhandlingar
            och en bättre samordning av underrättelsemyndigheterna. Militär
            personal ska kunna ställas under polisens befäl och bistå vid
            ett allvarligt hot mot vårt samhälle.
          </note>
          <note>
            Fler brott måste klaras upp. Antalet poliser ökar. Polisens verktyg
            stärks. Buggning möjliggörs. DNA-registret utvidgas. Antalet anstaltsplatser
            byggs ut. En ny kriminalvårdslagstiftning införs. Skyddet för
            kvinnor som utsätts för våld utvecklas. Möjligheten att med teknikens
            hjälp hindra män från att överträda besöksförbud ses över. Särskild
            uppmärksamhet riktas mot unga som begår brott.
          </note>
          <note>
            Bakom kriminaliteten ligger sociala orsaker. Missbrukarvården
            stärks, och förebyggande insatser i socialt utsatta områden ges
            särskilt stöd. En väl utvecklad välfärdspolitik är det mest effektiva
            sättet att hålla tillbaka brottsligheten.
          </note>
          <note>
            Herr talman! Den socialdemokratiska regeringen har lett Sverige
            sedan 1994. Vi har gjort det med ett öppet sinne och blicken mot
            framtiden. Vi har gjort det på en fast ideologisk grund. Så vill
            vi fortsätta regera:
          </note>
          <note>
            När internationell konkurrens ställer människor utan arbete,
            då satsar regeringen på ökat stöd i övergången till ett nytt jobb
            och en bättre a-kassa vi river inte löntagarnas trygghet.
          </note>
          <note>
            När kunskapskraven ökar trycket på alla att hänga med, då höjer
            regeringen ambitionerna för skolan och sätter upp nya mål för
            högskola och forskning vi tror inte att elitism gör att kunskapen
            växer och sprids till fler.
          </note>
          <note>
            När det blir alltfler pensionärer i befolkningen, då ger regeringen
            kommunerna goda förutsättningar att ta sig an nästa stora välfärdsutmaning:
            att bygga ut äldreomsorgen så att den möter nya behov hos en växande
            andel äldre.
          </note>
          <note>
            När globaliseringen både skapar nytt välstånd och vidgade klyftor,
            då höjer regeringen rösten för rättvisa, integration och alla
            människors lika värde inte bara på papperet, utan i FN, WTO, EU,
            via Sida och i andra internationella sammanhang.
          </note>
          <note>
            När hoten mot klimat och miljö blir allt tydligare, då väljer
            regeringen en tuffare miljöpolitik, mer forskning och större investeringar
            i ny teknik inte lägre ambitioner!
          </note>
          <note>
            När globaliseringen griper in i människors vardag, då stärker
            regeringen den svenska välfärdsmodellen vi byter inte ut den.
          </note>
          <note>
            När Sverige möter framtiden då ska alla vara med, inte bara några.
          </note>
          <note>
            Så kan ett bra land bli ännu bättre och värt att fortsätta att
            vara stolt över.
          </note>
          <note>
            3 § Ceremonin avslutades kl. 15.03.
          </note>
          <note>
            Bilaga
          </note>
          <note>
            Musik under samlingen
          </note>
          <note>
            Earl of Oxfords March
          </note>
          <note>
            Kungssången
          </note>
          <note>
            Titania
          </note>
          <note>
            Solveigs sang ur Peer Gynt
          </note>
          <note>
            Fanfar
          </note>
          <note>
            Tom-Eriks visa
          </note>
          <note>
            Om jag skulle hålla kvar ett stycke sommar
          </note>
          <note>
            I himmelen
          </note>
          <note>
            Nationalsången
          </note>
          <note>
            Grande Marche
          </note>
          <note>
            Riksplan:
          </note>
          <note>
            Trapphallen:
          </note>
          <note>
            Plenisalen:
          </note>
        </div>
      </body>
    </text>
  </TEI>
</teiCorpus>
