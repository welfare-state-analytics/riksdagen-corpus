<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--45</head>
          <docDate when="2005-12-06">2005-12-06</docDate>
        </div>
      </front>
      <body>
        <div>
          <note xml:id="i-4ewGFW5PPwK7CQm4DgRnxQ">
            Riksdagens protokoll
          </note>
          <u xml:id="i-6e42b37f5880acad-0" who="unknown">
            <seg xml:id="i-Rc4g7ro5PGDLZXS1E33ehZ">
              2005/06:45
            </seg>
          </u>
          <note xml:id="i-LWsVdM9NLGm7LGeD9tLFvW">
            Tisdagen den 6 december
          </note>
          <note xml:id="i-J89r14mz7EHhEbm2zFKx6M">
            Kl. 09:00 - 23:03
          </note>
          <note xml:id="i-VF9TLFB34thJpT58Kfuhfp">
            1 § Justering av protokoll
          </note>
          <note xml:id="i-XAb9X2gJjj3q5e9Cm7CwsC">
            Justerades protokollet för den 30 november.
          </note>
          <note xml:id="i-AVpXzdHCENFnzT9EFHfP82">
            2 § Meddelande om skriftliga frågor och svar under juluppehållet
          </note>
          <note xml:id="i-CPLGw9tVN1rJK44wkcuZdP">
            Tredje vice talmannen meddelade att skriftliga frågor som lämnats
            fredagen den 9 december kl. 10.00fredagen den 13 januari kl. 10.00
            skulle besvaras senast inom fjorton dagar efter det att frågan
            framställts.
          </note>
          <note xml:id="i-6JaXhxovTKmZbCPiUmNwLn">
            Meddelandet hade delats ut till kammarens ledamöter.
          </note>
          <note xml:id="i-Su6JvhBjSKHyaRzS73A3Zm">
            3 § Anmälan om fördröjt svar på interpellation
          </note>
          <note xml:id="i-8mkMFoFKgP2tAJLYDJUEU">
            Till riksdagen hade inkommit följande skrivelse:
          </note>
          <note xml:id="i-Y3jJHbSr87kZ4ER48oqon8">
            Interpellation 2005/06:149
          </note>
          <note xml:id="i-9odgBZJkF5sQffNfgUWqwv">
            Interpellation 2005/06:149 av Solveig Hellquist (fp)
          </note>
          <note xml:id="i-DgLd5fKwMwDoXgsPCtagiz">
            Interpellationen kommer att besvaras fredagen den 20 januari
            2006.
          </note>
          <u xml:id="i-6e42b37f5880acad-1" who="unknown">
            <seg xml:id="i-2xeoCz1j9bcP5mwgzuRMRa">
              Skälet till dröjsmålet är sedan tidigare inbokade engagemang.
            </seg>
          </u>
          <note xml:id="i-GYdFU7ZzaHPVZ3Hwj2gK7M">
            Erna Zelmin
          </note>
          <note xml:id="i-9cbXfmYXTFxdLNaxUr4u4r">
            4 § Anmälan om inkomna uppteckningar från EU-nämndssammanträde
          </note>
          <note xml:id="i-MJmJbn3HRNxA4oQEctNzkQ">
            Tredje vice talmannen anmälde att uppteckningar från EU-nämndens
            sammanträde fredagen den 18 november inkommit.
          </note>
          <note xml:id="i-Fz8rt92erfRsYruSsDbUDM">
            5 § Förnyad bordläggning
          </note>
          <note xml:id="i-HFA4ADYeMAbG3cnv9M8qXg">
            Föredrogs och bordlades åter
          </note>
          <note xml:id="i-VeCUpCe9rymd5be3oFhZZE">
            6 § Försvar samt beredskap mot sårbarhet budgetåret 2006
          </note>
          <note xml:id="i-TEVcqrjLmtLzp7VPxCTnAF">
            Föredrogs
          </note>
          <note type="speaker" xml:id="i-6wK348P6trX3CBCwWHZr63">
            Anf. 1 ESKIL ERLANDSSON (c):
          </note>
          <u xml:id="i-6e42b37f5880acad-2" next="i-6e42b37f5880acad-23" who="Q3058054">
            <seg xml:id="i-UKZHuQnsySPfWd7NM8Cst5">
              Fru talman! Många medborgare och anställda inom Försvarsmakten
              är oroade för Försvarsmaktens framtid. Jag får nästan dagligen
              samtal, brev och mejl från oroade anställda och medborgare som
              kraftfullt ifrågasätter regeringens hantering av försvaret. Jag
              måste erkänna att ibland är jag själv också oroad.
            </seg>
          </u>
          <u xml:id="i-6e42b37f5880acad-3" prev="i-6e42b37f5880acad-2" who="Q3058054">
            <seg xml:id="i-T2b5s6MBKkigLNx16FKvjy">
              Som ordförande i utskottet har jag större insyn och förmodligen
              bättre vetskap om de försvarspolitiska processerna än vad de flesta
              medborgare och anställda har. Jag önskar att jag utifrån min horisont
              kunde lugna oroliga anställda och medborgare. Men att säga att
              jag känner förtroende för regeringens hantering av försvarspolitiken
              vore att ljuga. Regeringen har gång på gång visat bristande omdöme
              i ett flertal sammanhang, och detta i frågor som är vitala för
              vårt försvars framtid, som jag ser det.
            </seg>
          </u>
          <u xml:id="i-6e42b37f5880acad-4" prev="i-6e42b37f5880acad-2" who="Q3058054">
            <seg xml:id="i-PiDzA6BhcmyaZ38KSsT74W">
              I detta anförande ska jag beröra några av de brister som finns
              i den av regeringen förda försvarspolitiken. Jag kommer att peka
              på en del brister i det betänkande som utskottsmajoriteten presenterat
              och presentera min syn på vad som måste förbättras.
            </seg>
          </u>
          <u xml:id="i-6e42b37f5880acad-5" prev="i-6e42b37f5880acad-2" who="Q3058054">
            <seg xml:id="i-vr4fEWy9oSsHTBKs53zpu">
              Jag måste inledningsvis beröra det kanske mest anmärkningsvärda
              som skett i svensk försvarspolitik i modern tid. Jag menar naturligtvis
              det faktum att regeringen nyligen ingick något så ovanligt som
              en generell överenskommelse med sina stödpartier Vänsterpartiet
              och Miljöpartiet. Denna överenskommelse innebär att inga viktiga
              beslut kan fattas rörande svensk försvars- och säkerhetspolitik
              utan att de på förhand godkänts av Lars Ohly och Peter Eriksson.
              Det handlar alltså om en på förhand given generell vetorätt för
              de två mest försvarsfientliga partierna i svensk politik. Jag
              måste erkänna att Socialdemokraterna förvånar mig.
            </seg>
          </u>
          <u xml:id="i-6e42b37f5880acad-6" prev="i-6e42b37f5880acad-2" who="Q3058054">
            <seg xml:id="i-GAPVAkAanDtg658Bw4HdeH">
              Uppgörelsen ger i praktiken stödpartierna vetorätt över vilka
              förmågor som ska bevaras och utvecklas i det svenska försvaret,
              vilken materiel som ska utvecklas och anskaffas samt hur den nationella
              krishanteringen ska utformas. Det betyder att miljöpartister och
              vänsterpartister som, var för sig eller tillsammans, motsätter
              sig hela eller delar av säkerhetssamarbetet inom EU, uppbyggnaden
              av snabbinsatsförmågan och den svenska insatsen i Afghanistan
              får rätt att diktera de avgörande delarna i svensk försvars- och
              säkerhetspolitik. Lars Ohly är till exempel motståndare till att
              EU-länderna ska bistå varandra i händelse av terrordåd. Hans parti
              motsätter sig att Försvarsmakten ska stödja polisen om Sverige
              utsätts för storskaliga terrorattacker. Men det som upprör mig
              mest i den här uppgörelsen är att osäkerheten i det svenska försvaret
              blir än större när det parti som vill avveckla försvaret ges långtgående
              makt i frågan.
            </seg>
          </u>
          <u xml:id="i-6e42b37f5880acad-7" prev="i-6e42b37f5880acad-2" who="Q3058054">
            <seg xml:id="i-VHT4oRYYTdSCt6urk9mLas">
              Osäkerheten eskalerar i och med att den svenska regeringen inte
              heller håller vad den lovar. Pengar som försvaret självt lyckats
              spara använder regeringen till andra områden, och detta trots
              att den så sent som förra hösten, under den försvarskonferens
              som årligen äger rum i Sälen, utlovade de sparade miljarderna
              till just Försvarsmakten.
            </seg>
          </u>
          <u xml:id="i-6e42b37f5880acad-8" prev="i-6e42b37f5880acad-2" who="Q3058054">
            <seg xml:id="i-9VcJLguKaJ15qw7Mawft9d">
              Inför försvarsbeslutet förra hösten eftersträvade Allians för
              Sverige en bred samförståndslösning med regeringen kring försvars-
              och säkerhetspolitiken. Jag anser fortfarande, trots regeringens
              kallsinniga avvisande, att försvarsfrågan bör vara en uppgörelse
              som en större del av den här församlingen, riksdagen, kan ställa
              sig bakom. Så är inte fallet i dag. Det är viktigt för landets
              trygghet i stort, det är viktigt för Sveriges trovärdighet i världen
              och det är också viktigt för alla anställda inom Försvarsmakten.
            </seg>
          </u>
          <u xml:id="i-6e42b37f5880acad-9" prev="i-6e42b37f5880acad-2" who="Q3058054">
            <seg xml:id="i-5xU3YaBZKJcXPdS4kg2RMD">
              Fru talman! Hoten mot säkerheten i världen har förändrats. Gamla
              hot har ersatts med nya, vilket betyder att de metoder som tidigare
              syftade till att garantera säkerhet inte längre är adekvata. De
              flesta bedömare är överens om att värderingar och hotbilder tycks
              vara mindre beständiga efter det kalla krigets slut. Försvarets
              roll i det här sammanhanget har tidigare varit att ge vår befolkning
              en möjlighet att leva i fred, frihet och säkerhet enligt de demokratiska
              grundvärden som vi har. Förr byggde vi upp den förmågan här hemma
              i ett nationellt perspektiv.
            </seg>
          </u>
          <u xml:id="i-6e42b37f5880acad-10" prev="i-6e42b37f5880acad-2" who="Q3058054">
            <seg xml:id="i-5wmtTFPqZhNEqy2zJ9EBEE">
              För att leva i säkerhet i dag måste vi tillhöra ett säkert Europa,
              och då måste vi vara ute i Europa och vara aktiva i den europeiska
              säkerhetsdimensionen. När vi väl hamnat där inser vi att Europas
              säkerhet också avgörs i andra delar av världen.
            </seg>
          </u>
          <u xml:id="i-6e42b37f5880acad-11" prev="i-6e42b37f5880acad-2" who="Q3058054">
            <seg xml:id="i-9sKgSTCwRU6BagHePA7EmY">
              För tillfället pågår, såvitt jag känner till, ett 70-tal väpnade
              konflikter runtom i världen. Antalet väpnade konflikter i och
              mellan stater visar på ett stort behov av internationella kris-
              och konflikthanteringsförmågor. Efterfrågan på svensk medverkan
              från såväl FN som Europeiska unionen och för all del även Nato
              är stor. Sverige har ett gott rykte internationellt, och Sveriges
              bidrag skulle kunna bli avsevärt större, tycker jag.
            </seg>
          </u>
          <u xml:id="i-6e42b37f5880acad-12" prev="i-6e42b37f5880acad-2" who="Q3058054">
            <seg xml:id="i-H8iVELpRLKvfWk9zSSBdTR">
              Sverige deltar i dag med ungefär 780 personer i omkring 15 olika
              missioner världen runt. Jag anser att Sverige bör höja sin ambitionsnivå
              när det gäller internationella insatser. De internationella insatserna
              för mycket gott med sig och är bland annat viktiga för uppbyggnaden
              av vår nationella försvarsförmåga. De bidrar också till ett ökat
              svenskt inflytande både över den enskilda operationen och missionen
              och också över internationell krishantering i allmänhet.
            </seg>
          </u>
          <u xml:id="i-6e42b37f5880acad-13" prev="i-6e42b37f5880acad-2" who="Q3058054">
            <seg xml:id="i-Rhc3u88qQGT2JDqxNjZzj6">
              Svenskt försvar bör enligt min mening på sikt klara av att samtidigt
              leda och delta i två insatser av bataljonsstorlek, samt några
              mindre insatser i fredsbevarande missioner. Vi ska också, tycker
              jag, delta i EU:s snabbinsatsstyrkor och på sikt ha förmåga att
              sätta upp en egen battle group .
            </seg>
          </u>
          <u xml:id="i-6e42b37f5880acad-14" prev="i-6e42b37f5880acad-2" who="Q3058054">
            <seg xml:id="i-YSp4CeJXAC2o9B73FHy8d8">
              För att klara av kommande åtaganden behöver Sverige en strategi
              för sina internationella insatser. En sådan saknas i dag. Innan
              erbjudande om deltagande framförs måste Sverige för sig själv
              ha kriterier för vilka olika handlingsalternativ vi kan tänka
              oss, vilka förband som ska skickas vart och självklart i vilken
              omfattning.
            </seg>
          </u>
          <u xml:id="i-6e42b37f5880acad-15" prev="i-6e42b37f5880acad-2" who="Q3058054">
            <seg xml:id="i-9jqSHfzVpxnnm2HbRzuEJv">
              Om flera insatser skulle bli aktuella under en begränsad tidsperiod
              samtidigt kan vi tänka oss att prioritera. Då är det viktigt både
              för oss själva och för andra att vi har prioriteringskriterierna
              fastställda och klara för oss.
            </seg>
          </u>
          <u xml:id="i-6e42b37f5880acad-16" prev="i-6e42b37f5880acad-2" who="Q3058054">
            <seg xml:id="i-Qgm3Gkh9zLuu22gWLArbS1">
              Strategin för internationella insatser bör enligt min mening
              utgå från en utrikespolitik som baseras på solidaritet, mänskliga
              rättigheter, fred och demokrati. Svenska insatser ska sträva efter
              att minimera lidande och ge bästa möjliga hjälp till de människor
              vars fred och frihet är hotad, eller rentav inte finns.
            </seg>
          </u>
          <u xml:id="i-6e42b37f5880acad-17" prev="i-6e42b37f5880acad-2" who="Q3058054">
            <seg xml:id="i-gjYstSKSjb37y3pGVyF9S">
              Utgångspunkten ska också vara bredare än att enbart handla om
              militära operationer och missioner. Kristhantering och civila
              delar ska självklart finnas med. Exempel på bidrag som jag tycker
              att vi ska kunna ställa upp med är hjälp med att bygga upp ett
              fungerande rättsväsende, polisutbildningar och ett allmänt demokratibygge.
            </seg>
          </u>
          <u xml:id="i-6e42b37f5880acad-18" prev="i-6e42b37f5880acad-2" who="Q3058054">
            <seg xml:id="i-MCdQT1YgkT7aQECeoqxVh5">
              Svenska soldater ska i första hand, som vi alla vet, användas
              för fredsbevarande insatser. Anställd personal i försvaret ska
              även kunna medverka i fredsframtvingande insatser. Målet för svenskt
              deltagande i internationella insatser bör, om jag får mynta ett
              uttryck, vara smalare men djupare. Sverige ska satsa på ett färre
              antal missioner och samtidigt kunna delta med en större trupp
              per plats.
            </seg>
          </u>
          <u xml:id="i-6e42b37f5880acad-19" prev="i-6e42b37f5880acad-2" who="Q3058054">
            <seg xml:id="i-7mfdR7acmGar25xKQobpuM">
              I dag är de internationella insatser som Sverige deltar i enligt
              min uppfattning alldeles för splittrade. Många missioner är små.
              Det leder till höga kostnader i form av omfattande stabs- och
              underhållsresurser. Kontentan blir att vi får mindre verksamhet
              för varje avsatt krona. Genom större och färre operationer där
              vi har komparativa fördelar använder vi bättre de pengar som kan
              avsättas till det här området. På det sättet hjälper vi ju samtidigt
              fler människor.
            </seg>
          </u>
          <u xml:id="i-6e42b37f5880acad-20" prev="i-6e42b37f5880acad-2" who="Q3058054">
            <seg xml:id="i-F8HYCwJpLEqgwRo4aAZWSP">
              Fru talman! Inom det svenska försvaret pågår just nu en av de
              större, kanske den största, militära reform som Sverige har genomfört.
              Försvarsmakten förändras från ett invasionsförsvar till ett flexibelt
              insatsförsvar som både ska kunna medverka vid internationella
              insatser och, självklart, försvara Sverige. Denna omställning
              är inte lätt för oss. I andra länder där liknande omställningar
              har genomförts eller är på väg att genomföras är det, kan vi konstatera,
              inte enkelt.
            </seg>
          </u>
          <u xml:id="i-6e42b37f5880acad-21" prev="i-6e42b37f5880acad-2" who="Q3058054">
            <seg xml:id="i-HEs4bKrdufVDNrXFP12rcf">
              I Sverige har omställningen visat sig vara en långdragen process
              som är både svår och kostsam. Det blir inte heller enklare av
              att regeringen ideligen förändrar förutsättningarna och brister
              i styrning och uppföljning.
            </seg>
          </u>
          <u xml:id="i-6e42b37f5880acad-22" prev="i-6e42b37f5880acad-2" who="Q3058054">
            <seg xml:id="i-9TGTJjWyNcWBkLTtZ7f4KZ">
              Att man nu också ger försvarsfientliga partier vetorätt över
              politikområdet ställer den framtida försvarsmakten inför en närmast
              omöjlig situation. Jag hoppas att regeringen tar försvarspolitiken
              på ett större allvar i framtiden. Det är högst önskvärt med breda
              samförståndslösningar rörande försvars- och säkerhetspolitiken.
              Det är viktigt för Sveriges trygghet i stort, och det är viktigt
              för Sveriges trovärdighet i världen.
            </seg>
          </u>
          <u xml:id="i-6e42b37f5880acad-23" prev="i-6e42b37f5880acad-2" who="Q3058054">
            <seg xml:id="i-D7RVB8BWZpQEDEvKR7e92Q">
              Fru talman! Jag vill yrka bifall till reservation nr 4 Internationella
              insatser.
            </seg>
          </u>
          <note type="speaker" xml:id="i-RjTCNVy8ajso4ENSJPCD4D">
            Anf. 2 OLA SUNDELL (m):
          </note>
          <u xml:id="i-6e42b37f5880acad-24" next="i-6e42b37f5880acad-54" who="Q6195893">
            <seg xml:id="i-PTqhdS2mhnYLXaNV6oW6ZD">
              Fru talman! Jag inleder med att yrka bifall till reservation
              nr 1 Anskaffning av viktigare materielprojekt.
            </seg>
          </u>
          <u xml:id="i-6e42b37f5880acad-25" prev="i-6e42b37f5880acad-24" who="Q6195893">
            <seg xml:id="i-FUFqcTC1xAE3JLXLkHbGBJ">
              Behövs det svenska militära försvaret? Det är en fråga som jag
              ofta får från allmänheten och från dem som är intresserade av
              frågan i sig.
            </seg>
          </u>
          <u xml:id="i-6e42b37f5880acad-26" prev="i-6e42b37f5880acad-24" who="Q6195893">
            <seg xml:id="i-EwVLfHYAtjS99rn5G1ybi">
              Den vanliga uppfattningen, åtminstone om man kommer från Östersund
              som jag, är att det är en oerhört viktig fråga så länge förbandet
              finns i ens närhet och skapar jobb och tillväxt för regionen.
              När det gäller industriorterna väger industrijobben väldigt tungt.
              Det är också en anledning för många att hävda att det militära
              försvaret är viktigt.
            </seg>
          </u>
          <u xml:id="i-6e42b37f5880acad-27" prev="i-6e42b37f5880acad-24" who="Q6195893">
            <seg xml:id="i-J6GJZfHTCx4F3DadSsggZB">
              Det finns några som intresserar sig för säkerhetspolitiken och
              konstaterar att Sverige ligger där det ligger och att vi alltid
              kommer att behöva någon form av militär förmåga för att säkra
              vårt territorium.
            </seg>
          </u>
          <u xml:id="i-6e42b37f5880acad-28" prev="i-6e42b37f5880acad-24" who="Q6195893">
            <seg xml:id="i-Qkr6p2BBAdo3D56XLthyk5">
              Till de tre ganska generella bilderna har det sedan förra året
              fogats ännu en uppfattning, nämligen: Ska vi ha ett försvar som
              grundas på ett stöd från två försvarsfientliga partier, Miljöpartiet
              och Vänstern? Det är en fråga som, enligt min mening, har tillkommit
              i den allmänna diskussionen.
            </seg>
          </u>
          <u xml:id="i-6e42b37f5880acad-29" prev="i-6e42b37f5880acad-24" who="Q6195893">
            <seg xml:id="i-KkLpvspqdKGEj7sKdSoQbz">
              Sverige behöver ett militärt försvar dels för skyddet av territoriet,
              dels för deltagandet i de internationella tjänsterna. En ytterligare
              uppgift är bekämpandet av terrorismen. De tre sakerna är grundläggande
              och kommer att vara det för det militära försvaret framgent.
            </seg>
          </u>
          <u xml:id="i-6e42b37f5880acad-30" prev="i-6e42b37f5880acad-24" who="Q6195893">
            <seg xml:id="i-CCfSxBzZjYbrBMt18h1bFZ">
              Någon säger stormen Gudrun. Javisst, där gjordes väldigt fina
              insatser som kanske i vissa delar var avgörande. Men stödet till
              det övriga samhället är inte dimensionerande för Försvarsmakten.
            </seg>
          </u>
          <u xml:id="i-6e42b37f5880acad-31" prev="i-6e42b37f5880acad-24" who="Q6195893">
            <seg xml:id="i-HWWM4k6nvHkMxo6dLAQ4Yf">
              Jag skulle också kunna säga att alla länder har en armé sin egen
              eller någon annans. Tyvärr präglas den säkerhetspolitiska debatten
              i dag i alltför stor utsträckning av det vidgade säkerhetsbegrepp
              som inte är styrt av något. Det är stormar, snöoväder och sådant
              som mer är slumpens skördar än något som påverkas av ett land
              eller organisation.
            </seg>
          </u>
          <u xml:id="i-6e42b37f5880acad-32" prev="i-6e42b37f5880acad-24" who="Q6195893">
            <seg xml:id="i-AkmKhtYg5ek2pphwymuGve">
              I den kantringen av debatten ligger en uppenbar risk att pendeln
              har slagit för långt åt något håll. Man negligerar den militära
              dimensionen i säkerhetspolitiken. Det finns inget nollsummespel
              mellan det civila försvaret och den militära säkerheten.
            </seg>
          </u>
          <u xml:id="i-6e42b37f5880acad-33" prev="i-6e42b37f5880acad-24" who="Q6195893">
            <seg xml:id="i-NCGYRzqUaSDWaquyVc1hzN">
              Händelserna i Thailand för ett år sedan visar ganska väl att
              det oväntade kan inträffa när som helst.
            </seg>
          </u>
          <u xml:id="i-6e42b37f5880acad-34" prev="i-6e42b37f5880acad-24" who="Q6195893">
            <seg xml:id="i-WgVejxZRKnSV5jAHug9QYp">
              Den säkerhetspolitiska situationen är annorlunda i dag än för
              25 år sedan, under det kalla krigets tid. Det innebär att vi i
              dag måste anpassa våra strategier efter den förutsättning som
              gäller för närvarande för att kunna möta hoten på ett bra sätt.
            </seg>
          </u>
          <u xml:id="i-6e42b37f5880acad-35" prev="i-6e42b37f5880acad-24" who="Q6195893">
            <seg xml:id="i-XbgJJeStJS5Z5R8yVB9RHa">
              Ingen skulle komma på tanken att vårt fotbollslandslag i dag
              skulle spela med samma teknik och taktik som VM-laget 1994 eller
              1958.
            </seg>
          </u>
          <u xml:id="i-6e42b37f5880acad-36" prev="i-6e42b37f5880acad-24" who="Q6195893">
            <seg xml:id="i-H7jNB5Gfmy4dVdpUozRt84">
              Dagens hotbild är annorlunda och kräver sina lösningar. Det är
              nationalstatens uppgift att ansvara för landets yttre och inre
              säkerhet.
            </seg>
          </u>
          <u xml:id="i-6e42b37f5880acad-37" prev="i-6e42b37f5880acad-24" who="Q6195893">
            <seg xml:id="i-RHF6YG6sw1YAMsc7wTtETP">
              Den här tröskeln och förmågan utgör en garanti eller försäkring
              mot en oväntad och ej önskvärd utveckling i vårt närområde. Sverige
              behöver en militär förmåga för att vi ska säkra våra gränser och
              hävda vår suveränitet. Det är en grundläggande uppgift för det
              svenska försvaret. Här har inte regionalpolitiken, trots att man
              är östersundare, och inte industripolitiken heller för den delen,
              något företräde eftersom vi vill ha en så bra och tillgänglig
              förmåga som möjligt när det beger sig. Men, säger någon, det enda
              som verkar intressera både Försvarsmakt och politiker är de internationella
              operationerna. Det kan ju inte ligga i nationens intresse att
              ständigt ligga ute med missioner i andra länder, till och med
              i Afrika.
            </seg>
          </u>
          <u xml:id="i-6e42b37f5880acad-38" prev="i-6e42b37f5880acad-24" who="Q6195893">
            <seg xml:id="i-4mrsjzJ6nbbA4SWZHSbz3K">
              Detta, fru talman, är dock ingen motsats. Det är två sidor av
              samma mynt. Genom att gemensamt med andra nationer, frihetsälskande
              sådana, på ett proaktivt sätt agera innan det är för sent bidrar
              vi på det sättet till en global säkerhet. Den internationella
              insatsen blir då dels en biståndsinsats i sig, dels bidrar den
              till ökad säkerhet för vårt eget land. Den främsta uppgiften i
              dag är de internationella insatserna. De är viktiga från det humanitära
              perspektivet men också för vår egen säkerhet. Vår säkerhet förbättras
              om vi gemensamt med andra deltar i operationer i internationell
              verksamhet.
            </seg>
          </u>
          <u xml:id="i-6e42b37f5880acad-39" prev="i-6e42b37f5880acad-24" who="Q6195893">
            <seg xml:id="i-KAvrUmWh5JWffgP2rt2xV3">
              Det handlar om att hantera konflikterna på bortaplan så att vi
              slipper absorbera konsekvenserna här hemma. Krig och konflikter
              kan tränga sig på den svenska vardagen i form av försämrade handelsrelationer,
              diplomatiska förvecklingar, flyktingströmmar och allmän oordning
              i vårt närområde. Detta kan vi förhindra genom de internationella
              operationerna.
            </seg>
          </u>
          <u xml:id="i-6e42b37f5880acad-40" prev="i-6e42b37f5880acad-24" who="Q6195893">
            <seg xml:id="i-UXQpBveo35Xh6d5o7KAGYK">
              När vi diskuterar säkerhet måste vi särskilt beakta den säkerhet
              som gäller för den enskilde soldaten i internationell tjänst.
              Vi måste leverera det bästa vad gäller utbildning och materiel.
              Kan vi hela tiden ställa upp med det bästa? Skapar vi de bästa
              förutsättningarna från den politiska nivån, vidare över myndigheten
              och ut till förbanden? Hänger hela kedjan ihop från riksdagsbeslutet
              till regleringsbrevet och ut i organisationen?
            </seg>
          </u>
          <u xml:id="i-6e42b37f5880acad-41" prev="i-6e42b37f5880acad-24" who="Q6195893">
            <seg xml:id="i-QygQbNTbioihCwdwgjmUKd">
              Enligt min mening gör den inte det. Försvarspolitiken vilar i
              dag på en alltför osäker grund beroende på regeringens samarbete
              med Vänstern och Miljöpartiet. I själva verket utgör det stödet
              rena gungflyn när dessa försvarsfientliga partier fått vetorätt
              inom försvars- och säkerhetspolitiken.
            </seg>
          </u>
          <u xml:id="i-6e42b37f5880acad-42" prev="i-6e42b37f5880acad-24" who="Q6195893">
            <seg xml:id="i-3qnDPgeXo9knRCk5KpM44t">
              Låt mig ge några exempel. Om vi börjar med Miljöpartiet heter
              det att allmän och total militär avrustning är det långsiktiga
              målet. Försvaret ska helt och hållet bli ett civilt försvar. Vidare
              ska Sverige återgå till en traditionell neutralitetspolitik och
              våra regementen omvandlas till miljövärnsregementen.
            </seg>
          </u>
          <u xml:id="i-6e42b37f5880acad-43" prev="i-6e42b37f5880acad-24" who="Q6195893">
            <seg xml:id="i-AgKLWvaRkwjcE6um1Jf4Af">
              Vänstern vill att solidaritetsprincipen inte ska gälla. Vi ska
              inte hjälpa något annat EU-land, och inget EU-land, förmodar jag,
              ska kunna komma och hjälpa Sverige i händelse av att något oväntat
              inträffar. Inte heller omfattas man av den säkerhetspolitiska
              doktrinen. Man anser vidare att det är budgetuppgörelsen som är
              grunden för försvarspolitiken, inte behovet. Sverige ska inte
              vara med i EU:s försvarsmaterielsamarbete, och FN-mandatet är
              ett ovillkorligt krav för svensk medverkan i internationella insatser.
              Beträffande Partnerskap för fred är det en otänkbarhet för Vänsterpartiet
              att delta i övning och insatser inom ramen för detta samarbete.
            </seg>
          </u>
          <u xml:id="i-6e42b37f5880acad-44" prev="i-6e42b37f5880acad-24" who="Q6195893">
            <seg xml:id="i-4asXPQPwF2xRWY5DQT64iA">
              Fru talman! Försvarsministern har många frågor att besvara. Hur
              kommer regeringen att agera om en akut situation uppstår och vi
              från EU:s sida inte har ett FN-mandat att agera? Kommer man att
              ställa sig bakom vetot från Vänsterpartiet och säga nej till aktionen
              beroende på deras ställningstagande? Kan Norge och Estland Natoländer
              vara med och öva inom ramen för EU Battle Group eller Nordic Battle
              Group med tanke på deras förhållningssätt i dessa frågor? Ska
              Sverige aktivt bekämpa solidaritetsklausulen i EU mot bakgrund
              av vad jag redovisat? Hur ska man kunna hantera ambitionsökningen
              i internationella insatser, från i dag drygt 700 upp till 2 000
              man, när man samtidigt skär i anslagen? Och inte bara det det
              anslag som Försvarsmakten fått håller man inne för att klara budgettaket.
            </seg>
          </u>
          <u xml:id="i-6e42b37f5880acad-45" prev="i-6e42b37f5880acad-24" who="Q6195893">
            <seg xml:id="i-CgBeHdoKjY5wEqQMkVxPLY">
              Fru talman! Det som jag nu redovisat är inget rabiat ideologiskt
              förhållningssätt till Vänstern och Miljöpartiet. Det är ett konkret
              bevis på att regeringen måste bryta samarbetet med dessa försvarsfientliga
              partier för att kunna bevara trovärdigheten i försvaret, i försvars-
              och säkerhetspolitiken. Antimilitarister anarkister, skulle jag
              till viss del kunna säga och kommunister kan inte få vetorätt
              inom försvarspolitikens områden. Sveriges säkerhet och vårt internationella
              anseende måste vara viktigare än att v:s och mp:s partistyrelser
              godkänner försvarspolitiken. Sveriges försvarspolitik måste ha
              mer gemensamt med Nato, och framför allt med EU, än med gammelkommunister
              och antimilitarister.
            </seg>
          </u>
          <u xml:id="i-6e42b37f5880acad-46" prev="i-6e42b37f5880acad-24" who="Q6195893">
            <seg xml:id="i-8HhVaTwEA6CjVvXiwz6AtC">
              Det är emellertid inte bara trovärdigheten för svensk försvarspolitik
              som får sig en törn av samarbetet. Det gäller även genomförandet
              av försvarsreformen. Det går inte att ropa på mer internationella
              insatser och samtidigt spara och skära ned på verksamheter. Det
              äventyrar, enligt min mening, såväl säkerheten i sig för den enskilde
              som kvaliteten.
            </seg>
          </u>
          <u xml:id="i-6e42b37f5880acad-47" prev="i-6e42b37f5880acad-24" who="Q6195893">
            <seg xml:id="i-7uPfFmDFs4EYSyP3FoL6zn">
              Det är nu tre år i rad ja, det kanske är ända sedan 2001, more
              or less som tilldelade anslag inte fått utnyttjas. Riksdagen beslutar
              om pengar till Försvarsmakten, och sedan håller regeringen inne
              en del av anslaget så att inte budgettaket spräcks. Misshushållning
              med statsbudgeten leder alltså till panikinbromsningar för Försvarsmakten,
              som i stort sett har tre olika möjligheter att hantera den akuta
              situationen: minskad övningsverksamhet, färre värnpliktiga, senareläggning
              av materielanskaffning kanske dessutom att internationella insatser
              får lägre prioritet.
            </seg>
          </u>
          <u xml:id="i-6e42b37f5880acad-48" prev="i-6e42b37f5880acad-24" who="Q6195893">
            <seg xml:id="i-QYADDaHEvmFVgkAULZfGfm">
              Med tanke på att vi har soldater i internationell tjänst är tvärbromsningar
              som drabbar förbandsverksamheten den mest allvarliga besparingen.
              Men självklart sänker det också moralen och trovärdigheten när
              man får höra att övningar genomförts utan ammunition beroende
              på panikinbromsningen. Det för tankarna till Repmånad när man
              får höra att soldater under framryckning i samband med övning
              får order om att låta som maskingevär för att på så sätt öka trovärdigheten
              i övningen.
            </seg>
          </u>
          <u xml:id="i-6e42b37f5880acad-49" prev="i-6e42b37f5880acad-24" who="Q6195893">
            <seg xml:id="i-7Ybc7qGZL6rhrsLuTV4mVH">
              Låt anslaget vara, försvarsministern. Se till att i stället panikbromsa
              på biltullar, på friår och på järnvägsspår långt där borta där
              det inte finns underlag för järnvägstrafik, så att våra pojkar
              och flickor som gör sin värnplikt inte behöver skickas hem för
              att regeringen riskerar budgettaket. Gör så, försvarsministern.
            </seg>
          </u>
          <u xml:id="i-6e42b37f5880acad-50" prev="i-6e42b37f5880acad-24" who="Q6195893">
            <seg xml:id="i-EBERUDdR3Z9axdkeyynE4b">
              Men för att få en så god utbildning som möjligt måste man också
              få möjlighet att genomföra den. Schackrandet med anslaget påverkar
              förstås kvaliteten och säkerheten. Ni kan ju tänka er själva hur
              det blir om vi jämför med en annan grundutbildning, grundskolan.
              Hur skulle det påverka situationen i skolan om de i november eller
              december månad fick order om att bromsa i verksamheten; de måste
              stänga ned datorerna, det finns inga pennor och så vidare? Det
              är exakt samma sak inom grundutbildningen i Försvarsmakten. Självklart
              påverkar det kvaliteten när man agerar på det sättet. Det som
              gällde i går gäller inte i dag. Vem kan bedriva rationell verksamhet
              under dessa förhållanden?
            </seg>
          </u>
          <u xml:id="i-6e42b37f5880acad-51" prev="i-6e42b37f5880acad-24" who="Q6195893">
            <seg xml:id="i-3uzKLWHoTD8NwtdZNLuc48">
              Den 29 september presenterade Allians för Sverige sitt alternativ
              i försvarspolitiken, Mer pang för pengarna.
            </seg>
          </u>
          <u xml:id="i-6e42b37f5880acad-52" prev="i-6e42b37f5880acad-24" who="Q6195893">
            <seg xml:id="i-LgCqQqvfn6TML1ZVC8o24U">
              Då kan jag nämna som en jämförelse att Finland har tusen man
              i internationell tjänst. Man har också ett fungerande territorialförsvar
              i det landet, och man har ungefär hälften av den svenska försvarsutgiften.
              Det här visar på verkligheten.
            </seg>
          </u>
          <u xml:id="i-6e42b37f5880acad-53" prev="i-6e42b37f5880acad-24" who="Q6195893">
            <seg xml:id="i-5JqHkhF5RAPWEvBkVnLeTE">
              Jag tror att vi i Sverige kommer att behöva en avvecklingsorganisation
              för att på ett bättre sätt hantera förändringen av Försvarsmakten.
              Vidare måste personalpolitiken ges en annan flexibilitet. De internationella
              insatserna är för kostsamma i förhållande till sin storlek. Terrorbekämpningen
              måste få ett tydligare fokus i försvarspolitiken.
            </seg>
          </u>
          <u xml:id="i-6e42b37f5880acad-54" prev="i-6e42b37f5880acad-24" who="Q6195893">
            <seg xml:id="i-MrCrJTxVk41MxgGqGFTDj5">
              Det här sammantaget ger en helt annan stabilitet för försvaret
              och försvarspolitiken, och det är därför vi i den borgerliga alliansen
              går till val på Mer pang för pengarna, utifrån just de här aspekterna.
            </seg>
          </u>
          <note type="speaker" xml:id="i-TGL4GCQYwTpijrMM2VZJn4">
            Anf. 3 ALLAN WIDMAN (fp):
          </note>
          <u xml:id="i-6e42b37f5880acad-55" next="i-6e42b37f5880acad-73" who="Q4731041">
            <seg xml:id="i-QuspVxuRSaQ9fk91KfFNJD">
              Fru talman! Den svenska staten kommer nästa år att utveckla och
              anskaffa försvarsmateriel för ungefär 17 miljarder kronor. Sedan
              tidigare släpar Försvarsmakten på ännu inte infriade åtaganden
              för materiel på ytterligare 57 miljarder. Det här är summor som
              har en sådan storlek att de bär respekt med sig.
            </seg>
          </u>
          <u xml:id="i-6e42b37f5880acad-56" prev="i-6e42b37f5880acad-55" who="Q4731041">
            <seg xml:id="i-VQdqnRewmXqkcJgwuj7wLE">
              Det faktum att den svenska staten sedan många år satsar drygt
              halva försvarsanslaget på materiel ger anledning till en rad reflexioner.
            </seg>
          </u>
          <u xml:id="i-6e42b37f5880acad-57" prev="i-6e42b37f5880acad-55" who="Q4731041">
            <seg xml:id="i-5H992vn7MD4P2XoxzHcr3Q">
              Först och främst ställer det krav på riksdagen att engagera sig
              i materielfrågorna. Ett enigt försvarsutskott har också vid upprepade
              tillfällen velat få ett inflytande över viktigare materielbeställningar
              till försvaret. Detta krav har framförts inte bara från försvarsutskottet
              utan också från de numera avsomnade riksdagsrevisorerna och finansutskottet.
              De folkvaldas inflytande på detta område har uppfattats som en
              förutsättning för riksdagens grundlagsenliga skyldighet att utöva
              finansmakten.
            </seg>
          </u>
          <u xml:id="i-6e42b37f5880acad-58" prev="i-6e42b37f5880acad-55" who="Q4731041">
            <seg xml:id="i-QW4L4NU3M6XHRcfinwRDNR">
              För det andra borde vi kunna känna stolthet över att en så stor
              andel av det samlade anslaget används till bättre utrustning,
              beväpning och sambandsmedel för våra soldater. Inte minst inom
              Nato bedöms militär modernitet i relationen mellan förbandsanslaget
              och materielanslaget. Jag vågar påstå, fru talman, att det inte
              finns något annat land på jorden som satsar en så stor andel av
              sin försvarsbudget på materiel som vi gör.
            </seg>
          </u>
          <u xml:id="i-6e42b37f5880acad-59" prev="i-6e42b37f5880acad-55" who="Q4731041">
            <seg xml:id="i-9VoXxxNdyRKgv3ss444AcH">
              Men hur är då materielläget för de svenska stridskrafterna? Har
              vi den utrustning som svarar mot de nya uppgifterna? Präglas vår
              anskaffning av kostnadseffektivitet?
            </seg>
          </u>
          <u xml:id="i-6e42b37f5880acad-60" prev="i-6e42b37f5880acad-55" who="Q4731041">
            <seg xml:id="i-MC1a6odBKNvBDBe51jKZG3">
              Jag menar att huvudparten av den svenska materielen fortfarande
              är anpassad efter det så kallade invasionsförsvaret. Materielen
              är tung och svårtransporterad. Den bygger på svenska lösningar
              och system som är svåra att integrera med andra länders materiel.
              Beväpningen, till exempel inom luftstridskrafterna, är bättre
              ägnad att motstå flottinvasioner i Östersjön än att lösa uppgifter
              i en internationell miljö.
            </seg>
          </u>
          <u xml:id="i-6e42b37f5880acad-61" prev="i-6e42b37f5880acad-55" who="Q4731041">
            <seg xml:id="i-XKtPWGL4GUF5pb9BEddah5">
              Det sorgliga är att Försvarsmakten och materielanslaget fortfarande
              tyngs av amorteringar på materiel som vi inte behöver. Gång på
              gång har regeringen lovat stöd till ÖB för omförhandlingar av
              ingångna kontrakt, men ingenting händer. I stället rullar nya,
              dyra utvecklingar i gång av materiel som vi inte behöver eller
              som kan anskaffas snabbare och väsentligt billigare på den internationella
              marknaden en marknad som i dag helt och hållet tillhör köparen.
            </seg>
          </u>
          <u xml:id="i-6e42b37f5880acad-62" prev="i-6e42b37f5880acad-55" who="Q4731041">
            <seg xml:id="i-CGXQbra4WLiHLsSHHdrWgh">
              Ett exempel är utveckling och beställning av Archer. Archer innebär
              att man monterar en haubits på ett splitterskyddat fordon. Kostnaden
              för ett sådant här fordon Archer uppgår, enligt min bedömning,
              till ca 40 miljoner kronor styck. Det här är i sammanhanget ett
              hisnande belopp. Jag tycker att det är bra, fru talman, att ett
              enigt utskott har reagerat på detta och begärt att regeringen
              ska återkomma i frågan innan någon beställning sker.
            </seg>
          </u>
          <u xml:id="i-6e42b37f5880acad-63" prev="i-6e42b37f5880acad-55" who="Q4731041">
            <seg xml:id="i-7ZknNh2ofG1z9cbkWdvxcA">
              Varför går vi inte vidare med andra projekt, som till exempel
              SEP, den splitterskyddade enhetsplattformen, ett nytt stridsfordon
              som ska utvecklas av industrin? Här är den bedömda styckkostnaden
              ca 20 miljoner kronor. Problemet för oss är att vi i dag behöver
              så korta serier till den ihopkrympta insatsorganisationen, och
              därför blir egen utveckling som alternativ dyr och direktanskaffning
              av stora producenter inom och utom landet så bedövande förmånlig.
            </seg>
          </u>
          <u xml:id="i-6e42b37f5880acad-64" prev="i-6e42b37f5880acad-55" who="Q4731041">
            <seg xml:id="i-FybYckguhns1K9keWssNNJ">
              Jämför till exempel SEP:en med Galtarna. Det är ett splitterskyddat
              fordon som Sverige i somras köpte från Sydafrika. Även om det
              är fordon som uppvisar många olikheter fyller de i allt väsentligt
              samma funktion inom ramen för ett internationellt uppdrag. De
              kan lösa ungefär de uppgifter som vi behöver lösa i vårt fredsfrämjande
              arbete. För Galtarna från Sydafrika betalade vi 2 miljoner kronor
              styck. För priset av en SEP kan vi alltså här och nu förvärva
              tio sådana splitterskyddade terrängbilar.
            </seg>
          </u>
          <u xml:id="i-6e42b37f5880acad-65" prev="i-6e42b37f5880acad-55" who="Q4731041">
            <seg xml:id="i-MLw5FU1vfd9S54be3tQkRV">
              För övrigt har Sverige redan i dag omkring 2 000 splitterskyddade
              fordon fördelat på ett femtiotal olika modeller. Många av dessa
              fordon är nya, moderna och i en del fall helt oanvända. De kan
              transporteras med de transportresurser som det svenska försvaret
              förfogar över. Vem tar i dag ansvar för att förvalta detta arv?
            </seg>
          </u>
          <u xml:id="i-6e42b37f5880acad-66" prev="i-6e42b37f5880acad-55" who="Q4731041">
            <seg xml:id="i-Gqy9yhSQrESSFNHBhGHYoF">
              Allra värst är ändå utvecklingen av den så kallade Neuron. Här,
              fru talman, är den planerade serien den kortast tänkbara: Vi ska
              ha noll stycken av den här obemannade flygfarkosten. För 750 miljoner
              kronor får vi en demonstrator som efter framtagning ska skrotas.
              Vi har försvarsministerns eget ord på att det saknas ett operativt
              behov av Neuron, och såvitt jag känner till har Försvarsmakten
              redan nu beslutat sig för att man inte ska anskaffa Neuron.
            </seg>
          </u>
          <u xml:id="i-6e42b37f5880acad-67" prev="i-6e42b37f5880acad-55" who="Q4731041">
            <seg xml:id="i-CLjLZw5WryWyWwxMXib4zj">
              Fru talman! Riksdagen har inget grepp om materielförsörjningen.
              Miljardrullningen fortsätter. Möjligen vet vi ungefär vilken materiel
              vi kommer att få, men de verkliga kostnaderna döljs med ofullständig
              redovisning. Och när inget annat hjälper hänvisar Försvarsdepartementet
              till sekretess.
            </seg>
          </u>
          <u xml:id="i-6e42b37f5880acad-68" prev="i-6e42b37f5880acad-55" who="Q4731041">
            <seg xml:id="i-4QcUPxBJBbS58piboN8ZXS">
              Under snart en veckas tid har jag begärt uppgifter om totalkostnaderna
              för en rad olika materielprojekt i det svenska försvaret, men
              jag har inte fått några tydliga svar. Jag och alla mina kolleger
              i denna kammare, som ska ta ansvar för användningen av dessa miljarder,
              får inte veta den verkliga kostnaden, vilka alternativ som finns
              till inhemsk utveckling eller mot vilka operativa behov den här
              utrustningen ska svara. Över detta, fru talman, borde fler än
              folkpartister vara både oroade och skrämda.
            </seg>
          </u>
          <u xml:id="i-6e42b37f5880acad-69" prev="i-6e42b37f5880acad-55" who="Q4731041">
            <seg xml:id="i-JniYZec6tpAVtaowEoJ5vG">
              Den andra stora utgiftsposten i försvarsbudgeten är personal.
              Efter förra höstens försvarsbeslut reducerades den svenska insatsorganisationen
              till drygt 30 000 soldater. Även om detta bara är 5 % av den krigsorganisation
              vi hade för 20 år sedan är det i nivå med jämförbara länder. I
              samband med försvarsbeslutet uppdrogs också åt regeringen att
              återkomma med förslag på en differentierad beredskap för de här
              förbanden. Men döm om vår förvåning när regeringens förslag nu
              har kommit och visar sig innebära att hälften av organisationen
              inte ska ha någon beredskap alls.
            </seg>
          </u>
          <u xml:id="i-6e42b37f5880acad-70" prev="i-6e42b37f5880acad-55" who="Q4731041">
            <seg xml:id="i-EPuUGbocBom3YfA7k3shxF">
              Att inte åsätta ett förband beredskap innebär att man inte ställer
              något krav på när förbanden ska vara bemannade, utrustade och
              färdiga att använda. Med den ekonomiska verklighet som nu gäller
              i försvaret kommer detta att leda till en minst sagt styvmoderlig
              behandling av dessa förband. Det blir ingen ledning, ingen utrustning
              och ingen organisation. Dessa så kallade resursförband blir en
              personalreserv, en packe med namn som kan förstärka individvis
              och med viss materiel, men aldrig förstärka som förband.
            </seg>
          </u>
          <u xml:id="i-6e42b37f5880acad-71" prev="i-6e42b37f5880acad-55" who="Q4731041">
            <seg xml:id="i-QXdggmh5MexAP1ag3pBLEV">
              Detta ger upphov till en rad frågor. Jag riktar dem till försvarsministern,
              som är här i kammaren i dag. Hur tror den politiska majoriteten
              att detta förslag kommer att påverka motivationen hos våra soldater?
              Kommer människor som nu utbildas, de må vara officerare eller
              värnpliktiga, att vilja fortsätta om slutet på deras vedermödor
              är en personalreserv? Hur ska riksdagen kunna värdera och följa
              upp förbandsproduktionen om det inte några fasta krav att stämma
              av mot?
            </seg>
          </u>
          <u xml:id="i-6e42b37f5880acad-72" prev="i-6e42b37f5880acad-55" who="Q4731041">
            <seg xml:id="i-4BfA3Tn3WrbxkzrYoq38FT">
              Fru talman! I vår civila köplag bedöms en vara som felaktig om
              den inte kan användas för sitt ändamål. Men om köparen redan på
              förhand anger att det som beställts aldrig ska användas och heller
              aldrig används blir en bedömning av hur denna vara är omöjlig
              att göra. Sist men inte minst: Vem är i längden beredd att betala
              för det som inte kan användas? Kommer framtidens försvarspolitiker
              att anslå miljarder för att utbilda och utrusta soldater till
              förband som med försvarsministerns egna ord inte är några egentliga
              förband?
            </seg>
          </u>
          <u xml:id="i-6e42b37f5880acad-73" prev="i-6e42b37f5880acad-55" who="Q4731041">
            <seg xml:id="i-6wjru7Fd5RmMUWT137zxfu">
              Fru talman! Jag har alltid rörts av berättelsen om Tage Erlanders
              hustru Aina som efter sin makes pensionering lämnade tillbaka
              hans begagnade blyertspennor till Regeringskansliet. Denna handling
              var ett vackert utslag av sparsamhet och omsorg om skattebetalarna.
              Men tyvärr saknas dessa dygder i dagens socialdemokratiska försvarspolitik.
              Varken betald materiel eller vad värre är utbildade människor
              tas till vara. Detta är djupt tragiskt. Jag yrkar bifall till
              reservation nr 3.
            </seg>
          </u>
          <note type="speaker" xml:id="i-F2yFt7M9CSf7ZAzmqDYBWL">
            Anf. 4 ERLING WÄLIVAARA (kd):
          </note>
          <u xml:id="i-6e42b37f5880acad-74" next="i-6e42b37f5880acad-87" who="Q4605902">
            <seg xml:id="i-Ew5d1k3yFbdYnK2qJSkGRg">
              Fru talman! Det råder en ny tingens ordning i försvarspolitiken
              i Sverige. Det är Vänsterpartiet och Miljöpartiet som styr numera.
              Socialdemokraternas stödpartier har på ett drygt år gått från
              ett mångårigt och berättigat försvars- och säkerhetspolitiskt
              utanförskap till att få avgörande inflytande över försvarsbudgeten
              och slutligen också en praktisk vetorätt över hela försvarspolitiken.
            </seg>
          </u>
          <u xml:id="i-6e42b37f5880acad-75" prev="i-6e42b37f5880acad-74" who="Q4605902">
            <seg xml:id="i-Tc6bMELyZhmCuVva48GY51">
              Jag vet inte vilket eller vilka ord som bäst beskriver detta
              paradigmskifte: historiskt, förkastligt eller katastrofalt. Jag
              är desto säkrare på att ingenting i Vänsterpartiets och Miljöpartiets
              politik har förändrats på ett sätt som skulle motivera detta skifte.
              Det handlar förstås om helt andra saker. Den här regeringskonstellationen
              skadar Försvarsmakten, sänker vår internationella trovärdighet
              och skadar vår nationella säkerhet.
            </seg>
          </u>
          <u xml:id="i-6e42b37f5880acad-76" prev="i-6e42b37f5880acad-74" who="Q4605902">
            <seg xml:id="i-789uyhdGuSoUSWsnUjWjxt">
              Fru talman! Försvarsmakten ska inom ramen för sitt anslag klara
              att föra väpnad strid, skydda folket och landet, betala vänsterkartellens
              interna kohandel och dyra regionalpolitiska belöningsprojekt med
              förbandsnedläggningar och nyinvesteringar om vartannat, delfinansiera
              en försvarsindustriell kompetens av världsklass och dessutom mäkta
              med Sveriges bidrag och deltagande i internationella operationer.
            </seg>
          </u>
          <u xml:id="i-6e42b37f5880acad-77" prev="i-6e42b37f5880acad-74" who="Q4605902">
            <seg xml:id="i-ABn6czoSeyXQytTPYxGnbZ">
              Lägg till detta att vänsterkartellen snabbt minskat försvarsanslaget
              och konsekvent håller inne med redan insparade medel så begriper
              de flesta att det är en helt omöjlig ekvation. Kombinationen av
              osäkra beslut och ständiga ekonomiska förändringar har skapat
              en situation där försvaret på vissa områden närmar sig en systemkollaps.
              Ansvaret för dagens försvarskris vilar på den socialdemokratiska
              regeringen.
            </seg>
          </u>
          <u xml:id="i-6e42b37f5880acad-78" prev="i-6e42b37f5880acad-74" who="Q4605902">
            <seg xml:id="i-UDHX97nbDYDtedLPmYU9u4">
              Eftersom försvarsanslaget är en av regeringens främsta budgetregulatorer
              vet överbefälhavaren aldrig hur mycket pengar han har att röra
              sig med under det kommande verksamhetsåret eller ens under det
              pågående verksamhetsåret. I försvarsbeslutet år 2004 ålades Försvarsmakten
              att spara 2,6 miljarder som inte fick disponeras innan år 2006.
              Efter hand beslutade regeringen att hålla inne 1,7 miljarder kronor.
              Därmed är finansieringen av det prioriterade området Internationella
              insatser inte säkrad. Upprättandet av snabbinsatsstyrkan och utökade
              insatser i såväl Afghanistan som Kosovo ska finansieras inom ramen.
              Överbefälhavaren har i medierna aviserat att han inte kan utlova
              att det inte blir ytterligare besparingar. Hur skulle han kunna
              göra det med den av Socialdemokraterna förda politiken?
            </seg>
          </u>
          <u xml:id="i-6e42b37f5880acad-79" prev="i-6e42b37f5880acad-74" who="Q4605902">
            <seg xml:id="i-CdHY2QdssPT7hYMkMB8A7J">
              Vem är det egentligen som styr försvaret? Det är faktiskt en
              högst relevant fråga. På papperet är det riksdagen som ger regeringen
              i uppdrag att genomföra det riksdagen beställt. Detta har regeringen
              inte lyckats med. Problemen med styrningen är en förklaring.
            </seg>
          </u>
          <u xml:id="i-6e42b37f5880acad-80" prev="i-6e42b37f5880acad-74" who="Q4605902">
            <seg xml:id="i-CdPH7EBNV5BDS4C2YnRFA8">
              Å ena sidan försvåras Försvarsmaktens planering av regeringens
              otydliga regleringsbrev och vänsterkartellens styvmoderliga behandling
              av anslagen. Jag ska ta ett exempel på ett otydligt regleringsbrev.
              Ett enigt försvarsutskott skriver i sitt betänkande FöU4 Sveriges
              försvarspolitik 20052007 : Det är viktigt att behålla och utveckla
              förmåga och kompetens för strid i bebyggd miljö och subarktiskt
              klimat. Försvarsmakten uppfattar regleringsbrevet på så sätt att
              subarktisk förmåga icke behöver vidmakthållas. Det skriver Försvarsmakten
              i sina anvisningar till förbanden.
            </seg>
          </u>
          <u xml:id="i-6e42b37f5880acad-81" prev="i-6e42b37f5880acad-74" who="Q4605902">
            <seg xml:id="i-Rtud5psbC7bsS7DrMVq44s">
              Regeringen säger nu i budgetpropositionen om helikopterbataljonen
              att det inte är möjligt att nu göra en samlad bedömning av dess
              förmåga. Dock bedöms att nödvändig operativ fredsverksamhet kan
              bedrivas från ordinarie fredsgruppering. Jag kan bara konstatera
              att regeringen när det gäller helikopterförbanden inte klarar
              av att verkställa vad riksdagen har beslutat om och begärt om
              den subarktiska förmågan, och det var en enig riksdag som beslutade
              om det. Regeringen bör enligt min mening snarast rätta till det
              och återkomma till riksdagen med en redovisning av vilka åtgärder
              som vidtagits så att riksdagens beslut efterlevs. Det handlar
              ytterst om något mycket mer än helikoptrarna. Det handlar om riksdagens
              auktoritet och trovärdighet.
            </seg>
          </u>
          <u xml:id="i-6e42b37f5880acad-82" prev="i-6e42b37f5880acad-74" who="Q4605902">
            <seg xml:id="i-Hwt2EMJcgmY6T6sV51Vvrb">
              Fru talman! Regleringsbreven är så otydligt skrivna att Försvarsmakten
              ledning helt enkelt inte alltid vet vad myndigheten förväntas
              utföra och med hur mycket pengar. Å andra sidan säger en utredning
              från FOI från juni 2005 att det är Försvarsmakten som styr Försvarsdepartementet.
              Det säger en av myndigheterna, FOI. Det gör Försvarsmakten bland
              annat genom att den har överlägset större personaltillgång än
              vad Försvarsdepartementet har.
            </seg>
          </u>
          <u xml:id="i-6e42b37f5880acad-83" prev="i-6e42b37f5880acad-74" who="Q4605902">
            <seg xml:id="i-84hR94kchVYbFo3RDv6zoN">
              Om detta stämmer är det milt uttryckt ett demokratiskt dilemma.
              Riktigt rörigt blir det om man betänker Försvarsmaktens egen internutredning
              från april i år. Den fastställer att Högkvarteret inte vet vad
              försvaret ska användas till och använder ett otydligt ledarskap
              gentemot organisationen. Om det är en konsekvens av regeringens
              otydliga regleringsbrev är det illa. Om det är så att Försvarsmaktens
              ledning inte vet vad försvaret ska användas till och samtidigt
              styr regeringen är det förstås riktigt illa.
            </seg>
          </u>
          <u xml:id="i-6e42b37f5880acad-84" prev="i-6e42b37f5880acad-74" who="Q4605902">
            <seg xml:id="i-45dGLvre5BPNQkQNFNDyFi">
              Kristdemokraterna och de andra partierna i Allians för Sverige
              anger flera förslag till förändringar i vår reservation i betänkandet
              för att råda bot på styrningsproblematiken.
            </seg>
          </u>
          <u xml:id="i-6e42b37f5880acad-85" prev="i-6e42b37f5880acad-74" who="Q4605902">
            <seg xml:id="i-TeQPtui1VpFrQW94cdQryU">
              Fru talman! Jag vill övergå till att tala om underrättelsetjänsten
              och vikten av den. Vikten av god underrättelsetjänst kan inte
              överskattas, bland annat i kampen mot just terrorism. Kristdemokraterna
              anser att de olika underrättelseinstanserna, säkerhetspolisen,
              den militära underrättelsetjänsten och Försvarets radioanstalt
              måste samordnas bättre. Den ena handen måste veta vad den andra
              gör. Så är inte fallet i dag. Vi har i en motion föreslagit att
              en samordningsfunktion med en egen stabs- och underrättelsechef
              placeras i ett relevant departement eller i en krisledningsfunktion
              på regeringsnivå. Den här övergripande hatten ska ha tillgång
              till både civila och militära underrättelser. Det skulle stärka
              Sveriges sammantagna förmåga att analysera potentiella hot mot
              vår säkerhet.
            </seg>
          </u>
          <u xml:id="i-6e42b37f5880acad-86" prev="i-6e42b37f5880acad-74" who="Q4605902">
            <seg xml:id="i-FYMgyRmfEqFDqpe49ZnehS">
              Fru talman! Samtidigt som materielbeställningarna i Försvarsmaktens
              namn måste bygga på ett spårbart behov av materielen utesluter
              detta inte fortsatt värnande av den svenska försvarsindustrins
              roll tvärtom. Därför borde regeringens proposition tydligare ha
              lyft fram marina system för grunda vatten som ett exempel. Detta
              är ett av de områden där Sverige ligger i täten genom smygtekniken
              på och under vattnet i kustnära zoner. Här har Sverige ett erkänt
              gott renommé, och industrin har också fortsatt goda möjligheter
              att exportera den här typen av system. Det är inte minst viktigt
              nu när den maritima dimensionen aktualiseras och lyfts upp på
              agendan i EU:s gemensamma säkerhetssamarbete.
            </seg>
          </u>
          <u xml:id="i-6e42b37f5880acad-87" prev="i-6e42b37f5880acad-74" who="Q4605902">
            <seg xml:id="i-3XKt6x5yQNH4JUxRfgVDSD">
              Fru talman! Självklart står jag bakom alla reservationer där
              Kristdemokraterna finns med, men för att vinna tid vid voteringen
              yrkar jag bifall bara till reservation 2 under punkt 6 och reservation
              7 under punkt 13.
            </seg>
          </u>
          <note type="speaker" xml:id="i-UzYQVkW1nfqeYbTGoqn7cJ">
            Anf. 5 BERIT JÓHANNESSON (v):
          </note>
          <u xml:id="i-6e42b37f5880acad-88" next="i-6e42b37f5880acad-106" who="Q4891898">
            <seg xml:id="i-Bq8DFfgmX1nMk3aycfvExg">
              Fru talman! Jag tycker att det är väldigt bra att vi har slopat
              de stora försvarsbesluten vart tredje år, där det blir så mycket
              dramatik, och att man samlar upp frågor som det ska beslutas om.
              Jag tycker att det är mycket bra att försvaret nu är som andra
              budgetområden, för det avdramatiserar frågan.
            </seg>
          </u>
          <u xml:id="i-6e42b37f5880acad-89" prev="i-6e42b37f5880acad-88" who="Q4891898">
            <seg xml:id="i-UgY6Lzuet8eZaMsqvC2kaz">
              Innan jag går in på det som jag hade tänkt säga här, och den
              inriktning som jag hade tänkt ha, är det väl ganska bra att påminna
              om att vi hade en försvarsberedning som lade fram ett förslag.
              I det förslaget var både Centern och kd överens om besparingar
              på 3 miljarder kronor och också om innehållet i förslaget. Vänsterpartiet
              ställde ju upp på det mesta. Vi hade synpunkter på vissa saker
              men tyckte också att man skulle spara 3 miljarder bara för att
              få lite proportioner i den här debatten och på de haranger som
              vi har hört här nu.
            </seg>
          </u>
          <u xml:id="i-6e42b37f5880acad-90" prev="i-6e42b37f5880acad-88" who="Q4891898">
            <seg xml:id="i-XtZmFDEB4RTcH6p1tuEAki">
              Att det militära försvaret ska anpassa sig till rådande säkerhetspolitiskt
              läge tycker jag är alldeles självklart. De 3 miljarder som neddragningarna
              ligger på fram till 2007 och omstruktureringen från invasionsförsvar
              till insatsförsvar med större möjlighet till internationella insatser
              är bra. Vi bejakar det. Det är naturligtvis ett första steg mot
              att gå vidare i omstruktureringar och omprioriteringar när vi
              ser att det säkerhetspolitiska läget förändras, att hotbilden
              förändras. Den här breddade hotbilden är ju inte primärt militär,
              och den kräver naturligtvis andra prioriteringar. Det måste bli
              fokus på resurser för att göra samhället mer robust och att stärka
              viktig samhällelig verksamhet för att skydda människor, miljö
              och egendom. Och man kan inte använda Försvarsmakten för att åtgärda
              brister inom elsäkerhet, gränsöverskridande brottslighet, förebyggande
              av klimatförändringar och så vidare.
            </seg>
          </u>
          <u xml:id="i-6e42b37f5880acad-91" prev="i-6e42b37f5880acad-88" who="Q4891898">
            <seg xml:id="i-5phttHSUJtLCW4ndkCd96i">
              Det behövs alltså mer resurser till samhällets förmåga totalt
              inför den här breddade hotbilden. Men det behövs också satsningar
              på förebyggande åtgärder internationellt. Vi har ju ställt upp
              på att vi ska kunna gå ut mer i internationell verksamhet med
              militära resurser under ett FN-mandat, vilket jag tycker är oerhört
              viktigt. Men de konfliktförebyggande verksamheterna, de som ska
              se till att man på ett tidigt stadium går in så att det kanske
              inte behövs militära åtgärder för att det inte har blivit en väpnad
              konflikt, är det vi måste sätta fokus på.
            </seg>
          </u>
          <u xml:id="i-6e42b37f5880acad-92" prev="i-6e42b37f5880acad-88" who="Q4891898">
            <seg xml:id="i-GnTACguXqzrADvU6htvKfE">
              Flera av talarna har tagit upp behovet av styrning och så vidare.
              Jag håller absolut med om det, och det har kommit två viktiga
              utredningar nu som kommer att få betydelse för den här utvecklingen.
              Den ena är Styrningen av insatsförsvaret , som lades fram i november.
              Utredningen har arbetat med den viktiga frågan om hur riksdag
              och regering bättre ska kunna styra Försvarsmakten. Riksdagen
              har flera gånger under flera år sagt att vi måste kunna få en
              bättre möjlighet att utveckla vår finansmakt samt styra inriktningen
              och kontrollera och följa resultatet. Nu förutsätter jag naturligtvis
              att denna utrednings resultat också blir till verklighet och att
              regeringen tar tag i den här biten.
            </seg>
          </u>
          <u xml:id="i-6e42b37f5880acad-93" prev="i-6e42b37f5880acad-88" who="Q4891898">
            <seg xml:id="i-ChEKBSXY54a6xvZxfXJqK3">
              Den andra tar upp analysen av de försvarsgemensamma myndigheterna
              och inriktningen och omfattningen av den här verksamheten framgent.
              Vi har ju sett att den verksamheten inte har förändrats på samma
              sätt som vi har förändrat Försvarsmakten. Det är också en viktig
              fråga, inte minst ekonomiskt.
            </seg>
          </u>
          <u xml:id="i-6e42b37f5880acad-94" prev="i-6e42b37f5880acad-88" who="Q4891898">
            <seg xml:id="i-RAL5HVq16xumzdM8ngWsKJ">
              Fru talman! Det finns mycket som hänger kvar från invasionsförsvaret,
              både inom materielområdet och i fråga om organisation och struktur.
              Styrningen av försvarsanslaget och materielen måste bli bättre.
              Jag tycker att man nu har tagit ett första steg just kring materielen,
              men det behöver naturligtvis bli mycket bättre. Riksdagen måste
              också få större möjlighet att följa upp operativa behov och vilka
              materielprojekt som då behövs. Just den här Försvarsstyrningsutredningen
              har lagt fram förslag, och jag hoppas att den ger stor möjlighet
              att fortsätta det här arbetet.
            </seg>
          </u>
          <u xml:id="i-6e42b37f5880acad-95" prev="i-6e42b37f5880acad-88" who="Q4891898">
            <seg xml:id="i-T8AGgge95KA2pgTENx5gnd">
              Det finns en stor ryggsäck av materiel där beslut och inköp grundar
              sig på ett helt annat säkerhetspolitiskt läge. Därför tycker jag
              att det är väldigt viktigt att vi lyfter fram det som nu står
              i propositionen, att man ska kunna etappindela besluten. Jag tror
              att det har väldigt stor betydelse framgent. Det finns ju en del
              materielprojekt som är exemplifierade i propositionen och som
              jag tycker är viktiga att lyfta upp. Då kan man, både regeringen
              och riksdagen, vid varje etapp stanna upp, tänka efter, göra konsekvensanalyser
              och också kunna avbryta ett projekt. Som det har varit hittills
              fattar vi ett beslut, och sedan kör man oavsett vad det säkerhetspolitiska
              läget säger och oavsett vad vi för dagen bedömer att vi behöver.
              Jag ser fram emot att vi verkligen kan få ett större inflytande
              över materielanslag och också över vad det är för produkter som
              vi köper in.
            </seg>
          </u>
          <u xml:id="i-6e42b37f5880acad-96" prev="i-6e42b37f5880acad-88" who="Q4891898">
            <seg xml:id="i-LSMs7hRt1juXYKJiAm9QuT">
              Vänsterpartiets vision av Försvarsmakten är, förutom att den
              ska anpassas och omstruktureras till det säkerhetspolitiska läget,
              att den ska bygga på könsneutral värnplikt. Den ska ge en god
              utbildning av värnpliktiga utan inslag av grå arbetskraft. Den
              ska genomsyras av ett gott ledarskap och god genuskunskap på alla
              nivåer. Den ska inkludera jämställdhet och säkerhetstänkande inom
              hela organisationen. Inom Försvarsmakten ska det också i både
              dokument och verklighet råda nolltolerans mot sexuella trakasserier.
              Man ska också välkomna alla individer oavsett etnisk tillhörighet,
              kön och sexuell läggning. Det är den visionen, den ledstjärnan,
              som vi arbetar efter.
            </seg>
          </u>
          <u xml:id="i-6e42b37f5880acad-97" prev="i-6e42b37f5880acad-88" who="Q4891898">
            <seg xml:id="i-Mzsi8nYnzeGZGkuq9ovGcm">
              Värn- och civilpliktigas situation måste förbättras. Utvecklingen
              av ett rättvist, civilt meritvärderingssystem, bra utvecklade
              betygssystem som kan förstås av utbildare och arbetsgivare, är
              viktiga delar. Förbättring av de ekonomiska villkoren är också
              en mycket viktig fråga.
            </seg>
          </u>
          <u xml:id="i-6e42b37f5880acad-98" prev="i-6e42b37f5880acad-88" who="Q4891898">
            <seg xml:id="i-KJmi8XbjJukBcUq9MXseRU">
              Vi har genom motioner krävt ekonomiska förbättringar. Nu har
              regeringen föreslagit indexuppräkning av ersättningsnivåerna.
              Det är bra. Man har också föreslagit att man måste se över och
              förbättra de ekonomiska villkoren. Det är mycket bra. Vänsterpartiet
              har flera år motionerat om de här frågorna. Men nu har regeringen
              delegation på det här beslutet. Utskottet har varit positivt till
              förslagen. Så vi har bara lämnat ett särskilt yttrande. Vi kommer
              nogsamt att följa upp utvecklingen, förslagen och besluten i de
              här frågorna och ser fram emot förbättringar.
            </seg>
          </u>
          <u xml:id="i-6e42b37f5880acad-99" prev="i-6e42b37f5880acad-88" who="Q4891898">
            <seg xml:id="i-AeAhV2GTRohajasxmKDV3">
              Vänsterpartiet har hårt drivit frågan om jämställdhet och arbetet
              mot sexuella trakasserier. Både riksdag och regering har i olika
              dokument starkt klargjort behovet av jämställdhet och att sexuella
              trakasserier inte får förekomma inom Försvarsmakten.
            </seg>
          </u>
          <u xml:id="i-6e42b37f5880acad-100" prev="i-6e42b37f5880acad-88" who="Q4891898">
            <seg xml:id="i-VrJjparRTmVu4K7JfobaNi">
              I propositionen redovisar regeringen att Försvarsmakten och de
              totalförsvarsgemensamma myndigheterna bidrar till att synliggöra
              diskriminerande struktur, och det är bra. Men man har kommit olika
              långt. Man måste fortsätta arbetet med en högre ambitionsnivå
              för att leva upp till de krav som regering och riksdag ställer.
              Det är mycket viktigt att följa upp det här arbetet. Det ska bli
              en reell, långsiktig, hållbar förändring.
            </seg>
          </u>
          <u xml:id="i-6e42b37f5880acad-101" prev="i-6e42b37f5880acad-88" who="Q4891898">
            <seg xml:id="i-DUJVrm6qquyzHu9Rr3KLDU">
              Regeringen ser allvarligt på att Försvarsmakten inte lever upp
              till sina egna målsättningar om jämställdhet och sexuella trakasserier.
              Det är väldigt viktigt att Försvarsmakten kommer till rätta med
              de här bristerna. Det är av största vikt inför framtiden om Försvarsmakten
              ska kunna rekrytera rätt personer.
            </seg>
          </u>
          <u xml:id="i-6e42b37f5880acad-102" prev="i-6e42b37f5880acad-88" who="Q4891898">
            <seg xml:id="i-PWVTyUS7sRGEQdNkqtKTyY">
              Det har varit flera enkätundersökningar om sexuella trakasserier.
              Det kom en 1999, det kom en 2002. Nu har det kommit en delrapport
              från en undersökning som gjordes 2005. Det är tyvärr fortfarande
              nedslående. Det är fortfarande så att en tredjedel av de kvinnliga
              officerarna även om den andelen har minskat och värnpliktiga och
              mer än var tionde civilanställd har utsatts för sexuella trakasserier.
              Det här är inte bra. Det är ett bevis på att de dokument och policyer
              som är bra och framåtsyftande inte har fått genomslag i organisationen.
            </seg>
          </u>
          <u xml:id="i-6e42b37f5880acad-103" prev="i-6e42b37f5880acad-88" who="Q4891898">
            <seg xml:id="i-84BDWWYirKR2AL47MoE3qJ">
              Det visar sig att bara 13 % av arbetsplatserna använder rådgivare
              om sexuella trakasserier, och det finns brister i utbildningarna.
              Nu har Försvarsmakten med den här undersökningen som grund ett
              oerhört stort ansvar för att ta itu med det. Jag vet också att
              ÖB är intresserad av att göra det. Vi måste följa upp detta. Vi
              måste sätta fokus på detta, för vi kan inte ha det som det ser
              ut i dag. Just när det gäller sexuella trakasserier mot de värnpliktiga
              är det extra viktigt med tanke på rekryteringsbasen för framtida
              yrkesval och internationella insatser. Det här är en mycket avgörande
              fråga.
            </seg>
          </u>
          <u xml:id="i-6e42b37f5880acad-104" prev="i-6e42b37f5880acad-88" who="Q4891898">
            <seg xml:id="i-RJyYYqnSTf2aZFrnUu458F">
              Omstruktureringen av Försvarsmakten tar fasta på mer resurser
              för internationella insatser. Att kunna satsa mer under ett FN-mandat
              är viktigt. Vi ställer oss bakom det. Men det är då också viktigt
              att dessa insatser och också de civila genomsyras och utgår från
              FN:s resolution 1325 om kvinnor i krishantering. Vänsterpartiet
              har drivit det här länge. Det börjar få genomslag, och jag är
              väldigt glad över att man nu tar det på allvar. Men jag är inte
              helt nöjd förrän det här är självklart och det utvecklas ett konkret
              handlingsprogram med uppföljning av de krav som vi ställer om
              kvinnors deltagande i både militära och civila insatser, att kvinnors
              organisationer i konflikter får göra sin röst hörd och man från
              dessa behov prioriterar insatser.
            </seg>
          </u>
          <u xml:id="i-6e42b37f5880acad-105" prev="i-6e42b37f5880acad-88" who="Q4891898">
            <seg xml:id="i-KyZxSJ24AtGwDJmMQBNAdt">
              Jag vill avslutningsvis påpeka att vi har ett särskilt yttrande
              som klargör att Vänsterpartiet inte har ändrat sin grundläggande
              uppfattning om frågor som till exempel den gemensamma försvarsmaterielbyrån.
              Det har jag lagt i ett särskilt yttrande.
            </seg>
          </u>
          <u xml:id="i-6e42b37f5880acad-106" prev="i-6e42b37f5880acad-88" who="Q4891898">
            <seg xml:id="i-8eMitDwsEmaLBosmjvrWBA">
              Med det här yrkar jag bifall till utskottets förslag.
            </seg>
          </u>
          <note type="speaker" xml:id="i-EPpCi9gYgcUYbVgqkZ1rw3">
            Anf. 6 OLA SUNDELL (m) replik:
          </note>
          <u xml:id="i-6e42b37f5880acad-107" next="i-6e42b37f5880acad-108" who="Q6195893">
            <seg xml:id="i-TBEqXo5cv4wLdiGtSapieF">
              Fru talman! Jag redovisade i mitt anförande att försvarspolitiken
              vilade på en väldigt osäker grund. Jag kallade det för ett gungfly.
              Det var då Miljöpartiet och Vänsterpartiet jag avsåg. Jag redovisade
              också där att det var allt från Miljöpartiets ställningstagande
              om inget försvar alls till Vänsterpartiets något komplexa förhållande
              till Nato och EU.
            </seg>
          </u>
          <u xml:id="i-6e42b37f5880acad-108" prev="i-6e42b37f5880acad-107" who="Q6195893">
            <seg xml:id="i-PrWWRcocgh5qBm9DggpeHS">
              En sak som under året har tillkommit och som vi fortfarande inte
              har sett något beslut på än från regeringens sida, och det beror
              på det här gungflyet, är, om man tar ett specifikt område, det
              förarlösa flygplanet Neuron. Här är det tusentals anställda som
              väntar på ett beslut. Det är aktieägare, och vi har ett internationellt
              samarbete, med Frankrike möjligtvis. Då inställer sig frågan:
              Vad är Vänsterpartiets julklapp till de anställda, till aktieägarna,
              till en tänkt samarbetspartner, Frankrike, vad gäller Neuron?
              Blir det av, eller blir det inte från Vänsterpartiets sida?
            </seg>
          </u>
          <note type="speaker" xml:id="i-NXauzWZhA4wxCSHQ9Le7DJ">
            Anf. 7 BERIT JÓHANNESSON (v) replik:
          </note>
          <u xml:id="i-6e42b37f5880acad-109" who="Q4891898">
            <seg xml:id="i-Es54Rg5BRyYoedCYXf3mrz">
              Fru talman! Vi har en i grunden negativ åsikt om Neuron. Men
              det pågår en diskussion kring de här frågorna. Jag har därmed
              ingen anledning att här ta ställning i frågan. Vi diskuterar det,
              och vi penetrerar frågan. Så det kommer ett besked.
            </seg>
          </u>
          <note type="speaker" xml:id="i-EjaTGv5S2XiJSbFPebuABj">
            Anf. 8 OLA SUNDELL (m) replik:
          </note>
          <u xml:id="i-6e42b37f5880acad-110" who="Q6195893">
            <seg xml:id="i-2ctigHi7RyEp6NbQg57zt8">
              Fru talman! Den här diskussionen har ju pågått sedan i somras.
              Jag vill minnas att det var någon interpellation från en ledamot
              i salen som föranledde en försvarsminister att springa till ett
              utskott som var på utlandsresa för att på något vis få ett stöd
              för den här satsningen. Det är klart att ett icke sammansatt utskott
              inte hade någon möjlighet att ta ställning till det. Sedan har
              farsen rullat vidare. Det har gått ett halvår, och Berit Jóhannesson
              står här och säger: Vi har en diskussion. Men diskussionen har
              ju pågått ett halvår. Någonstans måste man rimligtvis sätta ned
              en fot och tycka att det här antingen är åt helsefyr eller att
              det är bra och att Sverige ska vara med på det. För man har ett
              ansvar för de grupper som jag redovisade: anställda, aktieägarna,
              Sverige och i det här fallet Frankrike. Är det inte rimligt att
              man så här före jul efter ett halvt års fram och tillbaka och
              ingen som vet levererar någon form av inriktning mer än att säga
              att man för en diskussion och tycker att det är ganska skojigt.
              Vad är svaret, Berit Jóhannesson? Blir det av från Vänsterns sida,
              eller blir det inte?
            </seg>
          </u>
          <note type="speaker" xml:id="i-8ZKzGMQoYMnZymc2HDZz7J">
            Anf. 9 BERIT JÓHANNESSON (v) replik:
          </note>
          <u xml:id="i-6e42b37f5880acad-111" who="Q4891898">
            <seg xml:id="i-E2acZdV83uDwqLYuFidLZ6">
              Fru talman! Jag upprepar mitt svar. Vi för en diskussion, och
              jag kan inte svara här nu. Jag har också talat om vår grundläggande
              inställning till det. Så därför får du och även andra vänta.
            </seg>
          </u>
          <note type="speaker" xml:id="i-TpwfuZx8NyS8jB3NHoLKTX">
            Anf. 10 ALLAN WIDMAN (fp) replik:
          </note>
          <u xml:id="i-6e42b37f5880acad-112" next="i-6e42b37f5880acad-114" who="Q4731041">
            <seg xml:id="i-3UeZ41dFPZgSdW6s6xCjL4">
              Fru talman! Det är intressant att notera att Vänsterpartiet och
              Berit Jóhannesson i vart fall inte stänger dörren för en julklapp
              till aktieägarna Saab, Investor och Wallenbergfamiljen.
            </seg>
          </u>
          <u xml:id="i-6e42b37f5880acad-113" prev="i-6e42b37f5880acad-112" who="Q4731041">
            <seg xml:id="i-DViTHN6vN4yWrahZ5JVHpE">
              Det som föranledde mig att komma till talarstolen var det faktum
              att fransmän när de ska koka grodor lägger dem i en gryta som
              består av kallt vatten. Sedan höjer man långsamt temperaturen.
              Man har av erfarenhet lärt sig att om de kastas ned i kokande
              vatten hoppar de omedelbart upp igen. Den jämförelsen kom jag
              att tänka på när jag hörde Berit Jóhannesson prata om att etappindelningar
              kunde vara väldigt bra när man ska beställa stora materielprojekt
              som kostar mycket pengar och som sträcker sig över väldigt lång
              tid. Jag kan i och för sig se vissa poänger med etappindelningar
              eller fasindelningar. Men när jag har försökt att penetrera vad
              de stora projekt som vi har talat om i dag i kammaren totalt kostar
              blir det väldigt svårt med etappindelningar, när man skiljer på
              vad som är utveckling, vad som är serieanskaffning, vad som är
              demonstrator, fas 1, 2 och 3 och så vidare. Så jag ser också risker
              med detta.
            </seg>
          </u>
          <u xml:id="i-6e42b37f5880acad-114" prev="i-6e42b37f5880acad-112" who="Q4731041">
            <seg xml:id="i-UF2EG5BARMLx7UNWNBByUX">
              Jag har naturligtvis en fråga att ställa till Berit Jóhannesson.
              Om nu hon också har insett att det inte finns någon spårbarhet
              i materielplanen, att de operativa behoven som den här materielen
              ska fylla upp inte är redovisade, att det inte finns några alternativa
              redovisade materielplaner till vad det skulle kosta att skaffa
              de här grejerna någon annanstans, varför förenar hon sig då inte
              med alliansen i ett avslagsyrkande när det gäller propositionen
              i denna del och ger den hemläxa till regeringen som den förtjänar,
              nämligen att komma tillbaka med ett underlag som faktiskt ger
              oss ett inflytande på det här området?
            </seg>
          </u>
          <note type="speaker" xml:id="i-81M35mR4ruQ9RCaZQHJupi">
            Anf. 11 BERIT JÓHANNESSON (v) replik:
          </note>
          <u xml:id="i-6e42b37f5880acad-115" next="i-6e42b37f5880acad-117" who="Q4891898">
            <seg xml:id="i-MHdpY3Cgmhp3dEnQmC69gm">
              Fru talman! De utredningar som är på gång nu och som har lagt
              fram sina förslag kommer att ge möjlighet till att vi ska få ett
              mycket större inflytande. Jag tycker att det är lite viktigt att
              man faktiskt tar till sig utredningen och att man faktiskt ändrar
              successivt så att vi får en spårbarhet och kan påverka materielanslaget
              på ett helt annat sätt.
            </seg>
          </u>
          <u xml:id="i-6e42b37f5880acad-116" prev="i-6e42b37f5880acad-115" who="Q4891898">
            <seg xml:id="i-93JKTBGG5YspSuPvHwjDNf">
              Nu har man tagit första steget. Utredningen lade ju faktiskt
              fram sitt förslag i november månad, så man har inte hunnit mer.
            </seg>
          </u>
          <u xml:id="i-6e42b37f5880acad-117" prev="i-6e42b37f5880acad-115" who="Q4891898">
            <seg xml:id="i-Lqu2x8pqafLznZMUKfR1fJ">
              Jag håller med om att det är jätteviktigt att vi har spårbarheten
              och att vi också kan få beslut i etapper. När man har förstudier
              kan man se att något inte behövs och kan läggas åt sidan eller
              att något behövs och att man kan gå ett steg vidare. Jag ser att
              det blir en helt annan materielplanering med ett sådant förslag.
              Det är av den anledningen att utredningens förslag ska arbetas
              in som vi inte ställde upp på er reservation.
            </seg>
          </u>
          <note type="speaker" xml:id="i-JjWDstqo97tP2QmV6ycMkD">
            Anf. 12 ALLAN WIDMAN (fp) replik:
          </note>
          <u xml:id="i-6e42b37f5880acad-118" who="Q4731041">
            <seg xml:id="i-5A2NptoasY8ne1zkvnVwvq">
              Fru talman! Ja, jag har ju bara suttit i försvarsutskottet i
              drygt tre år. Jag vet att Berit Jóhannesson har suttit där mycket
              längre tid. Men mitt tålamod har hunnit tryta redan under den
              här mandatperioden. Jag ser ju hur vi år efter år engagerar oss
              i olika projekt som vi inte vet början och inte slutet på, och
              vi känner framför allt inte till den totala prislappen. Ta detta
              med NBF, till exempel, som har rullat på nu med demonstrator fas
              1, fas 2 och ända upp till fas 6 eller fas 7. Vet Berit Jóhannesson
              vad det här kostar totalt? Har Berit Jóhannesson någon bild av
              detta? Och är det inte viktigt att vi så fort som möjligt skaffar
              oss en sådan bild? Det är väl jättebra att de här utredningarna
              har kommit, men om vi inte agerar nu kommer ytterligare miljarder
              att användas på ett sätt som vi inte kan acceptera och som Sveriges
              skattebetalare inte heller kan acceptera.
            </seg>
          </u>
          <note type="speaker" xml:id="i-77oac6FU5xTtvhwgfzFU6M">
            Anf. 13 BERIT JÓHANNESSON (v) replik:
          </note>
          <u xml:id="i-6e42b37f5880acad-119" next="i-6e42b37f5880acad-121" who="Q4891898">
            <seg xml:id="i-AEvjLb7m9GBAJz8qeADYvz">
              Fru talman! Det är ju gamla synder och det faktum att det finns
              så mycket kvar av invasionsförsvarets materiel som gör att vi
              står i en sådan här situation. Jag håller med om det det är bedrövligt
              men så är det.
            </seg>
          </u>
          <u xml:id="i-6e42b37f5880acad-120" prev="i-6e42b37f5880acad-119" who="Q4891898">
            <seg xml:id="i-Ddk6zHa3rqSeESGnNHXCKC">
              Nu har vi tagit första steget genom det här med etappindelningen
              och genom att vi faktiskt har fått utredningen. Det tog ju ganska
              många år innan utredningen tillsattes. Det håller jag med om.
              Men därför tycker jag att det är bättre att vi nu tittar efter
              vad utredningen säger och att vi jobbar vidare med det än att
              vi gör någonting väldigt hastigt.
            </seg>
          </u>
          <u xml:id="i-6e42b37f5880acad-121" prev="i-6e42b37f5880acad-119" who="Q4891898">
            <seg xml:id="i-QYPab43SdBhprAo34X74w6">
              Jag ser fram emot att få en förändring och kunna påverka, och
              också se till att vi får en materiel framgent som är anpassad
              efter de behov som finns då och inte efter de behov som fanns
              för invasionsförsvaret 20 år tillbaka i tiden.
            </seg>
          </u>
          <note type="speaker" xml:id="i-47WG1rhmwH729E2V8jE3Hr">
            Anf. 14 ERLING WÄLIVAARA (kd) replik:
          </note>
          <u xml:id="i-6e42b37f5880acad-122" next="i-6e42b37f5880acad-123" who="Q4605902">
            <seg xml:id="i-UZ4K6ZS1CLzgAtkBpJvxTS">
              Fru talman! Jag blir riktigt glad när Berit Jóhannesson säger
              att riksdagen måste kunna styra bättre och också uttrycker en
              förhoppning om att regeringen tar tag i frågan.
            </seg>
          </u>
          <u xml:id="i-6e42b37f5880acad-123" prev="i-6e42b37f5880acad-122" who="Q4605902">
            <seg xml:id="i-JmDvCN7BQBdEDe9aNpuWzB">
              Med anledning av ditt uttalande vill jag ställa en fråga. Det
              var ett enigt utskott, en enig riksdag vid försvarsbeslutet 2004,
              som skrev att det är viktigt att kunna utveckla förmåga till och
              kompetens för strid i bebyggd miljö och subarktiskt klimat. Jag
              vill fråga: Står Vänsterpartiet fast vid den ståndpunkten i dag
              också?
            </seg>
          </u>
          <note type="speaker" xml:id="i-PCnY4kXmyo2ePsVWPiqewZ">
            Anf. 15 BERIT JÓHANNESSON (v) replik:
          </note>
          <u xml:id="i-6e42b37f5880acad-124" who="Q4891898">
            <seg xml:id="i-YVCEBBMhw2SocAiUZhsXkk">
              Fru talman! Jag vet att det här har varit bekymmersamt, och jag
              vet inte riktigt vad det är som har hänt eftersom just den subarktiska
              förmågan inte utvecklas på det sättet. Det här måste vi följa
              upp och titta på. Strid i bebyggelse finns ju faktiskt med i regeringens
              proposition. Jag ska titta över det här nogsamt framgent.
            </seg>
          </u>
          <note type="speaker" xml:id="i-FS1KWN4SybAnKEEmzHRgZM">
            Anf. 16 ERLING WÄLIVAARA (kd) replik:
          </note>
          <u xml:id="i-6e42b37f5880acad-125" next="i-6e42b37f5880acad-126" who="Q4605902">
            <seg xml:id="i-FgJCJLRxes2uwrDzt84M2">
              Fru talman! Jag vill bara som en upplysning säga till Berit Jóhannesson,
              om hon inte vet det, att Försvarsmakten i sina anvisningar ute
              i förbanden klart säger det gäller helikopterförbanden att subarktisk
              förmåga ej vidmakthålls.
            </seg>
          </u>
          <u xml:id="i-6e42b37f5880acad-126" prev="i-6e42b37f5880acad-125" who="Q4605902">
            <seg xml:id="i-9cooBPUFnsirnz8zq4mLNo">
              Är det här acceptabelt? Kan det tyda på otydliga regleringsbrev?
              Hur kommer Vänsterpartiet nu att agera i framtiden, eftersom ni
              ändå har vetorätt när det gäller försvarsfrågan i dag?
            </seg>
          </u>
          <note type="speaker" xml:id="i-Xrgh9L2Rcgoexz1ism6gD1">
            Anf. 17 BERIT JÓHANNESSON (v) replik:
          </note>
          <u xml:id="i-6e42b37f5880acad-127" next="i-6e42b37f5880acad-128" who="Q4891898">
            <seg xml:id="i-WTFaESehr559tQ3eAUsNbL">
              Fru talman! Erling Wälivaara och jag är helt överens om att vi
              måste kunna styra. Vi måste kunna utveckla vår finansmakt så att
              vi också vet vad det är för någonting som vi ger pengar till och
              kunna följa upp vad som har hänt med de pengarna.
            </seg>
          </u>
          <u xml:id="i-6e42b37f5880acad-128" prev="i-6e42b37f5880acad-127" who="Q4891898">
            <seg xml:id="i-VZZxyCBe8kwNmb1ywgMfoG">
              Jag ser fram emot att den utredning som nu har lagts på bordet
              också ska kunna ge möjlighet att styra bättre. Vi i riksdagen
              ska kunna titta på vad det är vi beslutar och följa upp det beslutet
              på ett helt annat sätt än vad som har varit hittills. Det kan
              jag lova Erling Wälivaara: Jag ska vara den första att jobba med
              att vi här i riksdagen ska ha vår rätt att styra och möjlighet
              att göra det också.
            </seg>
          </u>
          <note type="speaker" xml:id="i-MK7zh8Har7GhXaEKm6oAt4">
            Anf. 18 LARS ÅNGSTRÖM (mp):
          </note>
          <u xml:id="i-6e42b37f5880acad-129" next="i-6e42b37f5880acad-147" who="Q6255767">
            <seg xml:id="i-GjFH2UfHCLhwXDLfFMfBLP">
              Fru talman! Ärade ledamöter i kammaren! Åhörare! Protokollsläsare!
              Jag ska börja med att berätta att jag faktiskt drömde om den här
              debatten i natt. Den skedde inför en fullsatt plenisal. Nu är
              verkligheten inte riktigt sådan, utan man får nöja sig med grädden
              på moset.
            </seg>
          </u>
          <u xml:id="i-6e42b37f5880acad-130" prev="i-6e42b37f5880acad-129" who="Q6255767">
            <seg xml:id="i-GSpAxy5qtMVcfvx5PVA5NK">
              När vi i Miljöpartiet för sju år sedan stod här och förde fram
              vår försvarspolitik behovet av att avveckla invasionsförsvaret,
              att minska materielanskaffningen och att utveckla Sveriges internationella
              förmåga att delta i internationella FN-insatser så kallades den
              försvarspolitiken för försvarsfientlig av moderater, centerpartister
              och andra som inte förstod de omvärldsförändringar som hade skett
              efter kalla krigets slut.
            </seg>
          </u>
          <u xml:id="i-6e42b37f5880acad-131" prev="i-6e42b37f5880acad-129" who="Q6255767">
            <seg xml:id="i-N3M62pLBdeyPUubgiXuVXH">
              Nu i dag, 2005, är vi på väg att forma just den politiken. Vi
              avvecklar invasionsförsvaret. Vi avvecklar alla de regementen
              som inte längre behövs. Vi minskar utbildningen av folk som inte
              kommer att behövas, och vi har en ambition att fördubbla vår internationella
              förmåga att delta i internationella insatser med FN-mandat.
            </seg>
          </u>
          <u xml:id="i-6e42b37f5880acad-132" prev="i-6e42b37f5880acad-129" who="Q6255767">
            <seg xml:id="i-JCJGpCvhKZJLeQZnbaCVND">
              Den politiken stöds ju också av samtliga partier i Sveriges riksdag
              genom Försvarsberedningens arbete i sak. Därför känns det lite
              apart när företrädare för Moderata samlingspartiet och Centerpartiet
              här inne står och säger att den försvarspolitik som Miljöpartiet
              företräder är försvarsfientlig, när det är deras egen politik.
              De har uppenbarligen inte förstått de förändringar som har skett
              och den politik deras partier faktiskt står för.
            </seg>
          </u>
          <u xml:id="i-6e42b37f5880acad-133" prev="i-6e42b37f5880acad-129" who="Q6255767">
            <seg xml:id="i-NubRqiT1zmJk2QBa4kZfCE">
              Ola Sundell tar också upp Miljöpartiets partiprogram, där vi
              har formuleringen att det långsiktiga målet är allmän och total
              militär avrustning uppenbarligen utan att känna till att detta
              ju är FN:s målsättning, som samtliga partier i Sveriges riksdag
              står bakom. Ola Sundell är uppenbarligen helt ovetande om att
              även Moderata samlingspartiet står bakom målet om en allmän och
              total militär avrustning, som vi alla är medvetna om ligger långt,
              långt fram i tiden men som är FN:s målsättning.
            </seg>
          </u>
          <u xml:id="i-6e42b37f5880acad-134" prev="i-6e42b37f5880acad-129" who="Q6255767">
            <seg xml:id="i-MkbourbMTAywrjG9e8bUnW">
              Det gör det lite ointressant att debattera försvarspolitiken
              med åtminstone Moderata samlingspartiet och Centerpartiet, som
              inte har förstått förändringarna och inte heller riktigt har förstått
              vad deras eget parti står för. Mer intressant är då att diskutera
              försvarspolitiken med till exempel Folkpartiet och andra som är
              kritiska mot att den nödvändiga omställningen går så långsamt
              och frågar: Varför? Det finns nog en lång rad förklaringar till
              detta.
            </seg>
          </u>
          <u xml:id="i-6e42b37f5880acad-135" prev="i-6e42b37f5880acad-129" who="Q6255767">
            <seg xml:id="i-Dv1gKAarsRKA9judG3kEnN">
              Som vi i Miljöpartiet upplever det har Försvarsmakten lidit brist
              på politisk styrning och ansvarstagande under väldigt lång tid,
              och kanske även så nu. Försvarsmakten efterlyser till exempel
              vad man inte ska göra med minskat anslag. Svaret har varit: Gör
              allt, men med mindre pengar! Ett osthyvlande, alltså. Den politiska
              ledningen saknar förmåga att faktiskt prioritera och välja bort
              sådant som har hört till invasionsförsvaret för att i stället
              kunna utveckla de förmågor som behövs i internationella insatser.
            </seg>
          </u>
          <u xml:id="i-6e42b37f5880acad-136" prev="i-6e42b37f5880acad-129" who="Q6255767">
            <seg xml:id="i-PPsnwcxLcHwbWRMtqQjSxA">
              Vi ska inte heller glömma bort att vi här i Sveriges riksdag
              har ett stort antal ledamöter som så sent som förra året fortfarande
              var regementskramare, en ryggmärgsreflex som satt i från invasionshotets
              dagar. Vi har också företrädare i flera av de största partierna
              som i stor utsträckning är vapenindustrikramare, som inte kan
              ta till sig att vi kanske inte längre har ett behov av en specifik
              svensk försvarsindustri med specifikt svenskt anpassade och därmed
              väldigt dyra vapensystem utan att vi faktiskt kan tillgodose Försvarsmaktens
              behov genom att köpa från hyllan sådant som andra redan tillverkar
              till ett långt lägre pris. Detta regementskramande och vapenindustrikramande,
              denna oförmåga under 15 års tid efter det kalla krigets slut att
              faktiskt göra någonting, har kostat skattebetalarna i Sverige
              ungefär 100 miljarder kronor helt i onödan bara på grund av politisk
              långsamhet.
            </seg>
          </u>
          <u xml:id="i-6e42b37f5880acad-137" prev="i-6e42b37f5880acad-129" who="Q6255767">
            <seg xml:id="i-N91Rwcn1EbEkLEaAz6Wn7G">
              Detta är naturligtvis i stor utsträckning att beklaga. Hade riksdagen
              för sju åtta år sedan gått på Miljöpartiets politik, den politik
              som nu alla partier säger sig stå bakom, hade vi sparat ohyggligt
              mycket pengar som kunde ha använts till andra områden i samhället.
              Vi hade också sluppit all den frustration som finns inom Försvarsmakten
              och all den osäkerhet som har funnits bland de försvarsmaktsanställda
              under de här åren.
            </seg>
          </u>
          <u xml:id="i-6e42b37f5880acad-138" prev="i-6e42b37f5880acad-129" who="Q6255767">
            <seg xml:id="i-M4grsrh18BqfXmMh2aNq6s">
              En annan del av svaret på varför det tar så lång tid att ställa
              om när vi nu väl har fattat beslutet är att det tar tid att ändra
              attityd. Vi märker det väldigt tydligt. Överbefälhavaren får nu
              resa runt för att tala med varenda försvarsmaktsanställd och beskriva
              nödvändigheten av att ställa om, försvarsmaktsanställda som i
              många år har lyssnat på företrädare här i Sveriges riksdag som
              malt på med det kalla krigets retorik om vikten av regementen,
              materielanskaffning och svensk vapenindustri. Till och med i dagens
              debatt har vi hört företrädare yttra sig åt det hållet. Det är
              klart att det då krävs att överbefälhavaren reser runt och beskriver
              nödvändigheten för Försvarsmakten att ställa om för att vara relevant
              inför 2000-talets säkerhetspolitiska behov.
            </seg>
          </u>
          <u xml:id="i-6e42b37f5880acad-139" prev="i-6e42b37f5880acad-129" who="Q6255767">
            <seg xml:id="i-SK86Nso1jKrKFjRZXsYBGR">
              Det tar tid för ledamöter här i kammaren att inse att vi faktiskt
              kan köpa försvarsmateriel från hyllan, från andra tillverkare,
              och inte längre har ett behov av en specifik egen svensk industri
              som därmed kostar oss väldigt mycket pengar.
            </seg>
          </u>
          <u xml:id="i-6e42b37f5880acad-140" prev="i-6e42b37f5880acad-129" who="Q6255767">
            <seg xml:id="i-FynSuHukzmmaYKov9rzKkV">
              Det tar också tid att förverkliga de beslut som vi har fattat
              här i Sveriges riksdag om ett ökat inflytande vad gäller försvarsmaterielanskaffningen.
              Detta bottnar till väldigt stor del i en bristfällig, för att
              inte säga undermålig, redovisning från Försvarsmakten underlaget,
              kontrollen av siffrorna, möjligheten att följa upp, spårbarheten
              som har gjort oss i Miljöpartiet väldigt förvånade när vi har
              fått insyn i detta. Det är klart att man då kan anklaga Försvarsmakten
              för inkompetens. Det här med ekonomi har aldrig varit deras starka
              sida minns de svarta budgethålen tidigare! Än i dag är det i stor
              utsträckning mycket i övrigt att önska. När man har en övrigtpost
              på x kronor som till sin storlek är gigantisk är detta naturligtvis
              inte bra.
            </seg>
          </u>
          <u xml:id="i-6e42b37f5880acad-141" prev="i-6e42b37f5880acad-129" who="Q6255767">
            <seg xml:id="i-HiBMGxcwM45r4B4jmmPfna">
              Vi i Miljöpartiet har gjort vad vi har kunnat. Vi har kommit
              en liten bit på vägen mot att få en bättre redovisning, men vi
              är långt ifrån nöjda. Vår ambition är och jag utgår från att det
              också är regeringens ambition att det ska bli ett långt bättre
              och tydligare underlag för riksdagen när det handlar om de stora
              materielinköpen. Det kommer vi att fortsätta att arbeta för i
              Miljöpartiet.
            </seg>
          </u>
          <u xml:id="i-6e42b37f5880acad-142" prev="i-6e42b37f5880acad-129" who="Q6255767">
            <seg xml:id="i-5MyiR9ZobE8s8C64jGoxwT">
              Helt klart står dock i den här debatten att Moderata samlingspartiet
              har fel när man hänger upp sig på att anslagen är för låga det
              var på något sätt kontentan av Moderata samlingspartiets inlägg
              här i debatten. Min fundering är då, och jag tror att många funderar
              i samma banor: Under det kalla kriget utbildade vi upp till 50
              000 värnpliktiga varje år och hade ambitionen att kunna mobilisera
              850 000 soldater, anskaffa materiel för att kunna ha 850 000 soldater
              på fötter och ha regementen för alla dessa. Nu, 2005, utbildar
              vi 8 000 värnpliktiga för att kunna få ut upp till 2 000 i internationella
              insatser i FN-uppdrag. Ska det då kosta ungefär lika mycket? Det
              är ju helt orimligt fullständigt orimligt!
            </seg>
          </u>
          <u xml:id="i-6e42b37f5880acad-143" prev="i-6e42b37f5880acad-129" who="Q6255767">
            <seg xml:id="i-AuhkwRpkgN47esyuMdbUJc">
              Om man gjorde någon form av liknelse och minskade behovet av
              värnpliktsutbildning och behovet av soldater att kunna sätta ut
              skulle man kanske kunna komma ned till en femtedel, 20 %, av tidigare
              försvarsanslag. Nu vet inte jag om det är möjligt, men åtminstone
              en halvering av tidigare försvarsanslagsnivå borde vara möjlig
              samtidigt som man med detta faktiskt får ett starkare försvar,
              ett försvar som har relevans och där vi har internationell förmåga
              att möta de krav som finns.
            </seg>
          </u>
          <u xml:id="i-6e42b37f5880acad-144" prev="i-6e42b37f5880acad-129" who="Q6255767">
            <seg xml:id="i-NjXVBCFi6fsN1ESGQHqbHV">
              Det är viktigt att vi i försvarspolitikens utformning fortsätter
              att ha ett starkt fokus på att utveckla vår internationella kapacitet.
              Det är där behovet finns. Vi kan se det i de tragedier som utspelar
              sig runtom i världen och där FN, tyvärr, har en fortsatt mycket
              viktig roll att spela för att hindra mänskligt lidande, krig,
              övergrepp och massmord. Det är bra att Sverige ökar sin förmåga
              att kunna bidra i de här internationella insatserna.
            </seg>
          </u>
          <u xml:id="i-6e42b37f5880acad-145" prev="i-6e42b37f5880acad-129" who="Q6255767">
            <seg xml:id="i-3oi8cY9WuaU5AcwTQzEzeC">
              Jag tror att nästa steg för att utveckla försvarspolitiken och
              anpassa den till 2000-talets behov är att avveckla den allmänna
              värnplikten, som inte längre är allmän. Av en årskull på, säg,
              45 00050 000 män är det bara 8 000 som utbildas. Av ungefär lika
              många kvinnor är det knappt några alls som utbildas. Det vore
              bättre att skapa ett system byggt på frivillighet, anpassat till
              kvinnor och män, och att ett sådant system görs så attraktivt
              att många söker utbildning, så många att vi har en urvalsmöjlighet
              och kan välja de bästa.
            </seg>
          </u>
          <u xml:id="i-6e42b37f5880acad-146" prev="i-6e42b37f5880acad-129" who="Q6255767">
            <seg xml:id="i-Ed1oxYhF6ZMaHqh4Hu3Fve">
              Det är viktigt att vi fortsätter att ha ambitionen att ge de
              kvinnor och män som vill göra en insats i internationella sammanhang
              den bästa tänkbara utbildningen och den bästa tänkbara materielen,
              för deras egen säkerhet och för vår förmåga att ge ett bra bidrag
              till FN:s fredsbevarande insatser. Då är det viktigt att i materielanskaffningen
              fokusera på de operativa behoven. Här finns många frågetecken
              när det gäller regeringens vilja att satsa på olika system, till
              exempel ubåtssystem som vi inte behöver för invasionsförsvaret
              och som inte heller har efterfrågats i internationella insatser.
              Det är svårt att göra någonting vettigt med en ubåt i Kosovo,
              i Afghanistan och på många av de platser där Sverige har bidragit
              internationellt. Här gäller det för oss att försöka strama upp
              anskaffningsprocessen till att bara röra just de operativa behoven
              och de behov som vi har på nationell nivå för självklart ska också
              vår internationella förmåga kunna användas på hemmaplan.
            </seg>
          </u>
          <u xml:id="i-6e42b37f5880acad-147" prev="i-6e42b37f5880acad-129" who="Q6255767">
            <seg xml:id="i-7tRsEuiMfKZHmPa6tdDtY4">
              Med de orden vill jag yrka bifall till utskottets förslag i betänkandet.
            </seg>
          </u>
          <note type="speaker" xml:id="i-FmGCunHB52JfXwiSkqcnwD">
            Anf. 19 ESKIL ERLANDSSON (c) replik:
          </note>
          <u xml:id="i-6e42b37f5880acad-148" who="Q3058054">
            <seg xml:id="i-7BBD7GYzzBWgn2phYCz7Ko">
              Fru talman! Jag men också, påstår jag, svenska folket, anställda
              inom Försvarsmakten och deras familjer är väldigt intresserade
              av att få Lars Ångströms uppfattning och uttalande kring frågan:
              Har Miljöpartiet veto i försvars- och säkerhetspolitiska ställningstaganden
              eller ej?
            </seg>
          </u>
          <note type="speaker" xml:id="i-PJJVDLgQBuxRHCFGAGB1jM">
            Anf. 20 LARS ÅNGSTRÖM (mp) replik:
          </note>
          <u xml:id="i-6e42b37f5880acad-149" who="Q6255767">
            <seg xml:id="i-GohifU4weEUczo9YMCyFD3">
              Fru talman! Jag skulle tro att vårt samarbete ser ungefär likadant
              ut som Centerpartiets samarbete med den socialdemokratiska regeringen
              gjorde tidigare, det vill säga att ni hade ambitionen att vara
              eniga i de propositioner som lades fram. Samma ambition finns
              självklart i dag mellan regeringen, Miljöpartiet och Vänsterpartiet,
              att vara eniga i de förslag som läggs fram.
            </seg>
          </u>
          <note type="speaker" xml:id="i-35x8kJtGESas1RT1WNJeX4">
            Anf. 21 ESKIL ERLANDSSON (c) replik:
          </note>
          <u xml:id="i-6e42b37f5880acad-150" who="Q3058054">
            <seg xml:id="i-4WxWC2uA4Zgq1cPnXdvpgj">
              Fru talman! Betyder det att Miljöpartiet har ändrat ställning
              vad beträffar till exempel säkerhetssamarbetet inom Europa, som
              faktiskt den här kammaren har ställt sig bakom och som den nuvarande
              regeringen har ställt sig bakom? Betyder det att Miljöpartiet
              har ändrat uppfattning vad beträffar uppbyggandet av en snabbinsatsförmåga
              och svenskt deltagande i densamma eller ej?
            </seg>
          </u>
          <note type="speaker" xml:id="i-BS8WiDG7sz7HSZhhpmegfH">
            Anf. 22 LARS ÅNGSTRÖM (mp) replik:
          </note>
          <u xml:id="i-6e42b37f5880acad-151" who="Q6255767">
            <seg xml:id="i-VoDT2bhHGF5RVL67h3m7wo">
              Fru talman! Nej, vår uppfattning om att Sverige ska delta i snabbinsatsförmågan
              kvarstår. Det är ju ett efterfrågat behov från FN att medlemsstaterna
              snabbare ska kunna assistera i internationella insatser. Jag tycker
              att det är väldigt bra att Sverige nu har ordnat och organiserat
              Försvarsmakten på ett sådant sätt att vi kan bidra i en snabbinsatsförmåga,
              därför att en sådan förmåga räddar människoliv. Det vet vi inte
              minst från erfarenheterna av snabbinsatsen i Kongo, som var EU-ledd,
              där just snabbheten ledde till att vi förmodligen förhindrade
              ett folkmord. Att vi snabbt var på plats innan FN kunde komma
              dit med sin stora insats hade stor betydelse. Det är vi fortsatt
              för.
            </seg>
          </u>
          <note type="speaker" xml:id="i-VRJ1Qo6PPVyDiTkQEHxd8N">
            Anf. 23 OLA SUNDELL (m) replik:
          </note>
          <u xml:id="i-6e42b37f5880acad-152" next="i-6e42b37f5880acad-155" who="Q6195893">
            <seg xml:id="i-MFV395rciSwS7EouNNbSsA">
              Fru talman! Det är nog inte bara jag som undrar över sakernas
              tillstånd i försvarspolitiken. Vi redovisade alla från alliansen
              att det här gungflyet, bland annat bestående av Ångström och Vänsterpartiet,
              inte utgjorde den grund för försvarspolitiken som Sverige kan
              kräva.
            </seg>
          </u>
          <u xml:id="i-6e42b37f5880acad-153" prev="i-6e42b37f5880acad-152" who="Q6195893">
            <seg xml:id="i-PcoXtg2wegNdoHJam9ZDPj">
              Vi har också en statsminister som länge tvekade om detta. Han
              inte bara tvekade, han uttryckte klart och tydligt att dessa två
              partier icke är kvalificerade att stödja och vara med och påverka
              Sveriges försvars- och säkerhetspolitik. Det är inte bara en liten,
              enkel riksdagsledamot och många människor ute i landet som undrar
              utan även statsministern.
            </seg>
          </u>
          <u xml:id="i-6e42b37f5880acad-154" prev="i-6e42b37f5880acad-152" who="Q6195893">
            <seg xml:id="i-TYyQRiMxEGCpPMcTJGVBxU">
              Men här vägde budgetrealismen tyngre än Miljöpartiets framåtsyftande
              försvarspolitik med miljövärnsregementen och ett avskaffande av
              Försvarsmakten. Det var rösterna som vägde tyngst för Göran Persson
              när man tog in Miljöpartiet och Vänstern i finrummet.
            </seg>
          </u>
          <u xml:id="i-6e42b37f5880acad-155" prev="i-6e42b37f5880acad-152" who="Q6195893">
            <seg xml:id="i-B4RARANcc1VmFggBkuZ8Pp">
              När det gäller pengarna står Ångström bakom försvarspolitiken.
              Det jag uttryckte var att vi förvisso har några hundra miljoner
              mer för nästa år, det är alldeles klart, men det är ineffektiviteten
              och styrningen från Miljöpartiet, från regeringspartiet och från
              Vänsterpartiet som Allians för Sverige vill komma åt. Större effektivitet,
              mer försvar för pengarna det är ju det som bristen består i. Där
              har Allians för Sverige ett program som ni är i avsaknad av.
            </seg>
          </u>
          <note type="speaker" xml:id="i-UGSqixmAwGw1WuERN9SmLR">
            Anf. 24 LARS ÅNGSTRÖM (mp) replik:
          </note>
          <u xml:id="i-6e42b37f5880acad-156" next="i-6e42b37f5880acad-158" who="Q6255767">
            <seg xml:id="i-5uDwtUjZBTeMEntrSvTvNB">
              Fru talman! Ola Sundell pratar om miljövärnsregementen, uppenbarligen
              utan att här heller känna till att, som jag uppfattade det i alla
              fall, Moderata samlingspartiet har en samsyn med Miljöpartiet
              i Sårbarhetsutredningen vad gäller de icke-militära hoten. Vi
              har miljöförstöring och olika klimatkatastrofala händelser som
              gör det nödvändigt att hantera den typen av hot. Faktiskt tror
              jag att Moderaterna redan 1996 var med på Miljöpartiets initiativ
              att bredda hotbilden. Det handlar inte längre om bara militära
              hot utan det finns andra hot.
            </seg>
          </u>
          <u xml:id="i-6e42b37f5880acad-157" prev="i-6e42b37f5880acad-156" who="Q6255767">
            <seg xml:id="i-4pfWqniuwu962LXEENQCT3">
              Om man sedan utformar det här som miljövärnsregementen eller
              någon annan organisation kan vi diskutera. Men att hotet finns
              och att vi bör hantera det är vi eniga om. Så jag förstår inte
              allt skramlet.
            </seg>
          </u>
          <u xml:id="i-6e42b37f5880acad-158" prev="i-6e42b37f5880acad-156" who="Q6255767">
            <seg xml:id="i-ABt2fqemAQCVcAwKsPKs58">
              Sedan fortsätter Ola Sundell att prata om allmän och total avrustning.
              Men hur är det? Är det ett krav som Moderaterna har lämnat? Är
              det inte längre någonting som Moderaterna står bakom? Det låter
              ungefär så på Ola Sundell i alla fall.
            </seg>
          </u>
          <note type="speaker" xml:id="i-228qAis2p1trYpFVv7EnhN">
            Anf. 25 OLA SUNDELL (m) replik:
          </note>
          <u xml:id="i-6e42b37f5880acad-159" next="i-6e42b37f5880acad-162" who="Q6195893">
            <seg xml:id="i-E7EhTrm3c55Fz7dhoYJgja">
              Fru talman! Det är så i vår värld, och jag tror i verkligheten
              också, att det är behovet som styr.
            </seg>
          </u>
          <u xml:id="i-6e42b37f5880acad-160" prev="i-6e42b37f5880acad-159" who="Q6195893">
            <seg xml:id="i-8TFFNVVzNm1sEd6wy3hBjd">
              Förvisso är Gud god, men det finns många onda krafter där ute
              och det gäller att bekämpa dessa. Visst kan man tycka att vi inte
              behöver någon polis, ingen försvarsmakt eller någonting. Men verkligheten
              har väl visat både historiskt och nu när vi diskuterar nya uppgifter
              för försvaret att vi behöver en försvarsmakt. Det är därför bland
              annat som Miljöpartiet är fullständigt diskvalificerat i de här
              sammanhangen, om man nu står kvar vid att Försvarsmakten ska avskaffas
              och att det är enbart det civila försvaret som ska vara kvar.
            </seg>
          </u>
          <u xml:id="i-6e42b37f5880acad-161" prev="i-6e42b37f5880acad-159" who="Q6195893">
            <seg xml:id="i-CrhCcVtPTxCYMCLWqGZjCR">
              Det är klart att vi alla behöver ett civilt försvar. Men det
              är ingen motsats mellan det civila försvaret och det militära
              försvaret. Det är inget nollsummespel mellan dem. Katastrofen
              i Thailand förra året visar på att det osannolika kan inträffa
              varhelst och på ett sätt som verkligen drabbar nationen. Och det
              kan också ske inom det militära området.
            </seg>
          </u>
          <u xml:id="i-6e42b37f5880acad-162" prev="i-6e42b37f5880acad-159" who="Q6195893">
            <seg xml:id="i-QdNQk6zmaGytHRcaxezTJC">
              Det är också mot den bakgrunden som ni är diskvalificerade, för
              ni har ett fundamentalistiskt synsätt på de här frågorna: Försvaret
              ska bort! Det är där som er bristande trovärdighet ligger. Förvisso
              är det osannolikt att något händer just nu och kanske under överskådlig
              tid, men man kan aldrig räkna bort det. Men det är det ni gör.
              Ni räknar bort det och säger att det här inte har någon verklighet.
              Därför är ni diskvalificerade.
            </seg>
          </u>
          <note type="speaker" xml:id="i-PmAtjXzKRnL9BAXFUGK89s">
            Anf. 26 LARS ÅNGSTRÖM (mp) replik:
          </note>
          <u xml:id="i-6e42b37f5880acad-163" next="i-6e42b37f5880acad-165" who="Q6255767">
            <seg xml:id="i-H37KKNCTSsRCkGHynae3rg">
              Fru talman! Jag blir lite beklämd av att höra Ola Sundell som
              på något sätt utgår från att människor är idioter. Naturligtvis
              finns det inget motsatsförhållande mellan långsiktiga mål och
              kortsiktig dagspolitik. Det avspeglar sig i FN som har det långsiktiga
              målet om allmän och total militär avrustning men självklart förstår
              och förmår möta det dagsaktuella behovet. Om Ola Sundell hade
              bemödat sig någon minut med att se på Miljöpartiets försvarspolitik
              hade han sett samma sak där. Vi har förmåga att ha ett långsiktigt
              mål men också att föra en dagsaktuell politik som möter behoven.
            </seg>
          </u>
          <u xml:id="i-6e42b37f5880acad-164" prev="i-6e42b37f5880acad-163" who="Q6255767">
            <seg xml:id="i-YUp2wZPaeUff18LL4fKRNE">
              Märk väl att den politik som vi nu för, att öka ambitionen internationellt
              och att avveckla invasionsförsvaret, är en politik som Ola Sundell
              står bakom. Det är Miljöpartiets politik från 90-talets slut som
              Ola Sundell delar uppfattning om. Ändå står han här i kammaren
              och mässar som om det vore någon sorts motsättning. Jag tycker
              att det blir pinsamt.
            </seg>
          </u>
          <u xml:id="i-6e42b37f5880acad-165" prev="i-6e42b37f5880acad-163" who="Q6255767">
            <seg xml:id="i-T82XwS8pN28kpoRWC6LbUx">
              Försök i stället att vara konstruktiv och se hur vi kan förbättra
              och möta de behov som finns, inte bara de internationella behoven
              av FN-insatser utan också de internationella och nationella behoven
              av att möta icke-militära hot. Jag tycker att det låter som om
              Moderaterna i brist på egen politik försöker hitta motsättningar
              i andras politik. Det faller platt. Jag tror att folk genomskådar
              Moderaterna och Ola Sundell.
            </seg>
          </u>
          <note type="speaker" xml:id="i-4uk3TXqiJyAiY2D4ptSSms">
            Anf. 27 ERLING WÄLIVAARA (kd) replik:
          </note>
          <u xml:id="i-6e42b37f5880acad-166" next="i-6e42b37f5880acad-167" who="Q4605902">
            <seg xml:id="i-YLmfd5c411LEUKua5APEgA">
              Fru talman! Jag har egentligen samma fråga till Lars Ångström
              som jag hade till Berit Jóhannesson. Lars Ångström sade så här
              i sitt anförande: I många år har vi haft brist på politisk styrning.
              Det visar sig ju att det pågår fortfarande.
            </seg>
          </u>
          <u xml:id="i-6e42b37f5880acad-167" prev="i-6e42b37f5880acad-166" who="Q4605902">
            <seg xml:id="i-RvniY4b5gp63yGMiVPqU3r">
              Lars Ångström kommer säkert ihåg att det var ett enigt utskott
              och en enig riksdag som i försvarsbeslutet 2004 sade att det är
              viktigt att behålla och utveckla förmåga och kompetens för strid
              i bebyggd miljö och subarktiskt klimat. Jag vill fråga: Står Miljöpartiet
              fast vid den ståndpunkten? Ni var ju med om uttalandet den 15
              december 2004. Det var riksdagens beslut.
            </seg>
          </u>
          <note type="speaker" xml:id="i-5gYr48BJJipP3St1SyfMY4">
            Anf. 28 LARS ÅNGSTRÖM (mp) replik:
          </note>
          <u xml:id="i-6e42b37f5880acad-168" next="i-6e42b37f5880acad-169" who="Q6255767">
            <seg xml:id="i-BxnXsbMtZMg3NRYUCCm3fv">
              Fru talman! Ja, och jag tror att behovet kvarstår att inte minst
              i internationella FN-insatser kunna ha den förmågan. Vi vet hur
              klimatet kan bli i en del av Kosovo, i delar av Afghanistan och
              kanske också på andra ställen i framtiden. Det är förmågor som
              jag tror att det är vettigt att vi skaffar.
            </seg>
          </u>
          <u xml:id="i-6e42b37f5880acad-169" prev="i-6e42b37f5880acad-168" who="Q6255767">
            <seg xml:id="i-He2g23mgtFUKvR8WJ6gUdG">
              Jag kan bara föregripa nästa fråga som blir hur vi ser på att
              Försvarsmakten inte gör detta. Mitt svar blir att vi naturligtvis
              måste se över och få en förklaring till varför man inte gör det
              här.
            </seg>
          </u>
          <note type="speaker" xml:id="i-MjA8nygbviDukJFPjUtVqs">
            Anf. 29 ERLING WÄLIVAARA (kd) replik:
          </note>
          <u xml:id="i-6e42b37f5880acad-170" next="i-6e42b37f5880acad-171" who="Q4605902">
            <seg xml:id="i-P6My22j3WNqCh788YFjMXx">
              Fru talman! Det gläder mig, Lars Ångström, att du säger så här.
              Men då är min följdfråga: Kommer du aktivt att verka för att Försvarsmakten
              verkligen får de direktiven från er som nu styr försvarspolitiken
              att man också ska se till att man övar, och övar på ett rimligt
              sätt? Man kan inte bara åka upp en vecka och öva, för det lär
              man sig ingen subarktisk förmåga på.
            </seg>
          </u>
          <u xml:id="i-6e42b37f5880acad-171" prev="i-6e42b37f5880acad-170" who="Q4605902">
            <seg xml:id="i-2Y9LqNuHEmAAdTUyJkPzuQ">
              Eftersom ni enligt er hemsida har vetorätt i försvarsfrågan vill
              jag få en försäkran från Lars Ångström att ni kommer att se till
              att den inriktning som vi antog 2004 verkligen också blir verklighet.
            </seg>
          </u>
          <note type="speaker" xml:id="i-Xs1AenucHc6PZ687SfQvHv">
            Anf. 30 LARS ÅNGSTRÖM (mp) replik:
          </note>
          <u xml:id="i-6e42b37f5880acad-172" who="Q6255767">
            <seg xml:id="i-YGgKQX7NpBZGFxRuw88gkv">
              Fru talman! Frågan om att i detalj lägga sig i exakt hur, när,
              var och i vilken omfattning utbildningen ska ske är jag inte beredd
              att ge något svar på här och nu. Det kanske inte ens är vår uppgift
              att ha svar på den frågan. Men om det inte bedrivs någon utbildning
              alls är det naturligtvis allvarligt och i strid med de beslut
              som vi tidigare har fattat här i Sveriges riksdag. I så fall kan
              jag lova att jag kommer att följa upp och se vad anledningen till
              det är och hur man från regeringens sida avser att vidta åtgärder.
            </seg>
          </u>
          <note type="speaker" xml:id="i-W3bGKoMA5pL7psWqdje8Q3">
            Anf. 31 ALLAN WIDMAN (fp) replik:
          </note>
          <u xml:id="i-6e42b37f5880acad-173" next="i-6e42b37f5880acad-176" who="Q4731041">
            <seg xml:id="i-6UrGhDPq1Q3kzW1X52db87">
              Fru talman! Både blygsamhet och ödmjukhet är dygder, och jag
              reagerade i likhet med en del andra när Lars Ångström slog ut
              med handen och sade: 100 miljarder är bortkastade och till ingen
              nytta. Jag skulle stillsamt vilja fråga honom hur han kan vara
              så säker på att den positiva utvecklingen, som tog sin början
              1989 eller något år tidigare i samband med att Berlinmuren föll,
              skulle ske så friktionsfritt och så snabbt som blev fallet.
            </seg>
          </u>
          <u xml:id="i-6e42b37f5880acad-174" prev="i-6e42b37f5880acad-173" who="Q4731041">
            <seg xml:id="i-6JfQZwFUgr9yKW2QFS5e2x">
              Jag tror att en viktig skillnad mellan Folkpartiet och Miljöpartiet,
              även om det också finns många beröringspunkter, är att vi inte
              är beredda att avskriva möjligheten att historien kan gå i repris.
              Jag vill erinra om att för 1516 år sedan var säkerheten på vår
              kontinent helt annorlunda. Det som har fört oss från den situationen
              till den situation vi är i i dag är i allt väsentligt politiker
              och politisk vilja. Och politik, ja, den kan ändras, och den kan
              ändras snabbt.
            </seg>
          </u>
          <u xml:id="i-6e42b37f5880acad-175" prev="i-6e42b37f5880acad-173" who="Q4731041">
            <seg xml:id="i-XHre8irtQu95WShyN7F87T">
              Även om jag naturligtvis ställer mig bakom FN:s mål om en total
              avrustning i en avlägsen framtid, måste jag erinra Miljöpartiet
              om att vi aldrig kan vara säkra. Vi måste gardera oss mot framtida
              rationella hot mot Sverige. Alldeles särskilt gäller det för partier
              som inte är beredda att aktivt samverka med internationella säkerhetsorganisationer.
            </seg>
          </u>
          <u xml:id="i-6e42b37f5880acad-176" prev="i-6e42b37f5880acad-173" who="Q4731041">
            <seg xml:id="i-EQf4MJjeWTPrvsyHTQwpkf">
              Jag tycker att det var lite småaktigt av Lars Ångström, när han
              pratade nedsättande om den materielpolitik som har förts under
              1990-talet och 2000-talet, att kasta hela skulden på Försvarsmakten.
              Det är ju den regering som Lars Ångström stöder som är ytterst
              ansvarig för den politik som bedrivs och också för de beslut som
              fattas av Försvarsmakten.
            </seg>
          </u>
          <note type="speaker" xml:id="i-Ta4EL9Y9V4Z4vSDNVD7gAS">
            Anf. 32 LARS ÅNGSTRÖM (mp) replik:
          </note>
          <u xml:id="i-6e42b37f5880acad-177" next="i-6e42b37f5880acad-179" who="Q6255767">
            <seg xml:id="i-JbyG4ApNXYqiTgjYvbWyng">
              Fru talman! Allan Widman har rätt i stora stycken. Det är helt
              självklart att vi 1989 inte kunde veta exakt hur framtiden skulle
              bli, och det var ingen som krävde att vi skulle veta det heller.
              Men fem sex år in på 90-talet, då övriga Europa minskade sina
              militärutgifter och hela Europas militärutgifter faktiskt halverades
              i brist på invasionshot, borde det ju ha klickat till i några
              huvuden här i Sveriges riksdag, kan man tycka. Även om det inte
              skedde då hade man kanske ett par år senare, kanske 1996, 1997
              eller 1998, kunnat förstå att något hände som ändrade förutsättningarna
              för Försvaret. Men inte heller detta skedde, tvärtom. Här i Sverige
              satt alla och undrade hur det kunde komma sig att man kunde resa
              nere i Europa och köpa krigsmateriel så oerhört billigt. Man var
              nere och köpte och leasade tusentals stridsvagnar, och alla var
              jätteglada och trodde att man gjorde världens klipp utan att fatta
              att det här såldes ut därför att det inte längre behövdes. Det
              var bara här i Sverige som man inte begrep någonting. Och militärens
              miljarder fortsatte att rulla.
            </seg>
          </u>
          <u xml:id="i-6e42b37f5880acad-178" prev="i-6e42b37f5880acad-177" who="Q6255767">
            <seg xml:id="i-AMiQsTPKn5ktRefwR78smM">
              När det gäller uppskattningen på 100 miljarder kan vi nöja oss
              med att säga att det hade räckt från 1999 och fram till nu. Om
              vi hade haft halverade militärutgifter i fem år hade det gett
              100 miljarder. Jag begär inte att man skulle ha varit lika smarta
              som vi i början av 90-talet, men i slutet av 90-talet fanns det
              ju välgrundade fakta som talade för att det kanske hade hänt någonting
              som borde föranleda att också svensk säkerhetspolitik och försvarspolitik
              förändrades, men icke så.
            </seg>
          </u>
          <u xml:id="i-6e42b37f5880acad-179" prev="i-6e42b37f5880acad-177" who="Q6255767">
            <seg xml:id="i-25vhfU2PU7fktmXfmNUHEm">
              Slutligen tror jag inte att Allan Widman var riktigt uppmärksam
              på mitt inlägg här, därför att jag skuldbelade inte Försvarsmakten.
              Jag sade att det kanske är lätt att lägga all skuld på Försvarsmakten,
              som förvisso har svårt att hantera ekonomin, men att man kanske
              bör titta på bristen på politiskt ledarskap.
            </seg>
          </u>
          <note type="speaker" xml:id="i-KSb5gJvGf8phBiMaTZL9NP">
            Anf. 33 ALLAN WIDMAN (fp) replik:
          </note>
          <u xml:id="i-6e42b37f5880acad-180" next="i-6e42b37f5880acad-183" who="Q4731041">
            <seg xml:id="i-G2akrzmzBhLEGxPAYkzJTu">
              Fru talman! Det är uppenbart att Lars Ångström, trots sin partibeteckning,
              inte älskar gröna gubbar, och det var ju ingen nyhet för oss.
            </seg>
          </u>
          <u xml:id="i-6e42b37f5880acad-181" prev="i-6e42b37f5880acad-180" who="Q4731041">
            <seg xml:id="i-31Nz8JDkBco3vL7LUuMoPo">
              Han har fel när han säger att den svenska staten på 90-talet
              inte anpassade utgifterna i försvarsanslaget efter omvärldssituationen.
              Så skedde. Vi hade besparingar från tidigt 90-tal. Åtminstone
              i löpande priser var det på det sättet. Andelen av bnp som har
              använts för försvarsuppgifter har sjunkit under 90-talet och har
              fortsatt att sjunka under 2000-talet.
            </seg>
          </u>
          <u xml:id="i-6e42b37f5880acad-182" prev="i-6e42b37f5880acad-180" who="Q4731041">
            <seg xml:id="i-K8FeT5s9zXuYrbPhw8RThH">
              Lars Ångström sade tidigare i sitt anförande att jag framhöll
              att det är lätt att skjuta över skulden på Försvarsmakten. Ja,
              det var så lätt, fru talman, att han faktiskt gjorde det också
              på ett mycket tydligt sätt.
            </seg>
          </u>
          <u xml:id="i-6e42b37f5880acad-183" prev="i-6e42b37f5880acad-180" who="Q4731041">
            <seg xml:id="i-VkehsPYvMcL3AVQPyanpYC">
              Jag vet att Miljöpartiet har fått en exklusiv roll i svensk försvarspolitik.
              Jag tror på det som står skrivet på Lars Ångströms hemsida om
              att partierna i vänsteralliansen ska vara överens. Så står det
              i stycke efter stycke. Och jag hoppas att Lars Ångström använder
              detta inflytande positivt när det gäller materielförsörjningen,
              när det gäller synen på plikten och också när det gäller hur vi
              ska utforma våra internationella insatser i framtiden.
            </seg>
          </u>
          <note type="speaker" xml:id="i-EjL4QrxbSZTbn9hdLsHMbH">
            Anf. 34 LARS ÅNGSTRÖM (mp) replik:
          </note>
          <u xml:id="i-6e42b37f5880acad-184" next="i-6e42b37f5880acad-186" who="Q6255767">
            <seg xml:id="i-4zTEECnQwCP7vVzLriQ3Td">
              Fru talman! Allan Widman har inte rätt. Det är klart att man
              kan titta på löpande priser, men om man tittar på fasta priser
              ser man att Sveriges militärutgifter har legat på ungefär samma
              nivå hela tiden, från det kalla krigets dagar, över 90-talet och
              fram till i början av 2000-talet. Det är över 100 miljoner kronor
              om dygnet som har satsats hela tiden. Man kan göra olika jämförelser
              och titta på bnp, och ökar bnp så sjunker naturligtvis andelen
              försvarsanslag. Men när det gäller hur mycket man satsat har det
              varit ungefär lika mycket. Det har varit någon fluktuation ned
              och någon fluktuation upp, men det har varit ungefär samma nivå.
              Det är en stark kontrast mellan det och vad som faktiskt hände
              i Ryssland och Europa, där militärutgifterna faktiskt halverades
              under 90-talet. Nu har de börjat öka igen, men då skedde en halvering.
              Det var stora förändringar som skedde, men inte här i Sverige
              av någon underlig anledning.
            </seg>
          </u>
          <u xml:id="i-6e42b37f5880acad-185" prev="i-6e42b37f5880acad-184" who="Q6255767">
            <seg xml:id="i-PjxtutRtdmu1vDHgQw5Xmt">
              Slutligen vill jag säga till Allan Widman att han kan lita på
              att vi i Miljöpartiet kommer att göra vårt yttersta i samarbetet
              med regeringen för att påverka försvarspolitikens utformning åt
              det håll där jag upplever att det finns en samsyn bland riksdagspartierna
              här i Sverige, nämligen att fullfölja avvecklingen av ett invasionsförsvar
              som vi inte längre behöver och att rationalisera utbildningen
              av de soldater vi behöver så att den bedrivs på så få ställen
              som möjligt, så billigt som möjligt och på ett så bra sätt som
              möjligt.
            </seg>
          </u>
          <u xml:id="i-6e42b37f5880acad-186" prev="i-6e42b37f5880acad-184" who="Q6255767">
            <seg xml:id="i-8Lt3onrwqXJE5gpRfHd5fj">
              Vi kommer att göra vårt yttersta för att få bort alla de materielkramande
              inköp som mer är en restryggmärgsreflex från det kalla krigets
              dagar och i stället fokusera på sådant som vi har operativa behov
              av. Lita på oss, Allan Widman.
            </seg>
          </u>
          <note type="speaker" xml:id="i-7YJk1dgTWz281fHGQGGzmL">
            Anf. 35 TONE TINGSGÅRD (s):
          </note>
          <u xml:id="i-6e42b37f5880acad-187" next="i-6e42b37f5880acad-207" who="Q4982902">
            <seg xml:id="i-4xPHfzExszueVrAAQGmiDg">
              Fru talman! I och med dagens debatt om försvarsbudgeten för 2006
              är vi definitivt inne i den nya ordning som vi beslutade om i
              fjol, nämligen att gå ifrån det från vissa synvinklar visserligen
              praktiska men ändå låsande systemet med fleråriga försvarsbeslut.
              Det är inte bara bra, det är nödvändigt. Med den snabba utveckling
              vi lever i är det inte möjligt att binda vare sig myndighet eller
              politiker så hårt som den gamla ordningen innebar. Det var vi
              överens om då, och det är vi överens om nu.
            </seg>
          </u>
          <u xml:id="i-6e42b37f5880acad-188" prev="i-6e42b37f5880acad-187" who="Q4982902">
            <seg xml:id="i-W855CDrXqeexjmFTtphL2m">
              Förra årets beslut innebar förvisso också att vi lade fast inriktningen
              på lite längre sikt, tre år. Det betyder att vi går vidare på
              den inslagna vägen och fortsätter den stora reformeringen av Sveriges
              försvar, som fick sitt tydliga startskott i och med beslutet år
              2000 men som förvisso har sina rötter långt tillbaka i tiden.
            </seg>
          </u>
          <u xml:id="i-6e42b37f5880acad-189" prev="i-6e42b37f5880acad-187" who="Q4982902">
            <seg xml:id="i-CjJpxDBQk6T4dT3FjcUinU">
              Det är tillfredsställande att kunna konstatera att inriktningen
              var vi överens om då, och den är vi fortfarande överens om. Egentligen
              skulle jag kunna sluta här, för enligt min och den socialdemokratiska
              gruppens mening är det viktiga att vi riksdag, regering och inte
              minst myndighet orkar hålla fast. Jag vill på den här punkten
              passa på att uttrycka uppskattning över det förtjänstfulla arbete
              som just myndighetschefen Håkan Syrén lägger ned.
            </seg>
          </u>
          <u xml:id="i-6e42b37f5880acad-190" prev="i-6e42b37f5880acad-187" who="Q4982902">
            <seg xml:id="i-HGVHYVKxraCf1R93GGfKJd">
              Men vi har under åren som gått på ömse håll fått erfara att omstruktureringen
              är mer omfattande och svårare att genomföra än vad någon av oss
              trodde då.
            </seg>
          </u>
          <u xml:id="i-6e42b37f5880acad-191" prev="i-6e42b37f5880acad-187" who="Q4982902">
            <seg xml:id="i-7wvjmQFe1dRzPekQxftzsC">
              Hela tiden uppstår frågor att ge svar på och problem att lösa.
              Ett antal sådana frågor får inte heller sina svar i betänkandet.
              Några kommer att lösas ut i propositionen om samhällets säkerhet,
              som kommer till våren. Andra, som har blivit föremål för utredningar
              och resulterat i betänkanden på senare tid, kräver förslag i särskild
              ordning. Färdiga blir vi säkert aldrig.
            </seg>
          </u>
          <u xml:id="i-6e42b37f5880acad-192" prev="i-6e42b37f5880acad-187" who="Q4982902">
            <seg xml:id="i-Nn32bbBEBs6K8AFdPECjY7">
              Ett par budgettunga frågor har kommit en bra bit på väg. Det
              gäller till exempel den om försvarets fastigheter och anläggningar
              och den om materielförsörjningen. Båda dessa två berörs i två
              av de utredningar som nyligen har presenterats, nämligen Försvarsförvaltningsutredningen
              och Försvarsstyrningsutredningen. De förslag som utredningarna
              lämnar har det av begripliga skäl inte kunnat tas hänsyn till
              i budgetpropositionen, men de kommer att hanteras framgent.
            </seg>
          </u>
          <u xml:id="i-6e42b37f5880acad-193" prev="i-6e42b37f5880acad-187" who="Q4982902">
            <seg xml:id="i-F2BgXoHPs9JUA6GefFtpA5">
              Utskottet noterar ändå med tillfredsställelse att regeringen
              har hörsammat utskottets beställning och förbättrat materielredovisningen
              jämfört med tidigare budgetpropositioner. I och med årets beslut
              underställs riksdagen faktiskt förslag om anskaffningar av viktigare
              materielprojekt. Det finns kvar att göra när det gäller hur materielprojekt
              presenteras och beskrivs i budgethandlingen. Utskottets majoritet
              utgår från att fortsättning följer.
            </seg>
          </u>
          <u xml:id="i-6e42b37f5880acad-194" prev="i-6e42b37f5880acad-187" who="Q4982902">
            <seg xml:id="i-C4tdrUtipbQCd1gmLQ5bKg">
              Fastigheter och anläggningar är en fråga som inte ägs av försvarsutskottet,
              men eftersom vi är starka, och ibland enda, intressenter önskar
              vi självfallet en fortsättning på det förbättrade samarbetet mellan
              Försvarsmakten och Fortifikationsverket.
            </seg>
          </u>
          <u xml:id="i-6e42b37f5880acad-195" prev="i-6e42b37f5880acad-187" who="Q4982902">
            <seg xml:id="i-Vc96ZHFtnKiLGJpNQuDd48">
              När jag är inne på frågor som utvecklas till det bättre vill
              jag gärna peka på ett viktigt område inom personalförsörjningen
              där Försvarsmakten, som jag ser det, har utvecklat sin arbetsgivarroll.
              Det har varit ett mödosamt arbete, men jag är övertygad om att
              det faktum att de stora personalnedskärningarna har skett i överensstämmelse
              med gängse arbetsmarknadsregler och arbetsrätt i stället för via
              undantag har varit bra för Försvarsmakten både som myndighet och
              som arbetsgivare.
            </seg>
          </u>
          <u xml:id="i-6e42b37f5880acad-196" prev="i-6e42b37f5880acad-187" who="Q4982902">
            <seg xml:id="i-JNoNFVY8gashebvDhFtKrr">
              De fyra borgerliga partierna, maktpakten, har samlat sig till
              fyra gemensamma reservationer och ett gemensamt särskilt yttrande.
              Tre behandlar i tur och ordning materielanskaffningen, insatsorganisationen
              och de internationella insatserna. Det är alltså tunga delar av
              försvarsbudgeten och försvarsorganisationen. Man skulle kanske
              ha kunnat vänta sig att det skulle komma ett alternativ här. Men
              det gör det inte. Om riksdagen mot förmodan skulle välja att rösta
              på någon av dessa tre borgerliga reservationer så skulle det egentligen
              inte innebära någonting i sak inte något annorlunda. I sämsta
              fall skulle det innebära en fördröjning av beslutet.
            </seg>
          </u>
          <u xml:id="i-6e42b37f5880acad-197" prev="i-6e42b37f5880acad-187" who="Q4982902">
            <seg xml:id="i-59ZtDfsAAZadHoM24uYzQp">
              När det gäller reservationen som behandlar styrning är det lite
              annorlunda. Här har oppositionen en egen variant om vilken man
              kan säga att den har utvecklats till det bättre jämfört med tidigare
              år, om man vill vara snäll. Men det är lika riktigt att säga att
              i reservation nr 2 om styrning blandas stort och smått i en salig
              röra. Jag förvånas över att man helt har lämnat utredningen i
              samma ärende åt sidan. Man inväntar inte ens hanteringen av den
              innan man tar ställning i en del av frågorna.
            </seg>
          </u>
          <u xml:id="i-6e42b37f5880acad-198" prev="i-6e42b37f5880acad-187" who="Q4982902">
            <seg xml:id="i-EnYRQLDtbSsre6QGY8Wh2j">
              Det framgår emellertid av en skrivelse till regeringen från de
              borgerliga representanterna i den utredningens parlamentariska
              referensgrupp att man helt enkelt inte vill ta till sig svårighetsgraden
              i frågan om styrning. Jag säger inte att frågan är lätt. Jag säger
              inte att utredningens slutsatser är enkla att omsätta, utan jag
              påstår just att styrningen är en mer sammansatt fråga än det som
              handlar om att ge anvisningar till omställningsorganisation.
            </seg>
          </u>
          <u xml:id="i-6e42b37f5880acad-199" prev="i-6e42b37f5880acad-187" who="Q4982902">
            <seg xml:id="i-8airZsGUqiDfLkGtzGgp1A">
              Jag ska säga några ord om de så kallade resursförbanden. I den
              lätt förvirrade debatt som uppstod efter det att Svenska Dagbladet
              tyckte sig ha hittat en nyhet i en fotnot i budgethandlingen har
              utskottet nu bringat reda.
            </seg>
          </u>
          <u xml:id="i-6e42b37f5880acad-200" prev="i-6e42b37f5880acad-187" who="Q4982902">
            <seg xml:id="i-FMaz1AYV5SdZ53cZsFeEwF">
              Visst finns det mer att säga när det gäller både att definiera
              och benämna dessa resurser; det anför också utskottet. Men för
              den sakens skull får man inte glömma det viktiga och det som är
              en stor förtjänst bland annat i den senaste rapporten från Försvarsberedningen,
              nämligen att vi med den nya ordningen har kommit bort från ett
              kostnadsdrivande och delvis dimensionerande beredskapssättningssystem.
              Det kunde ibland sträcka sig till upp till över tio år.
            </seg>
          </u>
          <u xml:id="i-6e42b37f5880acad-201" prev="i-6e42b37f5880acad-187" who="Q4982902">
            <seg xml:id="i-FkbstrDqiGMnVnRNDi4jTs">
              Om jag minns rätt var det inte minst Centerns ledamot i Försvarsberedningen,
              Anders Svärd, som var en drivande kraft i frågan. Det ska vi vara
              honom tacksamma för.
            </seg>
          </u>
          <u xml:id="i-6e42b37f5880acad-202" prev="i-6e42b37f5880acad-187" who="Q4982902">
            <seg xml:id="i-SzECx1ZFv3WHhii3FFgZpo">
              På den här punkten vill hela utskottet att regeringen förtydligar
              redovisningen inför nästa budgetproposition. Men reservanterna
              vill dessutom göra halt. Utskottsmajoriteten känner sig trygg
              med det arbete som pågår.
            </seg>
          </u>
          <u xml:id="i-6e42b37f5880acad-203" prev="i-6e42b37f5880acad-187" who="Q4982902">
            <seg xml:id="i-FY3Kr44kBoFGdtBmY2dBfi">
              När det slutligen gäller de internationella insatserna råder
              det i utskottet stor enighet om att Sverige ska öka sin förmåga.
              Det är vidare utskottets uppfattning att regeringen har gjort
              ett riktigt vägval när det gäller att ställa upp en så kallad
              stridsgrupp för EU:s krishanteringsförmåga som består av flera
              nationer. Det är svårare, men det är principiellt rätt och praktiskt
              fruktbart. Om inte samarbetet kan komma till sin rätt i det här
              sammanhanget så måste man fråga: När?
            </seg>
          </u>
          <u xml:id="i-6e42b37f5880acad-204" prev="i-6e42b37f5880acad-187" who="Q4982902">
            <seg xml:id="i-6z4zRQHeK9bGDXh2iT3YxN">
              När det gäller omfattningen av de internationella insatserna
              är det som alltid oppositionens privilegium att kunna ha mer och
              snabbare för ungefär samma pengar. Handen på hjärtat 400 miljoner
              till i den totala budgeten, det vill säga mindre än 1 %, skulle
              visserligen säkert välkomnas av Försvarsmakten, men det är väl
              ingen som tror att det räcker till såväl snabbare omställning
              och ytterligare beredskapssättning som fler internationella insatser?
            </seg>
          </u>
          <u xml:id="i-6e42b37f5880acad-205" prev="i-6e42b37f5880acad-187" who="Q4982902">
            <seg xml:id="i-5hj2UTpXk5c8P4rVtzXhxp">
              Sammanfattningsvis vill jag säga att regeringen har lagt en budget
              för det andra året i den nya ordningen som gör det möjligt att
              följa den inriktning som vi lade fast i 2004 års försvarsbeslut.
              Den ger svar på vissa av de frågor som vi hade då, och den lovar
              gott för fortsättningen.
            </seg>
          </u>
          <u xml:id="i-6e42b37f5880acad-206" prev="i-6e42b37f5880acad-187" who="Q4982902">
            <seg xml:id="i-6s5erpJighsV9rBtJFLuga">
              Den samlade oppositionen är väl också i stort sett nöjd eftersom
              man inte har sett det som nödvändigt att presentera alternativ
              utan har nöjt sig med att föra fram den minsta gemensamma nämnarens
              politik, som vi numera har börjat vänja oss vid. Det låter mycket
              i debatten, det tar stor plats i betänkandet och just det är väl
              en illustration så god som någon till talesättet om att tomma
              tunnor skramlar mest.
            </seg>
          </u>
          <note xml:id="i-KdK8SWY7kP72F3aacdmnud">
            Fru talman! Jag yrkar bifall till utskottets förslag i betänkandet
            och avslag på samtliga reservationer.
          </note>
          <u xml:id="i-6e42b37f5880acad-207" prev="i-6e42b37f5880acad-187" who="Q4982902">
            <seg xml:id="i-5FEbZCucf42jfcdLhEZP8n">
              Jag vill förstås i denna utskottets sista debatt för året ta
              tillfället i akt att önska utskottskamraterna god jul och gott
              nytt år när det blir dags. Det gäller naturligtvis också utskottskansliet,
              som som vanligt ska ha ett stort tack för sina gedigna arbetsinsatser.
            </seg>
          </u>
          <note type="speaker" xml:id="i-XCy1Fgf56x4vqHazJJ9C92">
            Anf. 36 OLA SUNDELL (m) replik:
          </note>
          <u xml:id="i-6e42b37f5880acad-208" next="i-6e42b37f5880acad-213" who="Q6195893">
            <seg xml:id="i-Xo3RqeuWLGCZ5vupebhG2s">
              Fru talman! Det är alldeles rätt som vice ordföranden i utskottet
              nu säger; det är inte så väldigt mycket pengar som skiljer alliansens
              förslag från regeringspartiets förslag.
            </seg>
          </u>
          <u xml:id="i-6e42b37f5880acad-209" prev="i-6e42b37f5880acad-208" who="Q6195893">
            <seg xml:id="i-8kgu6mTF8QBtfQ42Ntjv5K">
              När det begav sig för lite drygt ett år sedan var det inte heller
              speciellt mycket pengar. Men det var tillräckligt, eller för mycket,
              för regeringen för att kunna sluta en uppgörelse med en grund
              i parlamentet som skulle svara mot ungefär 85 %. Men budgetrealismen
              vägde tyngre. Rösterna från Vänstern och Miljöpartiet var viktigare
              än stödet från allianspartierna.
            </seg>
          </u>
          <u xml:id="i-6e42b37f5880acad-210" prev="i-6e42b37f5880acad-208" who="Q6195893">
            <seg xml:id="i-SUbby6dBsTnzaFbHTGADUr">
              Jag har tidigare tagit upp detta ställningstagande och varför
              man väljer gungflyet med Vänstern och Miljöpartiet som stöd för
              att få igenom sin försvarspolitik. Förvisso påverkar det också
              genomförandet av försvarsreformen. Någonstans måste ju biltullarna
              betalas, och någonstans måste pengarna tas. I någon del påverkar
              det förstås genomförandet av försvarsreformen.
            </seg>
          </u>
          <u xml:id="i-6e42b37f5880acad-211" prev="i-6e42b37f5880acad-208" who="Q6195893">
            <seg xml:id="i-UZYe5jTojUb81cWg2BUXAa">
              Men det är särskilt försvarspolitiken som jag är intresserad
              av. Här säger framför allt Vänsterpartiet att förhållningssättet
              till Partnerskap för fred gör att vi knappast kan tänka oss insatser
              och övningar tillsammans med Nato.
            </seg>
          </u>
          <u xml:id="i-6e42b37f5880acad-212" prev="i-6e42b37f5880acad-208" who="Q6195893">
            <seg xml:id="i-7aDfLGDCiGUvryLZKViVKk">
              Jag har en fråga. Med tanke på ert samarbete med Vänstern kräver
              en insats med den blivande färdiga Nordic Battle Group ett fullständigt,
              totalt FN-mandat? Eller är det så att situationens allvar därute
              i världen någonstans kan kräva att vi genomför detta utan FN-mandatet
              för att förhindra dödande och så vidare?
            </seg>
          </u>
          <u xml:id="i-6e42b37f5880acad-213" prev="i-6e42b37f5880acad-208" who="Q6195893">
            <seg xml:id="i-G3kUcNLYWZEGRYcVjFPpUr">
              Den andra frågan är: Kan Norge och Estland öva tillsammans med
              oss inom ramen för Nordic Battle Group just med tanke på vetot
              i den här frågan från dessa partier och Vänsterpartiets ställningstagande?
            </seg>
          </u>
          <note type="speaker" xml:id="i-K5aCFV7pbRBhVYUcRF4C7T">
            Anf. 37 TONE TINGSGÅRD (s) replik:
          </note>
          <u xml:id="i-6e42b37f5880acad-214" next="i-6e42b37f5880acad-216" who="Q4982902">
            <seg xml:id="i-HCwZCq1dzEAYxpjiVZB7uB">
              Fru talman! Nu ställde Ola Sundell frågor på övertid, men jag
              får väl försöka besvara dem i alla fall.
            </seg>
          </u>
          <u xml:id="i-6e42b37f5880acad-215" prev="i-6e42b37f5880acad-214" who="Q4982902">
            <seg xml:id="i-TPeh8H4gFP6A15SNTZCoVR">
              Det är väldigt många som gärna vill spekulera i under vilka villkor
              som Sverige ska ställa upp på den ena eller den andra insatsen
              utomlands. Som väl är har vi en ganska väl fastlagd ordning i
              Sveriges riksdag när det gäller både på vilka villkor som det
              ska ske och när det ska ske. Och väldigt ofta fattar riksdagen
              i sin helhet beslut om dessa insatser. Jag känner därför inte
              någon stor oro. Och jag tycker inte att Ola Sundell behöver göra
              det heller.
            </seg>
          </u>
          <u xml:id="i-6e42b37f5880acad-216" prev="i-6e42b37f5880acad-214" who="Q4982902">
            <seg xml:id="i-Tsdg1Y5jFaWyaJZAEtkRSe">
              När det gäller den sammansatta styrkan är jag helt övertygad
              om att det finns en betryggande, om inte total, majoritet bakom
              beslutet att faktiskt försöka åstadkomma en sammansatt styrka
              som inkluderar både Norge och Estland. Jag har inte märkt av någonting
              annat. Har Ola Sundell gjort det?
            </seg>
          </u>
          <note type="speaker" xml:id="i-5WLEKhjbGGT9BCuLWZ5GpE">
            Anf. 38 OLA SUNDELL (m) replik:
          </note>
          <u xml:id="i-6e42b37f5880acad-217" who="Q6195893">
            <seg xml:id="i-HzpYYaQY7XfNu7sjoYpqan">
              Fru talman! Jag frågar vice ordföranden. När man läser partiprogrammet
              och lyssnar på uttalanden från era stödpartier är ljudet i skällan
              en aning annorlunda. Och nu tillhör Tone Tingsgård faktiskt regeringspartiet,
              och då kan man kräva att hon i någon del kan redovisa ställningstaganden
              som inkluderar Vänstern och Miljöpartiet som i grunden för försvarspolitiken.
              Och just säkerhetsfrågorna är ganska väsentliga här. Är man beredd
              att släppa vetot till Vänstern och Miljöpartiet i dessa frågor?
              Ska Estland och Norge få tillåtas öva inom ramen för EU Battle
              Group, eller är detta tomt tal? Innehåller det ingenting? Har
              man så att säga vikt ned sig? Hur är det? Svenska folket kräver
              ett svar på dessa frågor.
            </seg>
          </u>
          <note type="speaker" xml:id="i-HGTsQZh6Ta2PTx86dCH9ms">
            Anf. 39 TONE TINGSGÅRD (s) replik:
          </note>
          <u xml:id="i-6e42b37f5880acad-218" who="Q4982902">
            <seg xml:id="i-XZFU1zNEqRkdJnFGnx3vx9">
              Fru talman! Så långt min kunskap räcker, Ola Sundell, pågår väldigt
              intensivt förberedelserna för den sammansatta battle group . Jag
              har över huvud taget inte hört talas om något veto. Riksdagen
              känner inget veto, och det vet Ola Sundell.
            </seg>
          </u>
          <note type="speaker" xml:id="i-N1JMGUJQf11hm5qLoKqANi">
            Anf. 40 ERLING WÄLIVAARA (kd) replik:
          </note>
          <u xml:id="i-6e42b37f5880acad-219" next="i-6e42b37f5880acad-221" who="Q4605902">
            <seg xml:id="i-ALC2MsLZpa7T37p4JTvR4f">
              Fru talman! Alla partier i Sveriges riksdag var helt eniga om
              den subarktiska förmågan. Jag upprepar detta med en dåres envishet.
              Därför vill jag ställa en fråga.
            </seg>
          </u>
          <u xml:id="i-6e42b37f5880acad-220" prev="i-6e42b37f5880acad-219" who="Q4605902">
            <seg xml:id="i-2ZKnu8KNvsorkmEPRXrLK7">
              Först och främst skulle den subarktiska förmågan bibehållas och
              utvecklas så står det i sammanfattningen för samtliga förband.
              Och vi vet vad som har hänt. Man har i anvisningarna till förbanden
              varit så osäker på vad regeringen och riksdagen egentligen ville.
              Därför har det blivit så. Jag lägger inte skulden på Försvarsmakten,
              utan skulden ligger helt och hållet på regeringen och försvarsministern
              att regleringsbreven var så otydliga att de inte uppfattades på
              ett korrekt sätt i Försvarsmakten.
            </seg>
          </u>
          <u xml:id="i-6e42b37f5880acad-221" prev="i-6e42b37f5880acad-219" who="Q4605902">
            <seg xml:id="i-3ErEth9Fzjv1U9tDHJdHby">
              Efter att ha hört att både Vänstern och Miljöpartiet står fast
              vid detta beslut vill jag fråga Tone Tingsgård: Står även ni fast
              vid den ståndpunkten, eller har ni ändrat er?
            </seg>
          </u>
          <note type="speaker" xml:id="i-9Jd1L5rd99B5mpUKH1vAUb">
            Anf. 41 TONE TINGSGÅRD (s) replik:
          </note>
          <u xml:id="i-6e42b37f5880acad-222" who="Q4982902">
            <seg xml:id="i-TJ1q4Dsjxxx6nZohLmKYFu">
              Fru talman! Självklart står vi bakom det beslut som riksdagen
              fattade förra året. Och ingenting annat än ett nytt riksdagsbeslut
              kan ändra ett tidigare.
            </seg>
          </u>
          <note type="speaker" xml:id="i-F827KTz3tHYWyLt9KJC6WF">
            Anf. 42 ERLING WÄLIVAARA (kd) replik:
          </note>
          <u xml:id="i-6e42b37f5880acad-223" who="Q4605902">
            <seg xml:id="i-J7pRe54eFWwFtyX8qavdzR">
              Fru talman! Kan Tone Tingsgård här och nu lova att det blir klara
              direktiv till Försvarsmakten om riksdagens beslut den 15 december
              2004, eller på vilket sätt avser ni att verka för att detta ska
              bli verklighet?
            </seg>
          </u>
          <note type="speaker" xml:id="i-4FA7wY8NxHAQPHBGHnyYMU">
            Anf. 43 TONE TINGSGÅRD (s) replik:
          </note>
          <u xml:id="i-6e42b37f5880acad-224" who="Q4982902">
            <seg xml:id="i-MrmTfHrvxx9VcGeNTkCBBW">
              Fru talman! När det finns ett sådant tolkningsutrymme är det
              klart att både Erling Wälivaara och jag skulle önska att någon
              gick tillbaka till ursprungsdokumentet, nämligen riksdagens betänkande
              och protokoll. Nu är det inte så. Jag tycker också att det är
              ett stort bekymmer med oklarheter som kan uppstå. Jag vill inte
              lova någonting, Erling Wälivaara, men jag vet att vi har ett stort
              arbete att ta itu med när det handlar om styrningen från riksdag
              via regering till Försvarsmakten. Och det ska vi faktiskt ägna
              mycket tid åt under de kommande åren.
            </seg>
          </u>
          <note type="speaker" xml:id="i-VYRnHbaQXaWKbzxFDhfTZR">
            Anf. 44 ALLAN WIDMAN (fp) replik:
          </note>
          <u xml:id="i-6e42b37f5880acad-225" next="i-6e42b37f5880acad-230" who="Q4731041">
            <seg xml:id="i-Tc7vQAm9uC6uza3pYLs37T">
              Fru talman! Jag hajade till lite grann när Tone Tingsgård betecknade
              Allians för Sverige som maktpakten. Jag minns hur Tone Tingsgård
              för snart ett år sedan i den här kammaren envist pläderade för
              att försvaret inte skulle användas för att driva regional arbetsmarknadspolitik,
              men där regeringen ändå i den sista av timmar tvingades acceptera
              ett krav från Vänsterpartiet på att det skulle finnas exakt lika
              många tjänster i Arvidsjaur efter försvarsbeslutet som före.
            </seg>
          </u>
          <u xml:id="i-6e42b37f5880acad-226" prev="i-6e42b37f5880acad-225" who="Q4731041">
            <seg xml:id="i-6mG6iox7jarackn9P37jrE">
              När det gäller att få inflytande över politiken är alla partier
              uppenbarligen beredda att göra stora ansträngningar.
            </seg>
          </u>
          <u xml:id="i-6e42b37f5880acad-227" prev="i-6e42b37f5880acad-225" who="Q4731041">
            <seg xml:id="i-ER2FUiLCWcUM6ozvZufHyy">
              Jag har också reagerat på att Tone Tingsgård säger att det inte
              är någon skillnad om riksdagen ställer sig bakom de borgerliga
              reservationerna. Det måste vara ett missförstånd. Vi har under
              lång tid krävt att regeringen ska redovisa en sammanhållen strategi
              för våra internationella insatser. Vi är helt övertygade om att
              detta behöver få en större planmässighet, det behöver bli mer
              bristtäckande och få en större relevans för att vi ska få valuta
              för de pengar som vi satsar på detta område.
            </seg>
          </u>
          <u xml:id="i-6e42b37f5880acad-228" prev="i-6e42b37f5880acad-225" who="Q4731041">
            <seg xml:id="i-Vk4xM71xuUt3rwLcdjP6LU">
              Vi har avvisat den materielplan som regeringen nu har lagt fram
              för riksdagen. Och det är klart, som Tone Tingsgård själv säger,
              att det fortfarande finns stora brister. Men där Tone Tingsgård
              så att säga väljer att acceptera regeringens förslag, så säger
              vi i den borgerliga alliansen att vi vill se ett nytt förslag
              i stället.
            </seg>
          </u>
          <u xml:id="i-6e42b37f5880acad-229" prev="i-6e42b37f5880acad-225" who="Q4731041">
            <seg xml:id="i-4ic5mM6vjcYKeEb5vAMEZz">
              Det finns också andra skillnader som gäller rekrytering och utbildning
              av reservofficerare och en rad andra punkter.
            </seg>
          </u>
          <u xml:id="i-6e42b37f5880acad-230" prev="i-6e42b37f5880acad-225" who="Q4731041">
            <seg xml:id="i-Eo6bUd2ZEen84q1p4eY73Y">
              Till slut skulle jag också vilja att Tone Tingsgård berättar
              vad det är som gör att Socialdemokraterna när det gäller dessa
              resursförband kan acceptera det förslag på differentierad beredskap
              som regeringen nu lägger fram.
            </seg>
          </u>
          <note type="speaker" xml:id="i-AwXeWRKHmLH442vDzsyiPn">
            Anf. 45 TONE TINGSGÅRD (s) replik:
          </note>
          <u xml:id="i-6e42b37f5880acad-231" next="i-6e42b37f5880acad-232" who="Q4982902">
            <seg xml:id="i-Pp7JyfL6tVQJjPTpJqGBWT">
              Fru talman! Jag stod länge och väntade på en fråga, och till
              slut kom den. Jag vill gärna säga till Allan Widman, som jag uttryckte
              i mitt anförande, att det kanske var ett slags besvikelse över
              att det som de borgerliga partierna lyckades samla sig kring faktiskt
              inte i någon större utsträckning uppvisar ett alternativ till
              den förda politiken. Jag hade möjligen tänkt mig det eftersom
              det är så stora ord, och det tar så mycket tid och tar så mycket
              plats. Jag tycker inte att det är det som vi ser. Men vi ser naturligtvis
              en kritik. Vissa delar av kritiken delar hela utskottet, men den
              kanske inte nödvändigtvis behöver riktas bara mot regeringen utan
              mot former som vi har vant oss vid i alltför många år och som
              vi kanske ska ta ett gemensamt ansvar för. Det var det som jag
              avsåg.
            </seg>
          </u>
          <u xml:id="i-6e42b37f5880acad-232" prev="i-6e42b37f5880acad-231" who="Q4982902">
            <seg xml:id="i-SkJRM9qc4sSGSbE8BCL45K">
              Beträffande resursförbanden sade jag att man nog ska benämna
              dem annorlunda. Det finns mycket kvar att säga om det. Det säger
              utskottet också i sitt betänkande. Jag är övertygad om att regeringen
              kommer tillbaka och förfinar detta. Jag skulle inte bli förvånad
              om försvarsministern har någonting att säga om detta när hon snart
              kommer till orda. Men vi tyckte inte att det fanns skäl att göra
              stopp nu som de borgerliga partierna tyckte, utan vi sade: Okej,
              det är bra så här långt. Det viktiga i den här frågan är att vi
              får en annan beredskapssättning. Och det var det som vi hade beställt
              av regeringen, och det har man uppfyllt.
            </seg>
          </u>
          <note type="speaker" xml:id="i-HZPGUffckbGgufFiGGTTSt">
            Anf. 46 ALLAN WIDMAN (fp) replik:
          </note>
          <u xml:id="i-6e42b37f5880acad-233" next="i-6e42b37f5880acad-237" who="Q4731041">
            <seg xml:id="i-6zqTCqVYPtUFMzGEfVrUDZ">
              Fru talman! Detta handlar till stora delar om huruvida de folkvalda
              ska ha ett inflytande över dessa svåra, komplicerade men viktiga
              frågor på försvarspolitikens områden, eller om detta inflytande
              mer eller mindre exklusivt ska förbehållas regeringen. Där ska
              jag villigt erkänna att Socialdemokraterna drar ett och annat
              strå till stacken, men det är med stor försiktighet som man påpekar
              de brister som finns.
            </seg>
          </u>
          <u xml:id="i-6e42b37f5880acad-234" prev="i-6e42b37f5880acad-233" who="Q4731041">
            <seg xml:id="i-CCoWiP2Pa9rou9US6W6v2k">
              Jag har, som sagt, suttit i det här utskottet i tre och ett halvt
              år, och jag kan konstatera att det är mycket lite som händer,
              detta trots att Socialdemokraterna har sina dubier om regeringens
              politik.
            </seg>
          </u>
          <u xml:id="i-6e42b37f5880acad-235" prev="i-6e42b37f5880acad-233" who="Q4731041">
            <seg xml:id="i-44eMGq7bKiKLxmiJsTCkAN">
              Beträffande resursförbanden skriver utskottsmajoriteten: Den
              redovisning som görs i budgetpropositionen av insatsorganisationen
              och uppdelningen av insats- respektive resursförband är enligt
              utskottets mening inte ändamålsenlig. Och man förutsätter att
              regeringen kommer tillbaka.
            </seg>
          </u>
          <u xml:id="i-6e42b37f5880acad-236" prev="i-6e42b37f5880acad-233" who="Q4731041">
            <seg xml:id="i-MVByePdvnPNV6S3meMRFuw">
              Man ger IG, men när det kommer till omröstningarna säger man
              att man ändå är så nöjd att man kan acceptera att hälften av den
              insatsorganisation som Sverige har inte kommer att vara någon
              insatsorganisation och inte kommer att bestå av några förband
              som kan användas. Och detta är en stor skillnad mellan Socialdemokraterna
              och den borgerliga alliansen.
            </seg>
          </u>
          <u xml:id="i-6e42b37f5880acad-237" prev="i-6e42b37f5880acad-233" who="Q4731041">
            <seg xml:id="i-UnBC6sbMTE5cijwoBw7iTx">
              Vi talar klarspråk. Vi är beredda att ställa krav på den regering
              som ska styra Försvarsmakten, men ni är inte det. Då blir resultatet
              därefter.
            </seg>
          </u>
          <note type="speaker" xml:id="i-F8o1HF23U2LVGyBkWyCBCe">
            Anf. 47 TONE TINGSGÅRD (s) replik:
          </note>
          <u xml:id="i-6e42b37f5880acad-238" next="i-6e42b37f5880acad-239" who="Q4982902">
            <seg xml:id="i-9gxEGQunU5PmTsVgrLvhcc">
              Fru talman! Jag tycker bara att Allan Widman gång på gång understryker
              att han inte riktigt har förstått den stora poängen med den nya
              ordningen, nämligen att vi har dragit bort det gamla beredskapssättningssystemet
              som kunde sträcka sig upp till både fem och tio år och som var
              väldigt kostnadsdrivande och väldigt låsande och att vi faktiskt
              har fått ett ordentligt och bra svar på vår beställning till regeringen:
              Vi vill ha kortare tider, och vi vill ha förband som ska kunna
              sättas in här och nu. Det har vi fått, och det är vi väldigt nöjda
              med.
            </seg>
          </u>
          <u xml:id="i-6e42b37f5880acad-239" prev="i-6e42b37f5880acad-238" who="Q4982902">
            <seg xml:id="i-JdwCW2z2LYu1XWJ6cqYknp">
              Vad vi sedan ska kalla det som vi egentligen behåller för att
              vidmakthålla en bredd och en kompetens i hela försvaret kan vi
              återkomma till. Men det är faktiskt mer en semantisk fråga.
            </seg>
          </u>
          <note type="speaker" xml:id="i-EhQQGdvpAyxHo6eiteWEQg">
            Anf. 48 Försvarsminister LENI BJÖRKLUND (s):
          </note>
          <u xml:id="i-6e42b37f5880acad-240" next="i-6e42b37f5880acad-258" who="Q547534">
            <seg xml:id="i-9kHk2LXbKfGMrCue6kG1NR">
              Fru talman! Det har gått ett år sedan riksdagen fattade sitt
              framåtsyftande beslut om försvarspolitisk inriktning. Det beslutet
              innebar att en rad viktiga steg nu tas i den pågående reformeringen.
              Jag vill inledningsvis, precis som flera andra har gjort, påminna
              om att det var en inriktning som vi över partigränserna var eniga
              om och att det var baserat på ett framsynt ställningstagande av
              Försvarsberedningen.
            </seg>
          </u>
          <u xml:id="i-6e42b37f5880acad-241" prev="i-6e42b37f5880acad-240" who="Q547534">
            <seg xml:id="i-Pvg3YyH8Qy7mKAwWLGjnY2">
              På några punkter skilde sig partierna åt. En punkt var ekonomin.
              De borgerliga partierna tyckte att försvaret kunde få vara lite
              dyrare än vad riksdagsmajoriteten beslutade. När jag nu läser
              utskottets betänkande och de borgerligas yttranden kan jag i alla
              fall konstatera att vi har blivit lite mer överens om ekonomin.
              De borgerliga tycker nämligen att Försvarsmakten för budgetåret
              2006 klarar sig med 100 miljoner mindre jämfört med vad man skrev
              i förra årets försvarsmotion. Jag hoppas att det fortsatta arbetet
              och genomförandet av reformen innebär att vi också kommer ännu
              närmare varandra på det ekonomiska området.
            </seg>
          </u>
          <u xml:id="i-6e42b37f5880acad-242" prev="i-6e42b37f5880acad-240" who="Q547534">
            <seg xml:id="i-VpsaKjr4Sq435A6S68MV9Y">
              Riksdagens beslut innehöll viktiga steg i reformen. Försvarsmakten
              fick en huvuduppgift: att inneha förmågan till väpnad strid. Det
              är en välbehövlig fokusering av Försvarsmaktens verksamhet och
              en viktig utgångspunkt för det fortsatta reformarbetet. Det är
              en stor omställning som nu har tagit kraft och fart i Försvarsmakten.
              Jag är glad över att Tone Tingsgård uppmärksammat det rejäla arbete
              som Överbefälhavaren och Försvarsmakten utför.
            </seg>
          </u>
          <u xml:id="i-6e42b37f5880acad-243" prev="i-6e42b37f5880acad-240" who="Q547534">
            <seg xml:id="i-VMH8hfjEh7ysHfqpAZ8q29">
              Uppgifterna är att skydda territoriell integritet och att genomföra
              internationella insatser, medan den gamla anpassningsdoktrinen
              skrotas. Den innebar att resurser lades på beredskap i ett femårsperspektiv,
              något som är omotiverat med dagens säkerhetsläge. I stället bör
              utvecklingen avseende den militära förmågan fokuseras på två olika
              tidsperspektiv: här och nu och det som ligger bortom tio år.
            </seg>
          </u>
          <u xml:id="i-6e42b37f5880acad-244" prev="i-6e42b37f5880acad-240" who="Q547534">
            <seg xml:id="i-V8s3wAGg9jVrrQkBcuo8Rk">
              För att få genomslag i den förändringen har Försvarsmakten tagit
              fram ett nytt beredskapssystem. Det är ett system som kommer att
              ge oss ökad effekt i insatsorganisationen, helt i linje med vad
              vi var överens om i Försvarsberedningen.
            </seg>
          </u>
          <u xml:id="i-6e42b37f5880acad-245" prev="i-6e42b37f5880acad-240" who="Q547534">
            <seg xml:id="i-JyLz8KMyJtnRp78Aman1zj">
              Mot bakgrund av debatten kan jag medge att terminologin är snårig
              kring det nya systemet, men för den skull tycker jag inte att
              den behöver övertolkas eller avsiktligt missförstås. Resultatet
              av system med insatsförband och resursförband blir att man anpassar
              förbandens beredskap efter de uppgifter som Försvarsmakten ska
              kunna lösa. Jag har svårt att se poängen med att ha en högre beredskap
              än vad uppgiften kräver, särskilt som vi vet att beredskapskrav
              kan bli onödigt kostnadsdrivande. Det var ju faktiskt därför Försvarsberedningen
              krävde en differentiering på det här området.
            </seg>
          </u>
          <u xml:id="i-6e42b37f5880acad-246" prev="i-6e42b37f5880acad-240" who="Q547534">
            <seg xml:id="i-7qRTYxFvjJ4tjvtwfDd3hD">
              Resursförbanden är till för att upprätthålla uthålligheten hos
              insatsförbanden och för att bevara och utveckla kompetensen i
              olika funktioner. Resursförbanden beredskapssätts inte av regeringen.
              Däremot sätter Försvarsmakten beredskap på förbanden. De är organiserade
              som vanliga förband. Regeringen kan också beredskapssätta dem
              om en försämring i omvärldsläget skulle ske. Det viktiga för detta
              är dock att fokusera på insatsorganisationens samlade förmåga.
            </seg>
          </u>
          <u xml:id="i-6e42b37f5880acad-247" prev="i-6e42b37f5880acad-240" who="Q547534">
            <seg xml:id="i-7Xk3MV2D3cWpYQcp2Xhspy">
              Genomförandet av riksdagens beslut pågår fullt ut över hela linjen.
              Ett exempel är att vi får ett nytt utbildningssystem. Efter nyår
              rycker de första soldaterna i det nya terminssystemet in. Det
              är ett system som innebär att vi får bättre utbildade soldater
              som är redo för internationella insatser.
            </seg>
          </u>
          <u xml:id="i-6e42b37f5880acad-248" prev="i-6e42b37f5880acad-240" who="Q547534">
            <seg xml:id="i-DtDGiNVzyBkUkgEg58S1YD">
              Trots att det nya systemet ännu inte införts har intresset bland
              värnpliktiga för internationell tjänstgöring ökat dramatiskt.
              Regeringens målsättning, att 30 % av en årskull soldater ska vilja
              tjänstgöra utomlands, är inom räckhåll. Det bör minska oron hos
              borgerligheten kring att värnpliktsvolymerna inte räcker till
              om nu den oron från förra året skulle kvarstå.
            </seg>
          </u>
          <u xml:id="i-6e42b37f5880acad-249" prev="i-6e42b37f5880acad-240" who="Q547534">
            <seg xml:id="i-92YXBhrAMwusA4qsQvkYLo">
              Den försvarspolitiska inriktningen innebar också att en ny och
              hållbar personalstruktur skulle skapas. Personalvolymen ska anpassas
              efter försvarets behov. Vi kan konstatera att personalavvecklingen
              har skett på ett ordnat sätt, i gott samarbete med löntagarorganisationerna.
              På vissa håll finns det kompetensbrister men inte alls i den omfattning
              som vissa utmålade för ett år sedan.
            </seg>
          </u>
          <u xml:id="i-6e42b37f5880acad-250" prev="i-6e42b37f5880acad-240" who="Q547534">
            <seg xml:id="i-DABmj22mnwpxboRYpHQddX">
              En annan viktig del i riksdagens beslut är den samlade strategin
              för materielförsörjning. Ökad flexibilitet, kortare ledtider och
              mer av internationellt samarbete är viktiga principer för att
              anpassa materielförsörjningen till försvarets nya behov. Det är
              principer som nu får genomslag i praktiken, bland annat vid anskaffning
              av utrustning till snabbinsatsstyrkan. Det är inte så att vi sysslar
              med egenutveckling av avancerade system. Däremot har Sverige för
              avsikt att använda sina moderna system, vilket också kräver att
              vi har kompetens för att vidmakthålla och underhålla systemen.
              Detta är en helt annan sak.
            </seg>
          </u>
          <u xml:id="i-6e42b37f5880acad-251" prev="i-6e42b37f5880acad-240" who="Q547534">
            <seg xml:id="i-BL27rDo5u5LXkSQuvfGKb7">
              Regeringen har utvecklat redovisningen av materielanskaffningen
              för riksdagen. Jag vill gärna säga att kan det här göras bättre
              utan att andra viktiga krav i samband med upphandling åsidosätts
              ska jag villigt pröva det. Det finns ingen anledning från regeringens
              sida att undanhålla insyn och inflytande på det här området. Men
              det är inte helt okomplicerat. Jag hoppas ändå att beredningen
              av Peder Törnvalls utredning ska ge ytterligare hjälp i detta
              arbete.
            </seg>
          </u>
          <u xml:id="i-6e42b37f5880acad-252" prev="i-6e42b37f5880acad-240" who="Q547534">
            <seg xml:id="i-7nrrv1jAQktoZ2rJbvp9eG">
              Riksdagens beslut innebar också att ambitionsnivån för internationella
              insatser skulle öka, och så sker. År 2005 ökade anslaget med 200
              miljoner, och nästa år föreslås en ökning med ytterligare 100
              miljoner. Vi har alltså 1 ½ miljard år 2006 för de direkta insatskostnaderna
              vid internationella insatser. Det innebär att Sverige kan öka
              insatserna i Afghanistan, givet att riksdagen så beslutar. Regeringen
              vill också fortsätta att bidra till fred och utveckling på Balkan
              och i Afrika.
            </seg>
          </u>
          <u xml:id="i-6e42b37f5880acad-253" prev="i-6e42b37f5880acad-240" who="Q547534">
            <seg xml:id="i-U9igWPGSNbwKLShWACPPCC">
              Under året har också många steg tagits för att skapa den nordiska
              snabbinsatsstyrkan. Beslutet om det har blivit något av motor
              i hela försvarsreformen. Arbetet går framåt i snabb takt, och
              vi ligger väl till vid en europeisk jämförelse. Det har vi fått
              kvitto på från den europeiska unionen.
            </seg>
          </u>
          <u xml:id="i-6e42b37f5880acad-254" prev="i-6e42b37f5880acad-240" who="Q547534">
            <seg xml:id="i-UuY44YXGZ9JuZwNB69Cs7r">
              Nu går vi vidare med att skapa en större effekt av våra satsade
              medel i försvaret. Mindre resurser ska läggas på stöd och administration,
              och mer ska gå till operativ uteffekt. Här krävs det mycket. Det
              behövs ett nytt ekonomisystem, och det behövs en ny bemanningsfilosofi
              där militär personal används för uppgifter utifrån sin kompetens
              och civil för övriga uppgifter. Det var viktigt att Försvarsmaktens
              högkvarter krympte. En annan effekt var beslutet att avveckla
              militärdistriktsstrukturen.
            </seg>
          </u>
          <u xml:id="i-6e42b37f5880acad-255" prev="i-6e42b37f5880acad-240" who="Q547534">
            <seg xml:id="i-GCgEG3RuYN8G2tfUy8Nxe7">
              Mer måste göras. Här har Peter Lagerblads utredning viktiga ingångsvärden
              för en nödvändig reduktion av försvarsförvaltningen. Styrningen
              behöver också utvecklas. Ni har varit kritiska på den punkten
              i diskussionen.
            </seg>
          </u>
          <u xml:id="i-6e42b37f5880acad-256" prev="i-6e42b37f5880acad-240" who="Q547534">
            <seg xml:id="i-6FdB6MwvQJYo6hSBKzMbqh">
              Vi tog steg förra året genom att vi avvecklade de stela treåriga
              försvarsbesluten, men det krävs ytterligare steg. Vi har tagit
              ett genom att vi inför en femgradig skala för att mäta operativ
              förmåga, och vi utgår numera också från EU-scenarier när vi mäter
              förmåga. Därmed blir det enklare att jämföra det svenska försvaret
              med andra länders. Det bör underlätta för oss så att vi kan se
              till att vi får ut tillräcklig effekt av de resurser som vi satsar.
            </seg>
          </u>
          <u xml:id="i-6e42b37f5880acad-257" prev="i-6e42b37f5880acad-240" who="Q547534">
            <seg xml:id="i-GAQWeKXbchfBrhQc3equ9p">
              Men försvarsstyrningen måste utvecklas ytterligare. Peder Törnvalls
              utredning kommer med flera konstruktiva förslag.
            </seg>
          </u>
          <u xml:id="i-6e42b37f5880acad-258" prev="i-6e42b37f5880acad-240" who="Q547534">
            <seg xml:id="i-Qo5GDbDz6QGsTz5iEjTi6E">
              Sammanfattningsvis står sig riksdagens beslut för ett år sedan
              väl. Det håller på att genomföras. De partier som stod bakom grundtanken
              i det, och det är fler än de som i dag är i majoritet inför ställningstagandet,
              behöver inte distansera sig från de beslut som fattas. De kommer
              i själva verket att ge ett bättre försvar med en mindre resursinsats,
              precis det som behövs. Det finns andra områden som också behöver
              riksdagens omsorg.
            </seg>
          </u>
          <note type="speaker" xml:id="i-6523a1tLhM5FJbxwv4Feio">
            Anf. 49 ESKIL ERLANDSSON (c) replik:
          </note>
          <u xml:id="i-6e42b37f5880acad-259" next="i-6e42b37f5880acad-261" who="Q3058054">
            <seg xml:id="i-MhkzWuNZ9rcXFuBn5SE4tk">
              Fru talman! Jag har ett par frågor för försvarsministern att
              besvara.
            </seg>
          </u>
          <u xml:id="i-6e42b37f5880acad-260" prev="i-6e42b37f5880acad-259" who="Q3058054">
            <seg xml:id="i-FqtgjBiFNqxkfsdEPsExbk">
              Enligt min uppfattning behövs det stabilitet och trygghet för
              att människor ska må väl. Men osäkerheten eskalerar nu när givna
              löften, som innebär att sparade pengar ska få användas i en verksamhet,
              inte ger den trygghet som människor behöver för att må bra. Ta
              den anställde som tillsammans med sin familj tvingas att flytta
              från en ort där verksamheten nyligen avvecklats för att etablera
              sig på en annan plats. Den människan måste känna att beslutet
              är rätt innebärande att verksamheten där kan fortsätta att utvecklas.
              Men grunden kan ju ryckas undan i och med att besparingar inte
              får användas i verksamheten. Hur blir det med det utställda löftet
              från försvarsministern vid Sälenkonferensen? Får Försvarsmakten
              använda sina besparingar eller ej?
            </seg>
          </u>
          <u xml:id="i-6e42b37f5880acad-261" prev="i-6e42b37f5880acad-259" who="Q3058054">
            <seg xml:id="i-GBddSqSwQyHEz8jHv1WMm5">
              Min andra fråga rör de internationella insatserna. Vi tycks till
              synes vara överens om att de ska öka. Jag vill se att de ökar
              ytterligare lite mer än vad försvarsministern vill, och framför
              allt vill jag att det sker lite snabbare. För att detta ska bli
              möjligt behövs en strategi. Jag har lagt fram några grunder i
              mitt anförande i dag. Vi har i vår reservation på det här området
              lagt fram några grunder utefter vilka vi tycker att riksdagen
              ska besluta. Är försvarsministern beredd att med de här punkterna
              som grund för riksdagen framlägga en strategi för hur vi ska utveckla
              våra internationella insatser eller ej?
            </seg>
          </u>
          <note type="speaker" xml:id="i-4Dp8uCKbh3NkmNu7kuog9P">
            Anf. 50 Försvarsminister LENI BJÖRKLUND (s) replik:
          </note>
          <u xml:id="i-6e42b37f5880acad-262" next="i-6e42b37f5880acad-264" who="Q547534">
            <seg xml:id="i-8RXZCybGZA3y7z2yusFs8L">
              Fru talman! När det gäller den första frågan om försvarets pengar
              vill jag med en gång säga att vi inte dragit in anslagssparandet.
              Däremot är frågan hur mycket av pengarna man får använda under
              året vid Försvarsmakten. Då har vi sagt att det som handlar om
              förbandsanslaget ska Försvarsmakten få tillbaka och använda. Däremot
              är vi något mer återhållsamma i vilken takt man ska återfå sina
              pengar på materielanslaget. Man behöver inte föra dit pengar om
              det samtidigt inte finns räkningar att betala. Men det är fullständigt
              klart att de räkningar vi har ska betalas.
            </seg>
          </u>
          <u xml:id="i-6e42b37f5880acad-263" prev="i-6e42b37f5880acad-262" who="Q547534">
            <seg xml:id="i-RXodwvjEHquC2uFuiR3ZNW">
              Den andra punkten handlade om hur vi ska hantera våra internationella
              insatser. Det finns, såvitt jag vet, en bred samsyn mellan utskottet
              och regeringen i att man ska ha en samlad syn på det. Det är en
              strategi som i första hand utrikesministern håller i. Det är utrikesministern
              som lägger fram propositionerna om de internationella insatser
              som sker. Men det är självklart att jag också är intresserad av
              att vi kan göra insatser som får resultat och att vi också har
              förmåga att leda och genomföra dem på ett bra sätt.
            </seg>
          </u>
          <u xml:id="i-6e42b37f5880acad-264" prev="i-6e42b37f5880acad-262" who="Q547534">
            <seg xml:id="i-7oFxw1mevhUdWNSySuzaU6">
              I det sammanhanget är det några av er som har nämnt att det krävs
              uppföljning, bistånd och stöd. Därför är det förvånansvärt att
              det finns partier inom alliansen som tycker att man ska dra ned
              på biståndsanslaget. Det är det som gör att de militära styrkor
              som vi sänder ut har en förmåga att också lyckas i uppdraget.
            </seg>
          </u>
          <note type="speaker" xml:id="i-VUc7Uj7t4cumB45gvy1eum">
            Anf. 51 ESKIL ERLANDSSON (c) replik:
          </note>
          <u xml:id="i-6e42b37f5880acad-265" next="i-6e42b37f5880acad-266" who="Q3058054">
            <seg xml:id="i-H8LSRCPpBgsWm2Vw9r6pdv">
              Fru talman! Jag hoppas att försvarsministern till de anställda
              som nyligen har etablerat sig på en ny ort tillsammans med sina
              familjer igen kan upprepa att de kan känna trygghet. Vi har under
              senare tid läst om och fått telefonsamtal och mejl från människor
              som inte känner denna trygghet delvis beroende på att utställda
              löften inte har hållits. Jag hoppas att det blir så i framtiden.
              Jag är rädd om de anställda och deras familjer.
            </seg>
          </u>
          <u xml:id="i-6e42b37f5880acad-266" prev="i-6e42b37f5880acad-265" who="Q3058054">
            <seg xml:id="i-UBAiz2Ht6zwJsL9hVqbwB6">
              Beträffande internationella insatser skulle jag vilja säga att
              det, med den utgångspunkt som försvarsministern har i sitt svar
              till mig nu, förvånar mig att den reservationstext som finns inte
              kunde bli majoritetstext då vi till synes har samma uppfattning.
            </seg>
          </u>
          <note type="speaker" xml:id="i-689c7tGJVekShmojb1pV2w">
            Anf. 52 Försvarsminister LENI BJÖRKLUND (s) replik:
          </note>
          <u xml:id="i-6e42b37f5880acad-267" next="i-6e42b37f5880acad-268" who="Q547534">
            <seg xml:id="i-FWpukTstoUx5YYRRoK1Jqm">
              Fru talman! När det gäller pengar kan jag uttala mig. Däremot
              när det gäller att ge några löften till personalen i Försvarsmakten
              om att man inte ska kunna drabbas av omställningar och förändringar
              är jag inte beredd att här i kammaren säga att det nu råder totalt
              stopp för förändring och omställning inom Försvarsmakten. Var
              och en som arbetar i det moderna samhället, vilken sektor det
              än gäller, inser att omställningar och förändringar sker därför
              att förutsättningar förändras. Där är Försvarsmaktens personal
              inte mindre realistisk än de som är anställda på andra samhällsområden.
              Det vore oklokt av mig att göra några utfästelser. Däremot har
              jag talat om vad som gäller för pengarna.
            </seg>
          </u>
          <u xml:id="i-6e42b37f5880acad-268" prev="i-6e42b37f5880acad-267" who="Q547534">
            <seg xml:id="i-UMf6tEmV3JKctonbucXrdY">
              Beträffande den andra frågan om internationella insatser tycker
              jag att det framgick av det Tone Tingsgård sade att det är mycket
              buller i oppositionen och väldigt lite skillnader i substans när
              man tittar på förslagen. Jag skulle vilja säga, Eskil Erlandsson,
              att om ni sänker tonläget lite grann lovar jag att vara så tillmötesgående
              som det går. Kanske man hittar varandra brett, för det finns inga
              större motsättningar.
            </seg>
          </u>
          <note type="speaker" xml:id="i-XdzKt6WnWX8TF5vqpscWSk">
            Anf. 53 ERLING WÄLIVAARA (kd) replik:
          </note>
          <u xml:id="i-6e42b37f5880acad-269" next="i-6e42b37f5880acad-270" who="Q4605902">
            <seg xml:id="i-Au7C49eVJW54iWpaJ9VWuA">
              Fru talman! Jag ska försöka sänka tonläget så mycket jag någonsin
              kan, för jag är inte ute efter konfrontation, utan jag är ute
              efter att vi ska få ett så bra försvar som möjligt.
            </seg>
          </u>
          <u xml:id="i-6e42b37f5880acad-270" prev="i-6e42b37f5880acad-269" who="Q4605902">
            <seg xml:id="i-2moJo5oaW55cosnD5icEiu">
              Det var ett enigt försvarsutskott som skrev i sitt betänkande
              2004/05:FöU4 Sveriges försvarspolitik 20052007 , och det var också
              en enig riksdag som sedan tog beslutet, att det är viktigt att
              behålla och utveckla kompetens för strid i bebyggd miljö och subarktiskt
              klimat i de olika förbanden. Kan försvarsministern medge att regleringsbrevet
              var otydligt eftersom Försvarsmakten uppfattade regleringsbrevet
              på så sätt att subarktisk förmåga inte behöver vidmakthållas för
              helikoptrar?
            </seg>
          </u>
          <note type="speaker" xml:id="i-Na43CcomYJZv2MoqbAe7wv">
            Anf. 54 Försvarsminister LENI BJÖRKLUND (s) replik:
          </note>
          <u xml:id="i-6e42b37f5880acad-271" next="i-6e42b37f5880acad-272" who="Q547534">
            <seg xml:id="i-6715uGEFfj4LTAhz4W843B">
              Fru talman! Den här frågan har Erling Wälivaara och jag diskuterat
              några gånger i denna kammare. Det är alldeles klart vad riksdagen
              har sagt. Det finns inte heller någon ambition från regeringens
              sida att det beslutet inte ska genomföras.
            </seg>
          </u>
          <u xml:id="i-6e42b37f5880acad-272" prev="i-6e42b37f5880acad-271" who="Q547534">
            <seg xml:id="i-6zuftroC97nn1WDK5ZWiJK">
              För säkerhets skull har vi till regleringsbrevet fogat ett krav
              på återrapportering av hur man uppfyller kravet på subarktisk
              förmåga så att inte bara Erling Wälivaara utan framför allt också
              regeringen kan värdera hur riksdagens beslut uppfylls.
            </seg>
          </u>
          <note type="speaker" xml:id="i-C9LhLaVjvSa5WKZbJZrGYw">
            Anf. 55 ERLING WÄLIVAARA (kd) replik:
          </note>
          <u xml:id="i-6e42b37f5880acad-273" next="i-6e42b37f5880acad-275" who="Q4605902">
            <seg xml:id="i-V3SrYqjNXAe6TmhDJVuZDW">
              Fru talman! Det är glädjande att höra av försvarsministern att
              beslutet kommer att genomföras, och vi har här i dag återigen
              fått detta upprepat från riksdagens samtliga partier. Allianspartierna
              har också avgett ett särskilt yttrande med anledning av vad regeringen
              skriver om helikopterförbandet. Vi kunde inte reservera oss eftersom
              det förslaget inte fanns med.
            </seg>
          </u>
          <u xml:id="i-6e42b37f5880acad-274" prev="i-6e42b37f5880acad-273" who="Q4605902">
            <seg xml:id="i-7v2jhXLsJU3SauBgrwuJVA">
              Alla har försäkrat att man står fast vid det beslutet, och som
              Tone Tingsgård sade ska vi göra allt vi kan för att beslutet ska
              fullföljas.
            </seg>
          </u>
          <u xml:id="i-6e42b37f5880acad-275" prev="i-6e42b37f5880acad-273" who="Q4605902">
            <seg xml:id="i-XJejfm9HiBRaj9hkXvH964">
              Jag skulle vilja ställa en ytterligare fråga till försvarsministern.
              På vilket sätt kommer försvarsministern att säkerställa att Försvarsmakten
              lever upp till riksdagens beslut från 2004? I så fall är jag beredd
              att dra tillbaka den lite otrevliga åtgärden att KU-anmäla försvarsministern,
              om jag får fasta försäkringar om att innebörden av riksdagens
              beslut tydligt kommer att anges för Försvarsmakten i ett regleringsbrev.
            </seg>
          </u>
          <note type="speaker" xml:id="i-WjVPxUE3iDswTavNX51USn">
            Anf. 56 Försvarsminister LENI BJÖRKLUND (s) replik:
          </note>
          <u xml:id="i-6e42b37f5880acad-276" next="i-6e42b37f5880acad-277" who="Q547534">
            <seg xml:id="i-8JrNzDU97vYpJXHfiRnXED">
              Fru talman! Jag har inget annat att säga än att efter den ordväxling
              som vi hade i kammaren kring den subarktiska förmågan har jag
              genom ett tillägg till regleringsbrevet erinrat Försvarsmakten
              om att denna förmåga ska upprätthållas och att jag vill få redovisat
              på vilket sätt det sker.
            </seg>
          </u>
          <u xml:id="i-6e42b37f5880acad-277" prev="i-6e42b37f5880acad-276" who="Q547534">
            <seg xml:id="i-9asUJwppJYEoNwUgPuBw7G">
              Samma krav återupprepas i budgetpropositionen och för framtiden.
            </seg>
          </u>
          <note type="speaker" xml:id="i-PYSqXCLR3spJeZuoyGX4ZG">
            Anf. 57 ALLAN WIDMAN (fp) replik:
          </note>
          <u xml:id="i-6e42b37f5880acad-278" next="i-6e42b37f5880acad-280" who="Q4731041">
            <seg xml:id="i-XVY8sbjQ7P4dHCnEsNTKJC">
              Fru talman! Tone Tingsgård avfärdade tidigare frågan om resursförband
              och insatsförband som en helt semantisk fråga. Vi i utskottet
              som har haft förmånen att läsa vad propositionen innehåller på
              det här området och därefter tagit del av vad Försvarsmakten har
              tänkt sig beträffande de här resursförbanden inser ju att det
              är två helt skilda röster som hörs i luften. Den ena är regeringen
              och propositionen och den andra är Försvarsmakten. Detta förhållande
              i sig understryker ju de styrningsproblem som finns inom Försvarsmakten.
            </seg>
          </u>
          <u xml:id="i-6e42b37f5880acad-279" prev="i-6e42b37f5880acad-278" who="Q4731041">
            <seg xml:id="i-LpT4Hti7yedvd5fY4f3yeY">
              Nu säger försvarsministern: Ja, men resursförbanden ska bli beredskapssatta.
              Jag har tagit del av hennes diskussion med ÖB i massmedierna där
              hon uttrycker att det här inte är några riktiga förband, att man
              inte ska kunna ställa några krav på beredskapstid för dessa förband
              och så vidare. Då undrar jag ju om det är så att det ska åsättas
              beredskap på dessa förband, varför står det inte i propositionen?
              Det hade möjligen gjort att en del diskussioner under den gångna
              hösten hade kunnat undvikas.
            </seg>
          </u>
          <u xml:id="i-6e42b37f5880acad-280" prev="i-6e42b37f5880acad-278" who="Q4731041">
            <seg xml:id="i-FaxTDZc1bLVWjvTDW8ee1Z">
              Sedan reagerade jag också över uttalandet: Nej, vi sysslar inte
              med egenutveckling i så stor omfattning. När man läser i materielplanens
              tabeller i propositionen om Ledsyst T, Amos, Bonus, Artillerigranaten
              Excalibur, renovering och modifiering av Haubits 77 som ju egentligen
              är ett helt nytt fordon, SEP:en, Neuron, förstudie av ny ubåt
              med mera får man delvis en annorlunda bild. Som jag ser det är
              merdelen av de projekt som vi satsar pengar på under de kommande
              åren just egen utveckling och inte en billig direktanskaffning
              utifrån.
            </seg>
          </u>
          <note type="speaker" xml:id="i-RExQMdNaqsd5s3stPJwQY2">
            Anf. 58 Försvarsminister LENI BJÖRKLUND (s) replik:
          </note>
          <u xml:id="i-6e42b37f5880acad-281" next="i-6e42b37f5880acad-284" who="Q547534">
            <seg xml:id="i-9a7on6aCm4FZAM3FeKXqvz">
              Fru talman! När det gäller frågan om resursförband kan jag ärligt
              säga att det inte har funnits någon avsikt att göra någon skillnad
              mellan Försvarsmakten och regeringen på den här punkten. Försvarsmakten
              har fått ett uppdrag baserat på vad Försvarsberedningen ville,
              vad regeringen ville i propositionen och vad riksdagen fattade
              för beslut. Sedan kom detta förslag tillbaka, och vi är överens
              om att dessa förband är betydelsefulla för vår insatsorganisation.
            </seg>
          </u>
          <u xml:id="i-6e42b37f5880acad-282" prev="i-6e42b37f5880acad-281" who="Q547534">
            <seg xml:id="i-WoNnP6u57qwHVnbyKhHrRy">
              Jag har aldrig sagt att det inte är några riktiga förband. Det
              är andra som har velat utmåla dem som det. Både ÖB och jag har
              tvärtom försäkrat att de är helt avgörande för vår förmåga att
              kunna bemanna och vidmakthålla våra internationella insatser,
              och de ingår också direkt i vår insatsorganisation. Regeringen
              har inte beredskapssatt dessa förband, men man har naturligtvis
              en möjlighet att göra det om omvärldsläget förändras.
            </seg>
          </u>
          <u xml:id="i-6e42b37f5880acad-283" prev="i-6e42b37f5880acad-281" who="Q547534">
            <seg xml:id="i-4FSjuSyN1CHagKXghH9Nmz">
              Den här diskussionen har kanske skapat mer förvirring, och vi
              tar på oss vårt ansvar för det. Därför tittar Försvarsmakten på
              olika begrepp och definitioner som kan användas för att det hela
              ska bli begripligt och förståeligt för alla. Vad man gör är att
              man fullföljer det önskemål som fanns med redan från Försvarsberedningen
              och som har gått som en röd tråd genom besluten.
            </seg>
          </u>
          <u xml:id="i-6e42b37f5880acad-284" prev="i-6e42b37f5880acad-281" who="Q547534">
            <seg xml:id="i-AzS4PqUYZ7fBACtCbazCHQ">
              Jag sade att vi inte gör någon egenutveckling. Det betyder alltså
              att inga av de materielprojekt som Allan Widman räknade upp genomförs,
              utom möjligtvis någon kärndel som rör vårt allra mest hemliga
              försvar. Allt syftar till operabilitet och ett internationellt
              samarbete.
            </seg>
          </u>
          <note type="speaker" xml:id="i-AvN98KtqJjWoSf59yFNvTt">
            Anf. 59 ALLAN WIDMAN (fp) replik:
          </note>
          <u xml:id="i-6e42b37f5880acad-285" next="i-6e42b37f5880acad-289" who="Q4731041">
            <seg xml:id="i-MCEcZ2y79EcWJCL5MmVDL6">
              Fru talman! Jag förstod inte det sista, men jag misstänker att
              försvarsministern menar att vi inte gör någonting som bara är
              avsett för den svenska Försvarsmakten, och det tror inte jag heller.
              Den industri, som numera inte är svenskägd utan som företrädesvis
              ägs av intressen i utlandet, framställer nog inte produkter som
              säljs enbart till det svenska försvaret. Deras ambition är säkert
              att sälja också till andra köpare. Det är ju där den viktiga skiljelinjen
              går.
            </seg>
          </u>
          <u xml:id="i-6e42b37f5880acad-286" prev="i-6e42b37f5880acad-285" who="Q4731041">
            <seg xml:id="i-NN4Q1qU8btYQjE5qCXrWWP">
              Ska Sverige med sina begränsade resurser ta fram utvecklingsprojekt
              och stödja industrin med pengar för att ta fram kanske 100 eller
              150 fordon när motsvarande fordon finns att köpa mycket billigare
              på annat håll? Det är det som är den stora skiljelinjen i materielpolitiken.
              Där uppfattar jag försvarsministerns inlägg så att det fortfarande
              handlar väldigt mycket om egenutveckling och inte direktanskaffning.
            </seg>
          </u>
          <u xml:id="i-6e42b37f5880acad-287" prev="i-6e42b37f5880acad-285" who="Q4731041">
            <seg xml:id="i-TenzrsXoWipVkR8eeAqLXX">
              Om det nu har skett en missuppfattning beträffande vad resursförbanden
              innebär och inte innebär är det ju inte bara oppositionen som
              har blivit lurad, utan även Leni Björklunds partikamrater i försvarsutskottet
              tycker inte att den redovisning som finns är ändamålsenlig.
            </seg>
          </u>
          <u xml:id="i-6e42b37f5880acad-288" prev="i-6e42b37f5880acad-285" who="Q4731041">
            <seg xml:id="i-48zpuvoyiCsMhrFm4X4hah">
              Min fråga kvarstår: Om det nu vore så att regeringen själv kunde
              tänka sig att beredskapssätta dessa förband eller om man visste
              om att Försvarsmakten skulle göra det, varför uttrycks då detta
              inte i propositionen?
            </seg>
          </u>
          <u xml:id="i-6e42b37f5880acad-289" prev="i-6e42b37f5880acad-285" who="Q4731041">
            <seg xml:id="i-3adFXR1atYnUVkCpajsRNx">
              Fru talman! Misstanken inställer sig att det här är en postum
              räddningsaktion från regeringens sida när man märker att man har
              hamnat fel i en fråga och att man inte möts av någon förståelse
              från vare sig myndigheter eller det svenska folket.
            </seg>
          </u>
          <note type="speaker" xml:id="i-VKJ2oKX3Hem93KVCbVTWf8">
            Anf. 60 Försvarsminister LENI BJÖRKLUND (s) replik:
          </note>
          <u xml:id="i-6e42b37f5880acad-290" next="i-6e42b37f5880acad-293" who="Q547534">
            <seg xml:id="i-7qxg1kFoDHDWMC3RJYDT4c">
              Fru talman! Jag förstår att utskottet säger att redovisningen
              inte är ändamålsenlig när det blir en sådan diskussion om någonting
              som är precis det som man har efterlyst från riksdagens sida.
              Då måste det gå att uttrycka sig tydligare. Hade jag förstått
              vilket missförstånd som det hela hade kunnat ge upphov till hade
              jag sett över dessa meningar ytterligare innan de hade fått passera
              detta för att undvika den här debatten som faktiskt inte är en
              debatt i sak utan i form.
            </seg>
          </u>
          <u xml:id="i-6e42b37f5880acad-291" prev="i-6e42b37f5880acad-290" who="Q547534">
            <seg xml:id="i-PZpaBm8GBhQQzzszHRUCjn">
              När det gäller utvecklingen vill jag bara tala om för Allan Widman
              att om det är så att avancerade försvarssystem bara skulle kunna
              användas av Sverige kommer sådana icke att utvecklas. Det har
              vi inte råd med och det är inte heller nödvändigt.
            </seg>
          </u>
          <u xml:id="i-6e42b37f5880acad-292" prev="i-6e42b37f5880acad-290" who="Q547534">
            <seg xml:id="i-BDYbXCLEkL7TWxxWwy7XYn">
              Däremot är svensk försvarsindustri konkurrenskraftig och lockar
              till sig andra partner som också vill ha det moderna fordonet
              utvecklat. När andra länder i världen vill ha ett nytt fordon
              därför att de inte tycker att Galten duger och vill lägga sina
              utvecklingspengar i en av våra industrier, ska då Sverige säga
              att vi inte ska vara med i det, utan vi ska i stället sitta och
              vänta och se om vi kan köpa detta på något annat håll? Det tycker
              inte jag är realistiskt.
            </seg>
          </u>
          <u xml:id="i-6e42b37f5880acad-293" prev="i-6e42b37f5880acad-290" who="Q547534">
            <seg xml:id="i-MHH85S3SqqGENw1vFUxqes">
              Men vi sätter inte i gång några projekt bara för att vi ska hålla
              svensk försvarsindustri i gång. Det har vi inte råd med längre.
            </seg>
          </u>
          <note type="speaker" xml:id="i-7e6mCVMynG3RRVTq2aukUi">
            Anf. 61 OLA SUNDELL (m) replik:
          </note>
          <u xml:id="i-6e42b37f5880acad-294" next="i-6e42b37f5880acad-296" who="Q6195893">
            <seg xml:id="i-K56YyTQnoaSsBwUvysTnk7">
              Fru talman! Vi får se vad som blev över. Försvarsministern talade
              i sitt anförande om att vi i alliansen distanserar oss. Ingenting
              kan vara mer fel. Utöver det jag redovisade i anförandet får jag
              också frågor om vi i alliansen för alltid stänger dörren till
              ett samarbete när det gäller försvars- och säkerhetspolitiken.
              Jag säger alltid: Absolut inte.
            </seg>
          </u>
          <u xml:id="i-6e42b37f5880acad-295" prev="i-6e42b37f5880acad-294" who="Q6195893">
            <seg xml:id="i-N2WqAQj6R1LZKH2gyMbstv">
              Frågan är av den karaktären och den digniteten att här får man
              svälja förtreten över att vi blev ställda i kylan när det begav
              sig för ett år sedan. Budgetrealismen vägde tyngre än möjligheterna
              att få ett samarbete med alliansen. Men om det är så att väljarna
              vill i september nästa år, kan jag lova försvarsministern att
              ni är välkomna in i vår famn om vi någorlunda kan komma överens
              om inriktning på försvarspolitiken.
            </seg>
          </u>
          <u xml:id="i-6e42b37f5880acad-296" prev="i-6e42b37f5880acad-294" who="Q6195893">
            <seg xml:id="i-F3j9jCVJan6Nk9ZZn2F5Wp">
              Frågan om Neuron har tidigare ställts till vänsterplattan och
              Berit Jóhannesson. Nu har det gått ett halvår. Svenskarna, fransmännen,
              de anställda, utskottet med flera önskar sig ett svar här. Blir
              det eller blir det inte någonting? Det var faktiskt försvarsministerns
              fråga, men här blev hon överkörd av Persson, Ohly och Eriksson
              som sprang runt och sade att man inte var med på de andra noterna
              om det här förslaget blev verklighet. Hur blir det? Har ni övertalat
              Vänstern och Miljöpartiet? Jag frågar inte vilka eftergifter ni
              har gjort. Men har ni övertalat dem? Blir ni med eller blir ni
              inte med?
            </seg>
          </u>
          <note type="speaker" xml:id="i-D1uskRadMHqwMweDxjRGBK">
            Anf. 62 Försvarsminister LENI BJÖRKLUND (s) replik:
          </note>
          <u xml:id="i-6e42b37f5880acad-297" who="Q547534">
            <seg xml:id="i-SUTs8ZejyyHRbmLYtSKGAJ">
              Fru talman! I den här frågan har jag sagt att jag inte låter
              mig hetsas av att folk kräver ett datum när jag ska redovisa besked.
              Det här är en viktig fråga. Den handlar om på vilket sätt vi ska
              vidmakthålla vår plattform för flyget som vi ska använda i 3040
              år. Jag ska se till att det kommer fram ett ställningstagande
              på den punkten som också uppfyller de krav som vi har anledning
              att ställa, men jag talar inte om vilken dag det blir.
            </seg>
          </u>
          <note type="speaker" xml:id="i-RoYX9193HVdDHchU7AhVjL">
            Anf. 63 OLA SUNDELL (m) replik:
          </note>
          <u xml:id="i-6e42b37f5880acad-298" next="i-6e42b37f5880acad-299" who="Q6195893">
            <seg xml:id="i-g1puJJF8J9TJWYwuvrs3E">
              Fru talman! Hemlisar kan ju vara bra att ha men inte i de här
              frågorna. Om jag kontrollerar anteckningarna, var det i den plenifria
              veckan, vecka 23, som försvarsministern dök upp i ett utskott,
              som var på utlandsresa, för att försöka få stöd för det här projektet.
              Nu talar Vänstern om att man för diskussioner och att det så småningom
              ska bli någon form av resultat. Inte ens försvarsministern förmår
              att här i kammaren i dag leverera någon som helst inriktning när
              det gäller den här frågan. Nu är det väl inte så att hela världen
              står och faller med detta, men den här frågan har ju varit aktuellt
              i åtminstone ett par år, så den är inte ny.
            </seg>
          </u>
          <u xml:id="i-6e42b37f5880acad-299" prev="i-6e42b37f5880acad-298" who="Q6195893">
            <seg xml:id="i-USGEgFHm6RC6pkR9R5Gg5c">
              Dessutom skulle det ha beslutats före halvårsskiftet. Nu är vi
              vid årsskiftet. Då är det väl rimligt att alla de som jag redovisade
              här, och framför allt de anställda, får veta hur det är. Lyckas
              man få Miljöpartiet och Vänstern med på vagnen? Eller lyckas man
              inte?
            </seg>
          </u>
          <note type="speaker" xml:id="i-MVi3NKr4Rwf55JL38xgBJJ">
            Anf. 64 Försvarsminister LENI BJÖRKLUND (s) replik:
          </note>
          <u xml:id="i-6e42b37f5880acad-300" who="Q547534">
            <seg xml:id="i-VWsjraaoL6zaqunAETYyP4">
              Fru talman! Jag har egentligen inget annat att säga till Ola
              Sundell än det jag sade förut. Det är ett utomordentligt viktigt
              system vi har som ska vidmakthållas. Jag ska se till att det blir
              gjort. Jag låter mig inte hetsas av att man ständigt kräver att
              jag ska ge besked nu, ge en julklapp dit och säga det. Kvar står
              att det viktiga är att vi kan få en kompetensförsörjning och kan
              använda det stridsflygplan som svenska folket har lagt ned många
              miljarder på att åstadkomma så att det kan nyttjas i 3040 år.
            </seg>
          </u>
          <note type="speaker" xml:id="i-KcpkdXWJv7ENUnyD8Gm3QY">
            Anf. 65 HELI BERG (fp):
          </note>
          <u xml:id="i-6e42b37f5880acad-301" next="i-6e42b37f5880acad-315" who="Q4938296">
            <seg xml:id="i-3wX6xC3kq8EQykTEC4eSW9">
              Fru talman! Alla arbetsgivare är måna om att få de bästa krafterna
              att intressera sig för just deras bransch och just deras företag.
              För Sveriges största myndighet, Försvarsmakten, som också är den
              viktigaste faktorn avseende svenska folkets säkerhet och trygghet
              i eventuella orostider, borde det vara prioritet nummer 1. Det
              borde vara den absolut viktigaste framgångsfaktorn i ett krympande
              försvar, såsom överallt annars i vårt samhälle, att ta till vara
              och attrahera den kompetens man behöver oavsett kön, etnisk bakgrund
              och sexuell läggning.
            </seg>
          </u>
          <u xml:id="i-6e42b37f5880acad-302" prev="i-6e42b37f5880acad-301" who="Q4938296">
            <seg xml:id="i-3Yygg6ZgS2ASoZFYyD8eSU">
              Det finns därför all anledning att se över hur mönstringsprocessen
              kan göras bättre. Den som är bäst lämpad för en befattning ska
              tas ut för uppgiften. I den processen ska ett jämställdhets- och
              mångfaldsperspektiv aktivt tillämpas. Fortfarande är dock bara
              4 % av officerarna och 4,7 % av de värnpliktiga kvinnor. Ungdomar
              med invandrarbakgrund väljer mycket sällan officersyrket. Detta
              är mycket allvarligt, fru talman. Sverige har inte råd med en
              så ensidig grund för så viktiga uppgifter.
            </seg>
          </u>
          <u xml:id="i-6e42b37f5880acad-303" prev="i-6e42b37f5880acad-301" who="Q4938296">
            <seg xml:id="i-Jfg15ZWM5evk3Vq39KWy4Y">
              Vid sidan av den vanligast förekommande försvarsmaktsanställda,
              nämligen en heterosexuell man född i Sverige, verkar dock även
              kvinnor, människor från olika kulturer, HBT-personer och även
              funktionshindrade i det svenska försvaret. Tyvärr visar rapporter
              och undersökningar gjorda under de senaste åren att det inom Försvarsmakten
              finns negativa värderingar när det gäller bland annat homo- och
              bisexuella och att åtskilliga kvinnor blivit utsatta för sexuella
              trakasserier.
            </seg>
          </u>
          <u xml:id="i-6e42b37f5880acad-304" prev="i-6e42b37f5880acad-301" who="Q4938296">
            <seg xml:id="i-8uE7sT7c9kbRnCQgLs1EFn">
              Det finns som sagt hinder på vägen som gör att Försvarsmakten
              har och har haft svårt att attrahera och behålla andra grupper
              i samhället bland sina anställda än de traditionella grupperna.
              Ett av dessa hinder är de trakasserier som förekommer. Ett klimat
              där det förekommer diskriminering och trakasserier är oacceptabelt.
              Alla anställda likaväl som värnpliktiga ska känna sig respekterade
              och välkomna på lika villkor. Den organisation som i ofred ska
              försvara våra mänskliga fri- och rättigheter måste också kunna
              implementera dessa i sin egen organisation i den fredstida vardagen.
            </seg>
          </u>
          <u xml:id="i-6e42b37f5880acad-305" prev="i-6e42b37f5880acad-301" who="Q4938296">
            <seg xml:id="i-VTDgCf2p37GwDUKcgr8onC">
              Jag har upprepade gånger under de gångna tre åren debatterat
              med ministern om förekomsten av sexuella trakasserier inom Försvarsmakten.
              Senaste gången hänvisade ministern till en pågående kartläggning
              av dessa frågor. Denna delrapport från FHS är nu färdig, och man
              är åter tvungen att konstatera att det finns mycket att göra.
              Det är fortfarande långt kvar till en acceptabel situation.
            </seg>
          </u>
          <u xml:id="i-6e42b37f5880acad-306" prev="i-6e42b37f5880acad-301" who="Q4938296">
            <seg xml:id="i-XDcuVcSYtPkR6Z5iY7cQBx">
              Fru talman! 36 % av de kvinnliga officerarna, lika många av de
              kvinnliga värnpliktiga och 13 % av de civilanställda har under
              de senaste tre åren blivit utsatta för någon form av sexuella
              trakasserier. Detta är i och för sig en nedgång för de kvinnliga
              officerarna jämfört med hur situationen var för tre år sedan,
              men i diskussionen om jämförelser mellan kategorier bör Försvarsmakten
              också fundera på varför kategorin värnpliktiga kvinnor inte alls
              har upplevt samma proportionella nedgång när det gäller sexuella
              trakasserier som de övriga kategorierna. Speciellt med utgångspunkt
              i att gruppen värnpliktiga utgör rekryteringsbasen för officersyrken
              likaväl som för olika utlandsmissioner, som Berit Jóhannesson
              redan har påpekat här, är det naturligtvis av vikt att försöka
              förbättra villkoren för just denna grupp.
            </seg>
          </u>
          <u xml:id="i-6e42b37f5880acad-307" prev="i-6e42b37f5880acad-301" who="Q4938296">
            <seg xml:id="i-WH28P4vH4Zaya2879LQhZF">
              I detta sammanhang må man betänka att denna grupp unga människor,
              och då menar jag den manliga delen av gruppen, är uttagen till
              tjänstgöring med kraften av ett pliktsystem. Därför borde inga
              ansträngningar vara för stora för att säkerställa att den miljö
              som de tvingas vistas i under närmare ett år av sitt liv i alla
              avseenden representerar de värderingar och synsätt som vi vill
              ska genomsyra hela det svenska samhället. Vi måste visa att vi
              menar allvar med våra ord om människors lika värde och individens
              okränkbarhet.
            </seg>
          </u>
          <u xml:id="i-6e42b37f5880acad-308" prev="i-6e42b37f5880acad-301" who="Q4938296">
            <seg xml:id="i-S2AtnMobZ3wmwpauDe6xWu">
              Försvarsministern gjorde under vår senaste debatt klart att det
              är nollvisionen som gäller och att hon kommer att fortsätta att
              ställa krav på att Försvarsmakten inte accepterar någon form av
              trakasserier. Trots föresatser och uttalanden i debatter finns
              det inte mycket av dessa ambitioner i propositionen. Det tycker
              jag är betänksamt.
            </seg>
          </u>
          <u xml:id="i-6e42b37f5880acad-309" prev="i-6e42b37f5880acad-301" who="Q4938296">
            <seg xml:id="i-UZq168J7ZhaeZSBQ1VzKAF">
              De senaste tidernas prioriteringar inom Försvarsmakten har slagit
              hårt mot jämställdhetsarbetet. Den tämligen nystartade Jämlikhets-
              och likaberättigandeavdelningen har lagts ned, och dess viktiga
              arbetsuppgifter sköts i dag från en avdelning som heter Ledarskapsenheten.
              Som redan namnet antyder har den avdelningen många olika uppgifter
              att sköta, och jämlikhets- och likaberättigandefrågorna är i dag
              bara en liten del av avdelningens arbete.
            </seg>
          </u>
          <u xml:id="i-6e42b37f5880acad-310" prev="i-6e42b37f5880acad-301" who="Q4938296">
            <seg xml:id="i-NJ9GMsW7oqCSLNN9nMCZ5c">
              Kompetensen har skingrats och delvis gått förlorad; andelen personer
              som sysslar med dessa frågor är i dag mindre än tidigare. Tjänsten
              med huvudansvar för kvinnliga värnpliktiga och officerare har
              länge varit vakant, vilket är mycket anmärkningsvärt när man från
              alla håll talar om vikten av ett jämställt försvar. Frågorna prioriteras
              bara i tal, inte i praktisk handling.
            </seg>
          </u>
          <u xml:id="i-6e42b37f5880acad-311" prev="i-6e42b37f5880acad-301" who="Q4938296">
            <seg xml:id="i-57uKGaB1tPtKgfo4ifeFwk">
              Trots att det är många kvinnor som blir utsatta anmäls bara två
              tre fall av sexuella trakasserier per år till Försvarets personalansvarsnämnd.
              Det är naturligtvis ett uttryck för att organisationen inte fungerar
              och att Försvarsmakten uppenbarligen underlåter att ta problemet
              med sexuella trakasserier och diskriminering av kvinnor riktigt
              på allvar.
            </seg>
          </u>
          <u xml:id="i-6e42b37f5880acad-312" prev="i-6e42b37f5880acad-301" who="Q4938296">
            <seg xml:id="i-EDz11EKoPmxVMBXUCGRa1g">
              Personalansvarsnämnden har endast skyldighet att polisanmäla
              sexuella trakasserier i de fall där de är ett resultat av tjänstefel
              i myndighetsutövning och då man bedömer att påföljden skulle bli
              fängelse. Folkpartiet menar i stället att alla misstänkta fall
              av trakasserier, som kommer till personalansvarsnämndens kännedom
              och kan utgöra brott, ska polisanmälas. Det borde vara rättsväsendets
              uppgift att bestämma det eventuella straffet för förövaren, inte
              Försvarsmaktens. Dessutom måste det organisatoriska stödet runt
              den utsatta kvinnan förstärkas så att hon verkligen vågar anmäla.
            </seg>
          </u>
          <u xml:id="i-6e42b37f5880acad-313" prev="i-6e42b37f5880acad-301" who="Q4938296">
            <seg xml:id="i-GS2xFi5vx4HZNpgGq2wK4d">
              Den borgerliga alliansen lyfter i sin motion fram att de som
              diskriminerar eller trakasserar, oavsett bakgrund, ovillkorligen
              ska ställas till svars i personalansvarsnämnden. Det är ett gammalt
              folkpartikrav som alliansen nu gemensamt driver vidare. Allvarliga
              fall som kan utgöra brott ska alltså anmälas till polisen. Bakgrunden
              till detta är att bedömningen ifall brott verkligen har begåtts
              ska hanteras och utredas av personal som är utbildad för detta
              och inte av tjänstemännen i den egna organisationen. Risken är
              annars stor att man hamnar i en situation där man ska utreda sina
              egna arbetskamrater, vilket ju inte kan vara lämpligt.
            </seg>
          </u>
          <u xml:id="i-6e42b37f5880acad-314" prev="i-6e42b37f5880acad-301" who="Q4938296">
            <seg xml:id="i-B5NyQsVDHfmBj9FVQMWdfh">
              Fru talman! Rättssäkerheten ska vara densamma inom Försvarsmakten
              som i det civila samhället.
            </seg>
          </u>
          <u xml:id="i-6e42b37f5880acad-315" prev="i-6e42b37f5880acad-301" who="Q4938296">
            <seg xml:id="i-n4Zag7RL1anrbbNkRjhkL">
              Jag står självfallet bakom alla alliansens reservationer, men
              för tids vinnande yrkar jag bifall endast till reservation nr
              3.
            </seg>
          </u>
          <note type="speaker" xml:id="i-DoKt8s1yizSsy45o52f43V">
            Anf. 66 ELSE-MARIE LINDGREN (kd):
          </note>
          <u xml:id="i-6e42b37f5880acad-316" next="i-6e42b37f5880acad-324" who="Q4962726">
            <seg xml:id="i-Wd6vLYZxgmn7zGB5p9N17H">
              Fru talman! Först vill jag säga att det är glädjande att försvarsministern
              är närvarande under hela debatten. Vi har fått en hel del svar
              på frågor, och försvarsministern har öppnat dörrar för sådant
              som vi säkert kommer att diskutera vidare.
            </seg>
          </u>
          <u xml:id="i-6e42b37f5880acad-317" prev="i-6e42b37f5880acad-316" who="Q4962726">
            <seg xml:id="i-KeKfgdaAUU3rEGg1a2zguD">
              Det har sagts tidigare i dag, men kan inte nog betonas, att Sveriges
              försvars- och säkerhetspolitik styrs av i grunden försvarsfientliga
              partier som under lång tid och på goda grunder hållits utanför
              dessa sakområden. Statsminister Göran Persson och försvarsminister
              Leni Björklund har gång på gång talat om värdet av att ha en bred
              överenskommelse mellan partier och över blockgränser när det gäller
              försvars- och säkerhetspolitiken. Det har varit tomma ord, och
              vi kan nu kallt konstatera att stödpartierna på bara ett år från
              försvarsbeslutet 2004 till den senaste överenskommelsen med regeringen
              gått från att ha inflytande över försvarsbudgeten till att ha
              vetorätt över alla centrala frågor i försvarspolitiken. Det måste
              vara något slags rekord.
            </seg>
          </u>
          <u xml:id="i-6e42b37f5880acad-318" prev="i-6e42b37f5880acad-316" who="Q4962726">
            <seg xml:id="i-8p3a3cZgKuGhm3vSKqc1T3">
              Vad överenskommelsen exakt innebär vet väl ingen i och för sig
              i dag. Miljöpartiets och regeringens versioner verkar inte stämma,
              såvitt jag vet. Någon skriftlig dokumentation som beskriver vad
              som beslutats verkar, utifrån de undersökningar jag gjort, inte
              finnas. Det hade varit intressant att få veta om det som står
              på Miljöpartiets hemsida om en långtgående överenskommelse inom
              försvarspolitiken verkligen stämmer. Försvarsdepartementet har
              i alla fall ingen sådan överenskommelse, och från Socialdemokraternas
              håll är det knäpptyst än så länge.
            </seg>
          </u>
          <u xml:id="i-6e42b37f5880acad-319" prev="i-6e42b37f5880acad-316" who="Q4962726">
            <seg xml:id="i-Fkr6tDhTybKMMvuk6F6Dq6">
              Fru talman! Jag vill lite grann beröra de internationella insatserna.
              Efterfrågan på svensk medverkan i olika internationella insatser
              är stor. Sverige borde tillsammans med EU:s andra medlemsstater
              kunna ta ett större ansvar för världens säkerhet. Det kräver prioriteringar
              som är samstämmiga med våra utrikespolitiska mål. Med Socialdemokraternas,
              Vänsterpartiets och Miljöpartiets försvarspolitik är jag klart
              oroad över att det inte kommer att finnas någon färdig snabbinsatsstyrka
              till år 2008 på grund av utebliven finansiering och sammansättning.
            </seg>
          </u>
          <u xml:id="i-6e42b37f5880acad-320" prev="i-6e42b37f5880acad-316" who="Q4962726">
            <seg xml:id="i-47sRZyv4wMKLcwjVv5aMzP">
              Kristdemokraterna anser att Sverige bör klara av att samtidigt
              leda och delta i två insatser av bataljons storlek, samt några
              mindre insatser i fredsbevarande operationer. Även i den här frågan
              vill vi mer än regeringen. Framför allt måste vi ha en långsiktig
              planering och en strategi för våra åtaganden. Kristdemokraterna
              menar att säkerhetsbehovet är bredare i dag. Det är inte så uppdelat
              längre. Vi bör därför ställa oss frågan om Sverige vill vara med
              och lägga en bättre grund för människors utveckling och överlevnad
              på lång sikt. Då borde man i framtiden också kunna sammankoppla
              säkerhetsstöd och utvecklingsstöd.
            </seg>
          </u>
          <u xml:id="i-6e42b37f5880acad-321" prev="i-6e42b37f5880acad-316" who="Q4962726">
            <seg xml:id="i-UV73GUYH3cFXsEbrx1ktYw">
              Efter flera år och många påtryckningar, inte minst från den här
              talarstolen, kan man först nu skönja ett förslag till uppgörelse
              mellan arbetsgivare och arbetstagarorganisation om villkoren för
              officerare och stödet till hemmavarande familjer. Tillgången på
              kompetent personal till utlandsinsatserna bygger självfallet på
              att arbetsgivaren kan erbjuda en attraktiv paketlösning med god
              utbildning, relevanta arbetsuppgifter, lämplig utrustning, så
              tydliga uppdragsbeskrivningar som möjligt, stabila avtal för individen,
              attraktiva ersättningsnivåer, vetskap om att det finns ett skyddsnät
              i hemlandet både för den tjänstgörande och hans eller hennes närstående
              samt, inte minst, tydliga meritvärden från tjänstetiden. Det ska
              vara ett plusvärde att ha tjänstgjort utomlands. Så är inte fallet
              nu då det antyds att personer som gjort det inte riktigt är att
              räkna med hemmavid eftersom de snart ger sig i väg igen.
            </seg>
          </u>
          <u xml:id="i-6e42b37f5880acad-322" prev="i-6e42b37f5880acad-316" who="Q4962726">
            <seg xml:id="i-JahNUK79qNugUJ96RvjbXG">
              Fru talman! Sverige utbildar årligen, och till en betydande kostnad,
              ett antal män och kvinnor till soldater. Efter utbildningen placeras
              merparten av soldaterna i de så kallade insatsförbanden, där de
              ganska snart försvinner ur organisationen och ersätts av nya soldater.
              Detta är ett uppenbart slöseri med kunskap och erfarenhet. Vi
              borde ta till vara duktiga soldater och förband. De skulle kunna
              förvaltas och underhållas under en tid. Att minska takten i förbandsomsättningen
              kräver regelbundna repetitionsutbildningar. Detta ska givetvis
              ske med moderna metoder genom till exempel simuleringsövningar.
              En annan fördel är att man kan öva med flera förband, och våra
              officerare får även möjlighet att öva sig i ledning av högre förband.
              Utgifterna för att förlänga förbandens livslängd är definitivt
              lägre än kostnaderna för grundutbildning, och Försvarsmakten gagnas
              avsevärt genom längre bibehållen kunskap och kompetens och inte
              minst erfarenhet.
            </seg>
          </u>
          <u xml:id="i-6e42b37f5880acad-323" prev="i-6e42b37f5880acad-316" who="Q4962726">
            <seg xml:id="i-7KhAcVUDwLoumxT7wvUr8V">
              Fru talman! En helt nödvändig faktor i all krishantering är att
              samtliga aktörer har tillgång till samma kommunikationssystem.
              Som bekant håller äntligen ett sådant system på att implementeras
              i Sverige, Rakelsystemet. För att illustrera behovet av Rakelsystemet
              vill jag läsa några rader ur en artikel från januari 2003. Den
              skrevs av ordförandena i Officersförbundet, Polisförbundet och
              Förbundet Tull-Kust: En tullare och en kustbevakare kan inte kommunicera
              med varandra när de är på samma uppdrag, en polis kan inte anropa
              en räddningshelikopter över radion. Polisradion fungerar inte
              i Polisens eget garage, och poliserna kan inte lita på att kunna
              kommunicera med varandra eftersom olika polismyndigheter har olika
              radiosystem. Vid en större olycka kan inte heller polis eller
              kustbevakning anropa ambulans eller brandkår via radio.
            </seg>
          </u>
          <u xml:id="i-6e42b37f5880acad-324" prev="i-6e42b37f5880acad-316" who="Q4962726">
            <seg xml:id="i-KzdcwoAccYVPtPWCB67geN">
              Saker och ting har blivit bättre sedan dess, men fortfarande
              återstår det mycket. Ett problem är att enstaka aktörer inte vill
              ansluta sig till Rakelsystemet. Om den här vägran beror på brister
              i systemet eller kostnadsökningar ska de definieras och snarast
              möjligt åtgärdas. Beror det på andra faktorer är det helt oacceptabelt.
              Ett slags motsatt problem råder också. Kretsen av permanenta användare
              av Rakelsystemet avgränsas till polisen, Kustbevakningen, Tullverket,
              den kommunala räddningstjänsten, akutsjukvården och Försvarsmakten.
              Vi menar att det är orimligt att systemets potential går förlorad
              på grund av att flera aktörer nekas åtkomst. Att utöka användarkretsen
              är därför nödvändigt för att de verksamheter som behövs för att
              tillgodose allmän ordning, säkerhet och hälsa också ska kunna
              använda systemet.
            </seg>
          </u>
          <note xml:id="i-UZEnejXBJ6y8mHKLGwczj2">
            Jag yrkar härmed bifall till reservation 8 under punkt 16.
          </note>
          <note type="speaker" xml:id="i-Xf9c9fftuYcwQ9vUiUiyt4">
            Anf. 67 JOHNNY GYLLING (kd):
          </note>
          <u xml:id="i-6e42b37f5880acad-325" next="i-6e42b37f5880acad-332" who="Q5779628">
            <seg xml:id="i-4G1dC2kUR6tx3bafP8WH3H">
              Fru talman! Jag är inte ledamot av försvarsutskottet. Jag hoppas
              att mina bristande kunskaper på området ska förlåtas mig, men
              jag vill tala för min motion Fö257 och yrkar bifall till reservation
              nr 7 om materielförsörjning av Erling Wälivaara. Han har också
              yrkat bifall till den reservationen i dag. Jag delar också det
              som framförs av motionärerna Alf Svensson och Kerstin Andersson
              i varsin motion i detta ämne.
            </seg>
          </u>
          <u xml:id="i-6e42b37f5880acad-326" prev="i-6e42b37f5880acad-325" who="Q5779628">
            <seg xml:id="i-BwtnQ22eUMNzt9MyUTtQB1">
              Fru talman! Jag kommer från Karlskrona, en stad som grundades
              1680 för att vara Sveriges marinbas, vilket riksdagen nu åter
              har bekräftat, och där Karlskronavarvet i dag Kockums AB har bedrivit
              oavbruten verksamhet sedan 1679. Jag bekänner min härkomst om
              nu någon av de ärade ledamöterna skulle få för sig att stämpla
              mitt anförande som ett hembygdstal. Det är i så fall mycket riktigt.
              Men det handlar inte bara om min hembygd. Det handlar om Sveriges
              framtida försvar, om svensk försvarsindustri, om de arbetstillfällen
              som finns i dag och om var de ska finnas i framtiden. Det handlar
              också om hur Sverige med sitt kunnande på det marina området ska
              kunna bidra till en ökad säkerhet i Europa och på andra håll i
              världen.
            </seg>
          </u>
          <u xml:id="i-6e42b37f5880acad-327" prev="i-6e42b37f5880acad-325" who="Q5779628">
            <seg xml:id="i-8UbiwpFztjtzA2inC1Xsuc">
              Försvarssamarbetet inom EU utvecklas i dag på ett positivt sätt.
              Det är viktigt att EU kan göra internationella insatser och hjälpa
              till att bevara fred och stabilitet. I samarbetet ska förstås
              varje land bidra med det man är bäst på, och ett område där Sveriges
              kunnande verkligen kommer till sin rätt är marina system för grunda
              vatten. Det borde vara ett av de högprioriterade områden som pekas
              ut av regering och riksdag. Så är det obegripligt nog inte i dag.
              Regeringen har visserligen anmält i propositionen att denna nisch
              bör fortsätta att övervägas, och utskottet har inte erinrat något
              mot detta.
            </seg>
          </u>
          <u xml:id="i-6e42b37f5880acad-328" prev="i-6e42b37f5880acad-325" who="Q5779628">
            <seg xml:id="i-SvZXfym1djcAbspQcNosFo">
              Den internationella hotbilden kommer fortsatt att vara diffus
              men med terrorhotet som ett viktigt inslag. Det betyder att hotbilden
              kommer att ligga på den kustnära zonen, eller vad som brukar kallas
              för littoral waters . Det är områden som har en alldeles speciell
              karaktär. Det krävs att fartyg är byggda och utrustade för att
              klara detta och att manskapet är tränat för det. Svenska marinen
              har i alla tider opererat i grunda vatten och är specialister
              på det. Och marinen backas upp av en högteknologisk försvarsindustri,
              till exempel Kockums AB. Kockums är just specialister på smygteknik
              på och under vattnet, och här kommer den allra mest till sin rätt.
            </seg>
          </u>
          <u xml:id="i-6e42b37f5880acad-329" prev="i-6e42b37f5880acad-325" who="Q5779628">
            <seg xml:id="i-AncGficEfu54GZixSwcw8n">
              Nischen marina system för grunda vatten är ett av de områden
              där Sverige ligger i den absoluta täten med sin högteknologi.
              Här har svensk industri också en stor exportpotential. Sveriges
              ubåtar i Gotlandsklassen och Visbykorvetterna är konstruerade
              för att inte synas och inte röja sig men själva se allt. Kockums
              har också det senaste året vunnit två stora exportorder, ett till
              danska marinen och nu senast modernisering av två ubåtar i Västergötlandklassen
              till Singapore.
            </seg>
          </u>
          <u xml:id="i-6e42b37f5880acad-330" prev="i-6e42b37f5880acad-325" who="Q5779628">
            <seg xml:id="i-4WDkpZAA4irGe8ierCtWVJ">
              Att Sverige ligger i absolut framkant bevisas bland annat av
              att USA hyrt in ubåten Gotland med svensk besättning under ett
              år för att öva och träna mot den och för att lära sig mer om operationer
              i grunda vatten. HMS Gotland har agerat mycket framgångsrikt,
              och svenskarna har fått mycket beröm för sina insatser hittills
              och för sitt kunnande.
            </seg>
          </u>
          <u xml:id="i-6e42b37f5880acad-331" prev="i-6e42b37f5880acad-325" who="Q5779628">
            <seg xml:id="i-Madn6yyWjJx6zzrTmMbCDo">
              Det är starkt oroväckande att Kockums AB inte på flera år fått
              något utvecklingsuppdrag. På sikt är det förödande för svensk
              försvarsindustri. Det borde beaktas av riksdagen och regeringen
              genom att dessa utpekar marina system för grunda vatten som en
              nisch inom försvarsindustrin.
            </seg>
          </u>
          <u xml:id="i-6e42b37f5880acad-332" prev="i-6e42b37f5880acad-325" who="Q5779628">
            <seg xml:id="i-RGxNuBZQVpGZwA3JibDYLr">
              Fru talman! Försvarsministern är ju glädjande nog kvar här i
              kammaren. Hon talade tidigare om att vi ska hålla ett sansat tonläge
              i diskussionen. Jag försöker med mitt allra lägsta tonläge önska
              att ministern skulle kommentera det här med just den marina nischen
              inom försvarsindustrin innan debatten är slut för den här säsongen.
              Det skulle vara väldigt värdefullt att få höra vilken tidshorisont
              regeringen arbetar efter. Det står ju faktiskt att regeringen
              överväger den här nischen i framtiden, och försvarsutskottet har
              ju sagt att vi absolut inte har något emot det. Så min fråga är:
              Hur ser processen ut för den marina nischen?
            </seg>
          </u>
          <note xml:id="i-YLzkiNX5n9Lt7KJLZcjKNH">
            Överläggningen var härmed avslutad.
          </note>
          <note xml:id="i-9XLoHJUob4QbhNwknZVdPF">
            7 § Utökat svenskt deltagande i den internationella säkerhetsstyrkan
            (Isaf) i Afghanistan
          </note>
          <note xml:id="i-EzzVqGJStNW9qvzQBqhAv3">
            Föredrogs
          </note>
          <note type="speaker" xml:id="i-PBsrF3F7RiSdpXxBNnqQod">
            Anf. 68 ALICE ÅSTRÖM (v):
          </note>
          <u xml:id="i-6e42b37f5880acad-333" next="i-6e42b37f5880acad-352" who="Q4354173">
            <seg xml:id="i-2y6TBjPLHKxSZbeZn4xr4q">
              Fru talman! Jag vill börja med att säga att detta delvis är en
              svår debatt. Den är svår för att det är brukligt, när vi skickar
              ut svenska soldater på internationella uppdrag som också kan vara
              farliga, att man faktiskt har en enighet. Det här är tyvärr andra
              gången som Vänsterpartiet står häruppe och har en avvikande mening
              och yrkar avslag på propositionen och bifall till reservationen.
              Men det är också viktigt att betona att enighet i de här frågorna,
              som är viktiga, inte heller får bli en enighet där man inte vågar
              se verkligheten. Trots att det är brukligt att man ska ha en samsyn
              och att man så långt som möjligt försöker ha det står vi alltså
              inte bakom att vi ska utöka det svenska deltagandet i den internationella
              säkerhetsstyrkan i Afghanistan.
            </seg>
          </u>
          <u xml:id="i-6e42b37f5880acad-334" prev="i-6e42b37f5880acad-333" who="Q4354173">
            <seg xml:id="i-5GXoTBVNDSaCABp8ZF3Kif">
              Fru talman! Jag ska börja med lite bakgrund. Den 11 september
              2001 drabbades ju USA av ett omfattande terrorangrepp av fanatiska
              religiösa krafter med förbindelser till al-Qaida och talibanerna
              i Afghanistan. Men efter terrorangreppet mot World Trade Center
              gick USA tillsammans med allierade styrkor från andra länder,
              bland annat Storbritannien, till militärt angrepp mot Afghanistan
              med motiveringen att man var i krig mot terrorism och att det
              handlade om självförsvar. Men angreppet på Afghanistan inträffade
              först två månader efter angreppet på World Trade Center, vilket
              gör att det är ganska svårt att godta USA:s förklaring att det
              handlade om självförsvar. Man ska också vara medveten om att det
              är ett självförsvar som i dag har pågått i mer än fyra år.
            </seg>
          </u>
          <u xml:id="i-6e42b37f5880acad-335" prev="i-6e42b37f5880acad-333" who="Q4354173">
            <seg xml:id="i-VuyBD5qqqijZzSJNQzXhVi">
              Den svenska regeringen förhöll sig faktiskt kritisk till den
              förstnämnda av de båda förklaringarna, att det var självförsvar,
              och man påpekade i sin proposition 2003/04:71, s. 8, att själva
              resolutionerna som FN antog efter det inte enligt svensk uppfattning
              utgjorde en tillräcklig folkrättslig grund för koalitionen att
              agera i Afghanistan.
            </seg>
          </u>
          <u xml:id="i-6e42b37f5880acad-336" prev="i-6e42b37f5880acad-333" who="Q4354173">
            <seg xml:id="i-48UbXn3SNBB34yW4w5AZxz">
              Men när angreppet på Afghanistan hade inletts och talibanerna
              efter en tid hade drivits tillbaka kom frågorna om säkerhet och
              återuppbyggnad upp på den politiska dagordningen. Det blev ett
              konstitutionerande råd som bestod av 500 delegater i Afghanistan,
              och man antog en konstitution.
            </seg>
          </u>
          <u xml:id="i-6e42b37f5880acad-337" prev="i-6e42b37f5880acad-333" who="Q4354173">
            <seg xml:id="i-GqG2Ee1uKEZqekHpEpprPU">
              På FN:s initiativ efter det här bildades i mars 2002 United Nations
              Assistance Mission i Afghanistan. Det följdes av bildandet av
              en militär fredsbevarande säkerhetsstyrka, Isaf, till vilken Sverige
              hittills har bidragit och där Sverige ingår i dag. Till en början
              var det svenska deltagandet begränsat till Kabulområdet. Uppgiften
              för den svenska truppen skulle vara att skydda civila insatser.
              Men efter det har ytterligare ett beslut tagits om att svensk
              trupps verksamhet ska utvidgas till insats i norra Afghanistan,
              och nu ska vi utvidga detta ytterligare, och Sverige ska ta över
              verksamheten.
            </seg>
          </u>
          <u xml:id="i-6e42b37f5880acad-338" prev="i-6e42b37f5880acad-333" who="Q4354173">
            <seg xml:id="i-TsAxGjgTyVeKY2uTGEQXG9">
              Vänsterpartiet står bakom den första insatsen i Afghanistan.
              Sverige har länge varit aktivt i Afghanistan med ett stort bistånd.
              Sverige har varit aktivt och stött det afghanska folket när många
              andra länder i världen såg bort från det förtryck som fanns mot
              kvinnor och det lidande som det afghanska folket fick utstå. Sverige
              har alltså en lång tradition av solidaritet med Afghanistan. Därför
              ansåg Vänsterpartiet att det var rimligt att Sverige skulle delta
              i Isafstyrkan, men med de begränsade uppgifterna. Anledningen
              till att vi ville ha det till begränsade uppgifter är att Operation
              Enduring Freedom, USA-alliansen, fortfarande opererar i Afghanistan.
              I dag opererar de på inbjudan av den afghanska regeringen, och
              det man gör är terroristbekämpning. Man för ett krig mot terrorismen
              i Afghanistan.
            </seg>
          </u>
          <u xml:id="i-6e42b37f5880acad-339" prev="i-6e42b37f5880acad-333" who="Q4354173">
            <seg xml:id="i-Rqe2hQtHARLteGq85RakMj">
              För Vänsterpartiet var det viktigt att det inte blev någon sammanblandning
              mellan USA-alliansens terroristkrig och den svenska styrkan. Men
              vi såg också att det fanns risker med det, och vid andra beslutet,
              som vi tog i april förra året, sade Vänsterpartiet nej. Anledningen
              var att vi såg att det blev en klar sammanblandning. När Sverige
              skulle operera på större områden och inte bara i Kabul innebar
              det att vi behövde ha ett närmare samarbete med OEF. Samarbetet
              innebar att vi har två försvarsofficerare som är placerade i Tampa
              i Florida, som Bushadministrationen driver sitt terroristkrig
              från, men också att man fick ha närmare kontakter för att man
              kommer att befinna sig inom samma område. I samband med det beslutet
              var det också tydligt att brittiska styrkor, som då fanns i OEF,
              skulle övergå och ingå i Isaf. Man skulle alltså övergå från terroristbekämpning
              till uppbyggnad, till försvaret och till Isaf. Vi ansåg att den
              överlappningen skadade och att sammanblandningen mellan styrkorna
              skulle bli starkare. Tyvärr har Vänsterpartiet kunnat se att våra
              farhågor var riktiga. Sammanblandningen har blivit starkare och
              starkare.
            </seg>
          </u>
          <u xml:id="i-6e42b37f5880acad-340" prev="i-6e42b37f5880acad-333" who="Q4354173">
            <seg xml:id="i-X3j3iyvM3jbxhYgja2dNSe">
              Sammanblandningen av militära och humanitära insatser inträffar
              också i praktiken. Det framgår bland annat av uppgifter och den
              skarpa kritik som Läkare Utan Gränser, MSF, riktar mot USA-koalitionens
              olika metoder att utnyttja hjälparbetare och FN-personal. Sex
              medarbetare blev dödade i Afghanistan. I ett TT-meddelande den
              28 juli förklarar Läkare Utan Gränser med anledning av att sex
              av deras medarbetare dödats att det är just säkerhetsläget som
              ligger bakom MSF:s beslut att dra sig ur landet. Man förklarade
              också att MSF håller inte bara talibaner och presidenten Karzais
              regering ansvariga för läget utan också USA-alliansen. Amerikanerna
              har också delat ut flygblad vid deras kliniker där de hotar afghaner
              med att läkarvård och bistånd kommer att dras in om man inte ger
              USA upplysningar om talibaner och al-Qaida. Det har gjort att
              en organisation som hade verkat i Afghanistan i över 24 år drog
              sig ur.
            </seg>
          </u>
          <u xml:id="i-6e42b37f5880acad-341" prev="i-6e42b37f5880acad-333" who="Q4354173">
            <seg xml:id="i-8ZPe8AXH3aeNYrC5zdHtJH">
              Men sammanblandningen i det nya läget blir ännu större och ännu
              tydligare när man nu också kommer att ha gemensamma befäl. I förra
              veckan meddelade Nato att man ska inrätta en chef för hela Afghanistanverksamheten
              med en vicechef, för Isaf lyder under Nato, även om det har ett
              FN-mandat. Man tillsätter alltså en vicechef med ansvar inför
              såväl Isaf som OEF. I praktiken är ju verksamheterna fullt koordinerade
              redan i dag med Isafchefen general Del Vecchios egna ord: Vi samordnar
              till fullo våra operationer, och vi erbjuder ömsesidig hjälp åt
              varandra.
            </seg>
          </u>
          <u xml:id="i-6e42b37f5880acad-342" prev="i-6e42b37f5880acad-333" who="Q4354173">
            <seg xml:id="i-UjKFsdQk4EEBUibtwja4Qb">
              Sammanblandningen är ett faktum.
            </seg>
          </u>
          <u xml:id="i-6e42b37f5880acad-343" prev="i-6e42b37f5880acad-333" who="Q4354173">
            <seg xml:id="i-9QEVyyZPgFcvzMnTc4ioPn">
              Fru talman! Varför skulle det här vara ett sådant stort problem?
              Bekämpa terrorismen vill vi väl alla? Och är det inte viktigt
              att bekämpa terroristerna som agerar i Afghanistan? Jo, fru talman,
              det tycker Vänsterpartiet också. Men man måste också se vilka
              man allierar sig med och på vilka grunder.
            </seg>
          </u>
          <u xml:id="i-6e42b37f5880acad-344" prev="i-6e42b37f5880acad-333" who="Q4354173">
            <seg xml:id="i-Q3ax8awT3jysiKwiHmzoAn">
              Fru talman! Det sätt på vilket USA och USA-alliansen bedriver
              sitt krig mot terrorismen är fullständigt oacceptabelt. Det är
              ett krig som förs helt utan respekt för mänskliga rättigheter.
              Det är ett krig som förs helt mot internationella konventioner
              och lagar.
            </seg>
          </u>
          <u xml:id="i-6e42b37f5880acad-345" prev="i-6e42b37f5880acad-333" who="Q4354173">
            <seg xml:id="i-8KqG8io8NxHJcBCT7DfqeH">
              Fru talman! Jag ska läsa upp lite grann det är ingen fullständig
              översättning från den senaste Amnestyrapporten om USA och Afghanistan
              från den 31 oktober 2005. Den är alltså ganska nyligen utkommen.
            </seg>
          </u>
          <u xml:id="i-6e42b37f5880acad-346" prev="i-6e42b37f5880acad-333" who="Q4354173">
            <seg xml:id="i-B1a5ADvznXNYyNj6Bt4bzP">
              Det man säger är att tidigare den månaden kom det en rapport
              om att USA-trupper efter att ha dödat två talibaner brände talibanernas
              kroppar och tog de brända och skadade kropparna in i en by för
              att hota och plåga invånarna eftersom man misstänkte att de gömde
              terrorister eller talibaner. Detta är ett mycket klart brott mot
              mänskliga rättigheter och mot internationella konventioner, och
              ett sätt att föra krig mot terrorism som bara föder terrorism.
            </seg>
          </u>
          <u xml:id="i-6e42b37f5880acad-347" prev="i-6e42b37f5880acad-333" who="Q4354173">
            <seg xml:id="i-KzSxFuzNR9LQ8Rhj4aMA4q">
              Ytterligare en punkt som Amnesty tar upp i sin rapport gäller
              den sena undersökningen, som berodde på att detta blev avslöjat
              inte av armén utan av andra. Man lyckades få loss kropparna efter
              två män. De hade varit kedjade i en cell, sparkade och slagna
              av en mängd olika militärer. Enligt en av dem som undersökte kropparna
              medicinskt de båda männen avled var den ena mannens ben så illa
              slagna och så illa sparkade att båda benen hade behövt amputeras
              om mannen hade överlevt. Han hade också hållits i smärtsamma ställningar
              och fått vatten hällt i munnen så att han inte skulle kunna andas.
            </seg>
          </u>
          <u xml:id="i-6e42b37f5880acad-348" prev="i-6e42b37f5880acad-333" who="Q4354173">
            <seg xml:id="i-5i4xJc5YadwMHm2KXL3zqa">
              Trots detta, och trots avslöjandena, är det fortfarande ingen
              som har ställts inför rätta. Två soldater har förhörts, men ingen
              högre upp i befälskedjan trots att en av soldaterna tydligt har
              sagt att det här är standard procedure när motsträviga terrorister
              förhörs. De ska hållas och sparkas på. Vatten och mat ska undanhållas
              dem. De ska hållas i plågsamma ställningar. De ska periodvis hållas
              i en smärtsam stress position . Han säger att det är helt accepterat
              och auktoriserat av senior military commanders från Pentagon.
            </seg>
          </u>
          <u xml:id="i-6e42b37f5880acad-349" prev="i-6e42b37f5880acad-333" who="Q4354173">
            <seg xml:id="i-PaCR1AXZKPsmFjBGEBhWz9">
              Amnesty uttrycker också i rapporten en stor oro över hur det
              är i Afghanistan när det gäller tortyr och dålig behandling. Man
              uttrycker också en oro över det hundratal fångar som finns fängslade
              i Afghanistan som USA och USA-alliansen har kontroll över. De
              har inte ställts inför rätta. De får inte träffa sina familjer.
              De har ingen tillgång till advokat. Röda Korset tillåts inte heller
              besöka fängelserna. Man uttrycker också en oro över hemliga fängelser
              och fångtransporter utförda av CIA som vi hör talas om dagligen
              också finns och sker i Afghanistan.
            </seg>
          </u>
          <u xml:id="i-6e42b37f5880acad-350" prev="i-6e42b37f5880acad-333" who="Q4354173">
            <seg xml:id="i-DmtRTwcV6foQmKR7CCJyty">
              Det här kommer att bli svenska truppers samarbetspartner. Det
              här är trupper som ska komma till undsättning om svensk trupp
              behöver hjälp. Det här är trupper som svenska soldater ska undsätta.
              Hur ser sammanblandningen ut? Hur tror ni att den afghanska befolkningen
              ser på sammanblandningen? Det här riskerar att i stället bryta
              ned den uppbyggnad av Afghanistan som Sverige så länge har verkat
              för.
            </seg>
          </u>
          <u xml:id="i-6e42b37f5880acad-351" prev="i-6e42b37f5880acad-333" who="Q4354173">
            <seg xml:id="i-LQHF4A6CaRfNZPWpAjNwbJ">
              För Vänsterpartiet är det självklart att kampen mot terrorism
              måste föras enligt internationella lagar och regler. Det är självklart
              för Vänsterpartiet att den svenska regeringen inte bör medverka
              till att svensk trupp samarbetar med militär organisation som
              så uppenbart bryter mot mänskliga rättigheter.
            </seg>
          </u>
          <u xml:id="i-6e42b37f5880acad-352" prev="i-6e42b37f5880acad-333" who="Q4354173">
            <seg xml:id="i-4N9D46qqoZpKQwu3U9KUv7">
              Den svenska utrikesdeklarationen brukar inledas med att svensk
              utrikespolitik vilar på en grund av mänskliga rättigheter och
              respekt för internationella lagar. Det är dags att den svenska
              regeringen agerar och kritiserar det krig som förs i stället för
              att gå in i ett närmare samarbete.
            </seg>
          </u>
          <note type="speaker" xml:id="i-CKsrku9PcmxN43enAU94ge">
            Anf. 69 KENNETH G FORSLUND (s):
          </note>
          <u xml:id="i-6e42b37f5880acad-353" next="i-6e42b37f5880acad-363" who="Q3373169">
            <seg xml:id="i-BZTNpPPkEHxajNgvooFAwQ">
              Fru talman! När riksdagen fattar beslut om svenskt deltagande
              i internationella uppdrag vet vi att det är förenat med risker
              för de personer som sänds ut. Graden av risk varierar med platsen
              för uppdraget och uppdragets art. Vi är alltså medvetna om dessa
              risker. Med öppna ögon har Sverige valt att sedan 1948 delta i
              olika internationella uppdrag, varje gång medvetet om riskerna
              men samtidigt med föresatsen att inga liv ska mistas. Ändå vet
              vi att det händer att tjänstgörandes liv spills. Det är djupt
              beklagligt varje gång det händer. Arbetet går vidare för att i
              möjligaste mån säkerställa att det inte ska hända igen. Det är
              därför med sorg vi mottog nyheten att en svensk soldat stupat
              i Afghanistan. Jag beklagar starkt den förlust Sverige led när
              Jesper Lindblom omkom och hans kolleger skadades i samband med
              terrorattentatet den 25 november i Afghanistan.
            </seg>
          </u>
          <u xml:id="i-6e42b37f5880acad-354" prev="i-6e42b37f5880acad-353" who="Q3373169">
            <seg xml:id="i-L8jkVieBqxc6gcb7765Vv1">
              Att sända trupp till krishärdar är inte ett lätt beslut. Men
              det är ett oerhört viktigt beslut. Utan våra soldaters insatser
              skulle Sverige inte kunna ge detta och andra viktiga bidrag till
              säkerhet, utveckling och framtidstro i mycket utsatta områden
              i världen. Bomben som var riktad mot svenskarna var riktad mot
              hela FN-närvaron i Afghanistan. Den som placerade ut den vill
              skrämma oss att dra tillbaka våra trupper. Det får inte ske. Vi
              måste stå fast vid vårt uppdrag.
            </seg>
          </u>
          <u xml:id="i-6e42b37f5880acad-355" prev="i-6e42b37f5880acad-353" who="Q3373169">
            <seg xml:id="i-Jk6T8zWEcHD51R4nA6B5Zx">
              Sverige har deltagit i Isaf sedan 2002. Men svenskt engagemang
              för Afghanistan går mycket längre tillbaka än så. Sverige har
              länge varit en av de största biståndsgivarna till Afghanistan.
              Landet är den tredje största mottagaren av svenskt bistånd. Mycket
              av det biståndet har varit och är kanaliserat genom Svenska Afghanistankommittén,
              som gör ett mycket bra arbete. Nästan all utbildning för barn
              och ungdomar i Afghanistan har kommit till stånd genom Svenska
              Afghanistankommitténs skolor och personal på plats.
            </seg>
          </u>
          <u xml:id="i-6e42b37f5880acad-356" prev="i-6e42b37f5880acad-353" who="Q3373169">
            <seg xml:id="i-RUqEGf9Wd9Lp5oTdaLg2hT">
              Afghanistans folk behöver vårt stöd. Detta är ett av världens
              fattigaste länder. För afghanska barn som föds i dag är den förväntade
              medellivslängden endast 46 år. Efter åratal av krig, ockupation
              och talibanregimens förtryck finns nu en gnutta hopp. Men situationen
              är mycket svår. Därför är den internationella närvaron så viktig.
              Säkerheten är en direkt förutsättning för utveckling. Vårt bistånd
              kan inte få verkan fullt ut om inte säkerhet skapas och upprätthålls.
            </seg>
          </u>
          <u xml:id="i-6e42b37f5880acad-357" prev="i-6e42b37f5880acad-353" who="Q3373169">
            <seg xml:id="i-PH1Kbb4kzuRMKaiiLUWWnF">
              Vår närvaro är också militär och bidrar till säkerheten i norra
              Afghanistan i området kring Mazar-i-Sharif. Men uppdraget är bredare
              än så. Vi bidrar till att utbilda polis och militär, stödja afghanska
              myndigheter, och vi finns med i biståndsinsatser. Vi ska nu, om
              beslutet går igenom, ta över ledningen av en PRT-styrka, provincial
              reconstruction team , vars insats är mycket uppskattad av regeringen
              Karzai, av hjälporganisationer och folkrörelser. Den gör en viktig
              insats.
            </seg>
          </u>
          <note xml:id="i-BzGnyDu8qL8XVmNmURp34y">
            Beslutet som riksdagen ska fatta handlar om, som föreslås i betänkandet,
            att bifalla regeringens proposition om ett utökat svenskt deltagande.
            Sammansatta utrikes- och försvarsutskottet föreslår att riksdagen
            bemyndigar regeringen att ställa en väpnad styrka om högst 375
            personer till förfogande under 24 månader för deltagande inom
            ramen för Internationella säkerhetsstyrkan i Afghanistan, Isaf.
            Sverige föreslås överta ledningen för den regionala enheten för
            säkerhet och återuppbyggnad i Mazar-i-Sharif.
          </note>
          <u xml:id="i-6e42b37f5880acad-358" prev="i-6e42b37f5880acad-353" who="Q3373169">
            <seg xml:id="i-9pHU4nPAXD7p7uKXFNyCXZ">
              Sammansatta utrikes- och försvarsutskottet välkomnar att den
              svenska personalen har erhållit utbildning kring innehållet i
              FN:s resolution 1325 som antogs år 2000. Den handlar om kvinnors
              roll och betydelse i arbetet för fred och säkerhet i före detta
              konfliktområden. Det är bra att det svenska förbandet aktivt verkar
              för dess tillämpning inom Isaf. Det är bra eftersom det finns
              ett samband mellan fred, jämställdhet och utveckling.
            </seg>
          </u>
          <u xml:id="i-6e42b37f5880acad-359" prev="i-6e42b37f5880acad-353" who="Q3373169">
            <seg xml:id="i-RstAjuVGz5KmibHKdSUx2P">
              Fru talman! Sveriges styrkor befinner sig i Afghanistan på FN-mandat.
              Tro aldrig något annat! Det är viktigt att understryka detta.
              FN-mandatet är en absolut förutsättning för vår närvaro. Det är
              också mycket viktigt att skilja på Isafs uppdrag och den verksamhet
              som USA:s koalition bedriver under namnet Operation Enduring Freedom.
              De för krig mot terrorismen. Isafs uppdrag är att skapa och upprätthålla
              säkerhet. Det är separata mandat. Det är separata uppdrag.
            </seg>
          </u>
          <u xml:id="i-6e42b37f5880acad-360" prev="i-6e42b37f5880acad-353" who="Q3373169">
            <seg xml:id="i-KRwi8NWNPPbGmJJHFmdaBm">
              Vänsterpartiet, som har reserverat sig mot förslaget i betänkandet,
              vill att Sverige ska avveckla sin närvaro i Afghanistan.
            </seg>
          </u>
          <u xml:id="i-6e42b37f5880acad-361" prev="i-6e42b37f5880acad-353" who="Q3373169">
            <seg xml:id="i-56fYojxcM8HdNfyXpx3erH">
              Det kan aldrig vara ett alternativ att dra sig ur Afghanistan
              och lämna människorna där åt sitt öde. Sverige har länge stött
              människorna i Afghanistan och deras kamp för överlevnad och utveckling.
              Svenska Afghanistankommittén har verkat i över 20 år under brinnande
              krig och umbäranden. Sveriges engagemang i Afghanistan är långvarigt
              och djupt. Det åtagandet får inte svikas nu. Vår insats är av
              betydelse för säkerheten och därmed utvecklingen och den gryende
              demokratin i Afghanistan. Säkerheten i den regionen är också av
              betydelse för säkerheten i Europa. Det är en långsiktig satsning
              på att förebygga terrorism och religiös fundamentalism.
            </seg>
          </u>
          <u xml:id="i-6e42b37f5880acad-362" prev="i-6e42b37f5880acad-353" who="Q3373169">
            <seg xml:id="i-Sh6Hgh8XffyynpFedvkKd4">
              Fru talman! Riksdagen kommer genom det beslut som föreslås i
              betänkandet att bemyndiga regeringen att sända svensk väpnad trupp
              på uppdrag i annat land. Det är ett stort ansvar, som inte minst
              den tragiska händelsen den 25 november har visat. Säkerheten är
              trots detta relativt god i området, men det går inte att förutspå
              hur den kommer att vara framöver. Det måste finnas en marginal
              för att agera snabbt i händelse av att styrkan måste förstärkas
              eller evakueras. Därför är antalet soldater beräknat för att kunna
              fylla ett sådant behov, och beslutsbefogenheterna och beslutsgången
              i en sådan situation är också klarlagda.
            </seg>
          </u>
          <u xml:id="i-6e42b37f5880acad-363" prev="i-6e42b37f5880acad-353" who="Q3373169">
            <seg xml:id="i-WwkeTUEf4qsBqK7AswmypL">
              Med anledning av det jag nu redogjort för yrkar jag bifall till
              förslaget i betänkandet UFöU1.
            </seg>
          </u>
          <note type="speaker" xml:id="i-HucWY1CG43ZqdDor18Wh8g">
            Anf. 70 ALICE ÅSTRÖM (v) replik:
          </note>
          <u xml:id="i-6e42b37f5880acad-364" next="i-6e42b37f5880acad-367" who="Q4354173">
            <seg xml:id="i-D6UBbukjiD6kcTfcpCHapT">
              Fru talman! Jag skulle kunna instämma i väldigt mycket av det
              Kenneth Forslund sade i sitt anförande, om vikten av säkerhet,
              insatser, att inte svika Afghanistans folk, att inte lämna dem
              åt sitt öde. Men jag måste ändå ställa frågan: Ska det vara enbart
              med militära medel?
            </seg>
          </u>
          <u xml:id="i-6e42b37f5880acad-365" prev="i-6e42b37f5880acad-364" who="Q4354173">
            <seg xml:id="i-JC5a56wdugUnvBAdXE8vsR">
              Vi har från Vänsterpartiets sida stått fast vid den första insatsen,
              där vi skulle skydda civila. Vänsterpartiet står fortfarande bakom
              de biståndsinsatser som görs i Afghanistan. Vi har aldrig pratat
              om att vi ska lämna Afghanistan åt sitt öde.
            </seg>
          </u>
          <u xml:id="i-6e42b37f5880acad-366" prev="i-6e42b37f5880acad-364" who="Q4354173">
            <seg xml:id="i-WoJ6AkiUQa6Xi94HVZPDvQ">
              Jag måste ändå ställa en fråga. Vikten av att förebygga terrorism
              berörde Kenneth Forslund i sitt anförande. Men tror Kenneth Forslund
              att man kan förebygga terrorism med OEF:s sätt att agera i sin
              terroristbekämpning, med de brotten mot mänskliga rättigheter?
              Ser Kenneth Forslund inga problem alls med att man ska ha en gemensam
              chef för båda operationerna även om de har olika mandat? Ger det
              samarbetet en acceptans för det sätt som man bedriver kriget mot
              terrorism på?
            </seg>
          </u>
          <u xml:id="i-6e42b37f5880acad-367" prev="i-6e42b37f5880acad-364" who="Q4354173">
            <seg xml:id="i-XhUBBLGXnxw6sLDh6xxS7g">
              För oss i Vänsterpartiet är det klart oroande att vi snarare
              riskerar att underminera det svenska arbete som har gjorts i Afghanistan
              i så många år och det förtroende för Sverige som finns i Afghanistan
              genom att vi deltar i ett samarbete med en operation som inte
              säger att de som finns i Afghanistan ska ha samma rättssäkerhet
              och samma rätt till internationella konventioner som vi kräver
              i övriga världen.
            </seg>
          </u>
          <note type="speaker" xml:id="i-KwbkMBCmwbXfs9ZbbFrK5g">
            Anf. 71 KENNETH G FORSLUND (s) replik:
          </note>
          <u xml:id="i-6e42b37f5880acad-368" next="i-6e42b37f5880acad-370" who="Q3373169">
            <seg xml:id="i-MySpBxvKSRqAaqVEAf5zN2">
              Fru talman! Alice Åström vittnade i sitt anförande om de fruktansvärda
              saker som Amnesty har speglat i en av sina rapporter från Afghanistan.
              Det är naturligtvis ingenting av det som Amnesty rapporterar om
              som någon i den här riksdagen under några som helst omständigheter
              kan ställa sig bakom. Det ska självfallet kritiseras, och det
              ska också följas upp.
            </seg>
          </u>
          <u xml:id="i-6e42b37f5880acad-369" prev="i-6e42b37f5880acad-368" who="Q3373169">
            <seg xml:id="i-VwRfEZHbN4kJGT4oe3hqTN">
              Men när Vänsterpartiet kritiserar vad USA gör, vad Nato gör,
              vad Operation Enduring Freedom gör och det med rätta, utifrån
              Amnestyrapporter och annan information är ändå slutsatsen att
              det är den svenska Isafstyrkan som Vänsterpartiet vill dra tillbaka.
              Blir det mer eller mindre säkerhet och samhällsbygge i Afghanistan
              om Isaf lämnar Afghanistan? Jag förstår inte det.
            </seg>
          </u>
          <u xml:id="i-6e42b37f5880acad-370" prev="i-6e42b37f5880acad-368" who="Q3373169">
            <seg xml:id="i-EL7di3VG8W1y9za2F48zzi">
              Sedan var det diskussionen om sammanblandning. Ett argument har
              varit att genom att vi finns på plats kanske de som inte, i likhet
              med oss, accepterar en del av det som OEF i sina sämsta stunder
              står för skulle rikta sin vrede mot Isafpersonalen. Jag tror att
              problemet är att de krafter som ägnar sig åt droger, vapen, människohandel
              och annan kriminell verksamhet inte vill ha ett fungerande land,
              inte vill ha lag och ordning. Det är någonting annat de vill ha.
              De ser naturligtvis gärna att Isaf lämnar Afghanistan.
            </seg>
          </u>
          <note type="speaker" xml:id="i-JBB6LaFjnnGGACTLxbT4Wb">
            Anf. 72 ALICE ÅSTRÖM (v) replik:
          </note>
          <u xml:id="i-6e42b37f5880acad-371" next="i-6e42b37f5880acad-373" who="Q4354173">
            <seg xml:id="i-P8BKs8aPRDy9H9nvMPixVE">
              Fru talman! Först och främst kanske jag ska be att man läser
              igenom vår motion fullständigt. Det vi kräver i motionen är att
              den svenska regeringen ska agera i FN och i andra sammanhang för
              att Operation Enduring Freedom ska avsluta den verksamhet man
              har i Afghanistan. Vi skriver också i motionen att vi anser att
              FN bör ta över hela verksamheten i Afghanistan och att vi är beredda
              att ha svensk trupp där också.
            </seg>
          </u>
          <u xml:id="i-6e42b37f5880acad-372" prev="i-6e42b37f5880acad-371" who="Q4354173">
            <seg xml:id="i-NhP9E7qc9gHtGwvjMv3ybR">
              Man kritiserar de övergrepp som sker och säger att det är fullständigt
              oacceptabelt att arbetet bedrivs på det här sättet, samtidigt
              som rapport efter rapport från Amnesty visar att det är sanktionerat,
              att det inte är några tillfälliga händelser utan långvariga händelser,
              att det har skett fängslanden under väldigt lång tid utan de rättigheter
              som man har enligt konventionen. Samtidigt ingår man i en operation
              där man ska ha en gemensam chef för båda styrkorna. Det kommer
              att vara en chef som är chef både för OEF och för Isaf, och indirekt
              också över de svenska soldaterna. Man sanktionerar den politiken
              och det sättet att bedriva kamp mot terrorism.
            </seg>
          </u>
          <u xml:id="i-6e42b37f5880acad-373" prev="i-6e42b37f5880acad-371" who="Q4354173">
            <seg xml:id="i-ESHLCwGyNpnKA4TzYcWiJF">
              I och med att Sverige agerar på det här sättet utökar vi vårt
              mandat och sätter inte någon press, utan vi ger snarare en acceptans
              för en krigföring mot terrorism som är helt oacceptabel.
            </seg>
          </u>
          <note type="speaker" xml:id="i-9ZnJ49W1Q3QEU6w71FmxfE">
            Anf. 73 KENNETH G FORSLUND (s) replik:
          </note>
          <u xml:id="i-6e42b37f5880acad-374" next="i-6e42b37f5880acad-399" who="Q3373169">
            <seg xml:id="i-7UpqgSce8YmVXGitum3N8V">
              Fru talman! Självfallet ska övergreppen kritiseras, men lösningen
              är inte att Isaf lämnar Afghanistan. Lösningen är att övergreppen
              lämnar Afghanistan.
            </seg>
          </u>
          <u xml:id="i-6e42b37f5880acad-375" prev="i-6e42b37f5880acad-374" who="Q3373169">
            <seg xml:id="i-MFziDPTtEmDcQXMqfknhnu">
              Alice Åström svarade inte på frågan om det blir mer eller mindre
              av säkerhet och samhällsbygge om Isaf lämnar Afghanistan. Det
              blir självfallet mindre.
            </seg>
          </u>
          <note xml:id="i-TfUhT15JjLaY7HPHkny7ed">
            Anf. 74 GUNILLA CARLSSON i Tyresö (m):
          </note>
          <u xml:id="i-6e42b37f5880acad-376" prev="i-6e42b37f5880acad-374" who="Q3373169">
            <seg xml:id="i-X1vxX91aXKNX7NsFjfVLsZ">
              Fru talman! I dag när vi diskuterar betänkandet gör vi det med
              ett stort mått av allvar. Sverige har varit relativt förskonat
              från stupade soldater. Precis som Kenneth G Forslund sade har
              vi här i riksdagen varit mycket medvetna om de risker som finns
              med de beslut som vi fattar. Det är stor utsatthet i de uppdrag
              som svenskar nu bidrar i. Våra tankar och vårt deltagande går
              till familjen och vännerna kring Jesper Lindblom som omkom vid
              attentatet den 25 november mot en svensk patrull i Mazar-i-Sharif.
              Vår omtanke går också till hans skadade kolleger.
            </seg>
          </u>
          <u xml:id="i-6e42b37f5880acad-377" prev="i-6e42b37f5880acad-374" who="Q3373169">
            <seg xml:id="i-93QXb24qJ4A1xHrUdx7d5t">
              Vi vet att vi har ambitioner som land i utrikes- och säkerhetspolitiken.
              De ambitionerna tar sig olika uttryck. Ett är vårt deltagande
              i internationella militära operationer. Av detta har Sverige en
              lång tradition att inom FN bidra med styrkor i fredsbevarande
              insatser och numera också i EU-strukturen och under Natobefäl
              och i tuffare konfliktsituationer.
            </seg>
          </u>
          <u xml:id="i-6e42b37f5880acad-378" prev="i-6e42b37f5880acad-374" who="Q3373169">
            <seg xml:id="i-HjXm8FVdjuAYFoi8gfehC1">
              Uppgiften är att tillsammans med andra kunna försvara de värden
              som vårt land står för och därmed bidra till fred, stabilitet
              och säkerhet inte bara i vårt närområde utan också långt utanför
              EU:s gränser. Det ställer förändrade krav på Försvarsmakten men
              också på det politiska ledarskapet.
            </seg>
          </u>
          <u xml:id="i-6e42b37f5880acad-379" prev="i-6e42b37f5880acad-374" who="Q3373169">
            <seg xml:id="i-F6UQ9RANkea2PvwZ8vCBgK">
              Jag tror att det finns ett stort behov av att förklara vad som
              har föranlett denna förändring för att upprätthålla ett starkt
              internationellt engagemang i Sverige baserat på medmänsklighet
              och solidaritet med utsatta människor. Men det gäller också att
              visa hur detta har betydelse för vårt eget lands säkerhet och
              frihet.
            </seg>
          </u>
          <u xml:id="i-6e42b37f5880acad-380" prev="i-6e42b37f5880acad-374" who="Q3373169">
            <seg xml:id="i-LNmAu5xHYPUpUi4JFRzf2u">
              Jag brukar uttrycka det som att Sverige ska vara berett att ta
              sin del av ansvaret för internationell fred och säkerhet. Det
              förutsätter en förmåga att kunna agera och ha kapacitet på en
              mängd områden, såväl civilt som militärt.
            </seg>
          </u>
          <u xml:id="i-6e42b37f5880acad-381" prev="i-6e42b37f5880acad-374" who="Q3373169">
            <seg xml:id="i-SGSnbh1b4B4jSN3hxJmtYn">
              Ett kännetecken på det svenska engagemanget är deltagandet i
              internationella operationer, där Sverige i dag har en historiskt
              låg nivå med ca 800 man. Det är också en bottennivå i jämförelse
              med våra befolkningsmässigt mindre nordiska grannländer. Detta
              sker samtidigt som världssamfundet behöver bli fredsbevarare och
              fredsskapare.
            </seg>
          </u>
          <u xml:id="i-6e42b37f5880acad-382" prev="i-6e42b37f5880acad-374" who="Q3373169">
            <seg xml:id="i-2hAqRp89EoewyyNFDAhxvk">
              I dag pågår ca 70 väpnade konflikter i världen. I deras spår
              följer inte bara hat och materiell förstörelse utan också humanitära
              katastrofer med hunger, utsatthet och sjukdom. Det är min uppfattning
              att Sverige ska kunna göra mer här för att skilja stridande parter
              åt och för att bidra till säkerhet och stabilitet.
            </seg>
          </u>
          <u xml:id="i-6e42b37f5880acad-383" prev="i-6e42b37f5880acad-374" who="Q3373169">
            <seg xml:id="i-PykdY225odjoKc7UVmJK16">
              Sverige har i denna del ett mycket gott internationellt omdöme.
              Vi har ett rykte om soldater och befäl som löser uppgiften. Nu
              sker det i Kosovo, Bosnien, Liberia, Afghanistan och på andra
              ställen. Utan kunniga befäl och motiverade soldater skulle dessa
              goda omdömen om vårt land inte höras, och våra politiska ambitioner
              att bidra till säkerhet och fred i världen och att ha ett engagerat
              och solidariskt Sverige skulle inte kunna möjliggöras.
            </seg>
          </u>
          <u xml:id="i-6e42b37f5880acad-384" prev="i-6e42b37f5880acad-374" who="Q3373169">
            <seg xml:id="i-M2LAdwpSmurD8dvbn9qqUy">
              Därför finns det anledning i dag att inte bara i våra tankar
              hedra Jesper Lindblom utan alla dem som gör eller har gjort enastående
              insatser. Jag har mött dem, unga tjejer och killar under utbildning
              på väg långt bort från Sverige. Jag har varit hos dem, på uppdrag
              där minsta misstag kan få allvarliga konsekvenser. Jag har talat
              med många som har gjort både en eller flera handfasta insatser
              i missioner för fred och säkerhet för vår skull och för andras
              skull. Jag har alltid imponerats av modet och kunnigheterna och
              av erfarenheterna. Stoltheten över att få bidra har inte varit
              att ta miste på.
            </seg>
          </u>
          <u xml:id="i-6e42b37f5880acad-385" prev="i-6e42b37f5880acad-374" who="Q3373169">
            <seg xml:id="i-MJzVxKmxZKUrAvKRHaJ8DN">
              Svensk trupp utomlands är alltid frivilligt rekryterad. Beslut
              om att sända trupp fattas alltid av riksdagen för en bred förankring
              och ett delat ansvar. Regeringens proposition som vi nu behandlar
              har ett aktivt stöd av oss moderater. Jag vill därför yrka bifall
              till utskottets förslag i betänkandet inte bara för att minoritetsregeringens
              underlag vacklar i denna, vad jag anser, trovärdighetsfråga för
              Sverige utan också för att en utvidgad styrka i Afghanistan ligger
              i linje med vad vi i den borgerliga alliansen vill se.
            </seg>
          </u>
          <u xml:id="i-6e42b37f5880acad-386" prev="i-6e42b37f5880acad-374" who="Q3373169">
            <seg xml:id="i-Esuz3NTnBNyH29ccrc4ByQ">
              Vi vill se ett tydligare svenskt deltagande i internationella
              operationer som utgår från en strategi där analys, vilja och finansiering
              är synkroniserad inom regeringen och där svenskt deltagande sker
              utifrån långsiktiga bedömningar om var vi kan göra bäst nytta.
            </seg>
          </u>
          <u xml:id="i-6e42b37f5880acad-387" prev="i-6e42b37f5880acad-374" who="Q3373169">
            <seg xml:id="i-FhVBGUzMZA59iLwmAhcqYh">
              Vi tror att mer koncentrerade insatser har en fördel inte minst
              för att säkra svenskt ledarskap och utveckling i missioner. Så
              är fallet i Isaf där Sverige nu planeras ta ansvar för en så kallad
              PRT med både militära och civila inslag i norra delen av Afghanistan
              i Mazar-i-Sharif.
            </seg>
          </u>
          <u xml:id="i-6e42b37f5880acad-388" prev="i-6e42b37f5880acad-374" who="Q3373169">
            <seg xml:id="i-Q2h7i1Enx9CZmi8YENxfAr">
              Vi tycker också att det är rimligt med ett ökat svenskt militärt
              engagemang utifrån andra utgångspunkter. Lite slarvigt översatt
              är det nu alltfler som repeterar Kofi Annans: Utan säkerhet ingen
              utveckling, utan utveckling ingen säkerhet.
            </seg>
          </u>
          <u xml:id="i-6e42b37f5880acad-389" prev="i-6e42b37f5880acad-374" who="Q3373169">
            <seg xml:id="i-17aiQcrN6LwhzpqWRu6gB3">
              Afghanistan är ett av världens mest drabbade länder. Över två
              decenniers inbördeskrig har trasat sönder ett redan fattigt och
              underutvecklat land. Afghanistan är en världens största humanitära
              kriser med en gigantisk flyktingsituation och svår livsmedelsbrist.
            </seg>
          </u>
          <u xml:id="i-6e42b37f5880acad-390" prev="i-6e42b37f5880acad-374" who="Q3373169">
            <seg xml:id="i-Vj1XyDectSmMsaxo9xW9dH">
              Mer än tre miljoner afghaner lever ännu som flyktingar utomlands,
              och ytterligare drygt en miljon är internflyktingar. Landet är
              ett av de allra mest minerade i världen. Analfabetismen är utbredd
              och kvinnans ställning svag. Det som frodas är narkotikaproduktion,
              smuggling och internationell kriminalitet. Det är ett reellt hot
              även mot oss här i Sverige.
            </seg>
          </u>
          <u xml:id="i-6e42b37f5880acad-391" prev="i-6e42b37f5880acad-374" who="Q3373169">
            <seg xml:id="i-F4ykjFbWTcsdphppXLntnx">
              Afghanistan producerar mer än 70 % av världens opium, och produktionen
              ökar. Det beräknas att det är cirka tio miljoner missbrukare som
              försörjs av opium och heroin från Afghanistan. Narkotikasmugglingen
              och den kriminalitet som följer i dess spår slår sönder annan
              ekonomisk utveckling, hotar regional stabilitet och ökar tillgången
              och sänker priset på heroin här i Sverige.
            </seg>
          </u>
          <u xml:id="i-6e42b37f5880acad-392" prev="i-6e42b37f5880acad-374" who="Q3373169">
            <seg xml:id="i-H2TMe93GJNZYW22QNFLzmQ">
              Efter kommunism, Mujaheddin och talibanstyre har nu Afghanistan
              och dess folk en chans att börja bygga upp sitt land igen. Ytterligare
              ett bevis på den viljan såg vi i parlamentsvalen tidigare i höstas.
              Denna återuppbyggnad är inte möjlig utan internationellt stöd
              genom FN och dess mandat och olika organ och genom bistånd. Sverige
              är Afghanistans fjärde största biståndsgivare med en ram de kommande
              åren på 1 miljard svenska kronor men också genom säkerhetsfrämjande.
            </seg>
          </u>
          <u xml:id="i-6e42b37f5880acad-393" prev="i-6e42b37f5880acad-374" who="Q3373169">
            <seg xml:id="i-LrKwQiSoiUbahWUfL7LZ77">
              När vi nu vill bemyndiga regeringen att ställa en beväpnad styrka
              om högst 375 personer till förfogande tar vi vår del av ansvaret
              och bidrar till säkerhet som en förutsättning för det afghanska
              folkets utveckling av sitt eget land. Samtidigt som vi hjälper
              dem hjälper vi också oss själva. Alternativet är ett sammanfallande
              Afghanistan med hemvist för internationell brottslighet och terrorism.
              Det återverkar direkt i Europa. Mest tydligt är narkotikaströmmarna
              via Ryssland och Balkan till Plattan mitt i vår huvudstad och
              vidare ut i landet. Men som jag ser det stannar riskerna inte
              där.
            </seg>
          </u>
          <u xml:id="i-6e42b37f5880acad-394" prev="i-6e42b37f5880acad-374" who="Q3373169">
            <seg xml:id="i-H7MGuPJAbvtLThEoUyhtZr">
              Jag hade inte tänkt att gå i polemik med Alice Åström. Jag kan
              förstå motviljan mot USA och betänkligheterna kring Operation
              Enduring Freedom. Det finns en stor misstänksamhet. Men det är
              synd när Alice Åström lägger mycket tid på att citera ur en Amnestyrapport
              och lite grann kommer bort från huvudfrågan: Hur kan vi bäst hjälpa
              det utsatta afghanska folket?
            </seg>
          </u>
          <u xml:id="i-6e42b37f5880acad-395" prev="i-6e42b37f5880acad-374" who="Q3373169">
            <seg xml:id="i-Xp9cGzfR6yYJTXRZRhb6AG">
              Det finns anledning att påminna om att även OEF verkar på ett
              FN-mandat och på inbjudan av president Karzai. Det har till uppgift
              att bekämpa terrorism och störa ut narkotikaproduktion men också
              att bidra till säkerhet och civil utveckling.
            </seg>
          </u>
          <u xml:id="i-6e42b37f5880acad-396" prev="i-6e42b37f5880acad-374" who="Q3373169">
            <seg xml:id="i-GTAHbJsEHLsrSMdpdQqFaG">
              Vår egen utrikesminister har sagt senast i ett tal den 19 november
              att det samarbete som redan existerar mellan OEF och Isaf kommer
              att behöva öka. Det finns goda skäl för detta, inkluderande utbyte
              av information som är nödvändig för säkerheten för våra trupper.
              Det är också en viktig aspekt som vi måste väga in när vi nu i
              morgon fattar beslut om mandatet.
            </seg>
          </u>
          <u xml:id="i-6e42b37f5880acad-397" prev="i-6e42b37f5880acad-374" who="Q3373169">
            <seg xml:id="i-VqvKefCv1bVFCvJXaLnnzo">
              Jag hade inte tänkt att gå i polemik med Alice. Men det kanske
              ger mig en anledning att önska henne en god jul med en fantastisk
              bok som jag läste för några år sedan av en tysk författare. Det
              är en berättelse om Shirin-Gol, en kvinna i Afghanistan. Titeln
              är Till Afghanistan kommer Gud bara för att gråta .
            </seg>
          </u>
          <u xml:id="i-6e42b37f5880acad-398" prev="i-6e42b37f5880acad-374" who="Q3373169">
            <seg xml:id="i-7K732Pc7Z2PYZx6yAj4dqw">
              Det är en bok som handlar om en kvinna som har flytt från sin
              by till Kabul, från Kabul till ett annat land, från det landet
              till ett annat land, tillbaka igen och vidare till ett annat land.
              På vägen blir hon förälskad, hon föder barn, hon utsätts för trakasserier,
              hon svälter, hon förlorar barn, hon våldtas, hon skändas, hon
              fryser, hon våndas, hon håller på att tappa förståndet, hon finner
              styrka, hon finner också stunder av lycka men framför allt vill
              hon ha fred och egen förmåga att känna säkerhet för sig själv.
            </seg>
          </u>
          <u xml:id="i-6e42b37f5880acad-399" prev="i-6e42b37f5880acad-374" who="Q3373169">
            <seg xml:id="i-7KmrB9p84qPj6ZVvRVq5vu">
              Det förekommer i boken att vi ger bistånd och FN-vattenflaskor
              och ris som gör att hon klarar sig för dagen. Men jag tycker att
              det är viktigt att vi ser hennes rätt att utveckla sitt eget land,
              att kunna bidra till att hennes döttrar ska få gå i skolan, att
              hon ska slippa trakasserier och att bli skändad av offentlighetspersoner,
              att vi bidrar till ett rättsväsende som skyddar i stället för
              att utnyttja utsatta människor. Jag tror också att hon vill slippa
              se sina barn och barnbarn lockas av smugglare, krigare eller jihad.
              För att vi ska kunna hjälpa henne till utveckling och framtidsmöjligheter
              måste vi erbjuda henne och andra utsatta kvinnor solidaritet men
              också säkerhet. Det är därför jag tycker att det är så viktigt
              att vi nu säger ja till regeringens proposition och bifaller förslaget
              i betänkandet UFöU1.
            </seg>
          </u>
          <note type="speaker" xml:id="i-XVmDFBHyBBNFngk3Kt96fT">
            Anf. 75 ALICE ÅSTRÖM (v) replik:
          </note>
          <u xml:id="i-6e42b37f5880acad-400" next="i-6e42b37f5880acad-404" who="Q4354173">
            <seg xml:id="i-9SGMWFGWJb5o8xfn8aQuqF">
              Fru talman! Jag får börja med att önska Gunilla en väldigt god
              jul och tacka så hemskt mycket för julklappen.
            </seg>
          </u>
          <u xml:id="i-6e42b37f5880acad-401" prev="i-6e42b37f5880acad-400" who="Q4354173">
            <seg xml:id="i-B7HuobeZWSjzwQd7XzwLrU">
              Jag har ändå några frågor. Moderaterna säger att man gör en noggrann
              analys, vilket jag är övertygad om att man gör, av vad Sverige
              ska spela för roll internationellt och hur vi ska kunna delta
              i det internationella arbetet. Analyserar man då också vilka man
              kan samarbeta med? För mig är det väldigt viktigt. Som Vänsterpartist
              får man höra att vi är emot USA. Vad som än händer är ni emot
              USA. Men jag tror att man i det här fallet måste kunna se den
              oerhörda kritik som finns i USA. Kritiken är mycket större i USA
              av de övergrepp som deras eget land begår världen över när det
              gäller tortyr och fängslande utan rättegång. Vi har många människorättsaktivister,
              jurister som agerar väldigt starkt i USA på de övergrepp som sker.
              Men här i Sverige säger vi ingenting.
            </seg>
          </u>
          <u xml:id="i-6e42b37f5880acad-402" prev="i-6e42b37f5880acad-400" who="Q4354173">
            <seg xml:id="i-BRjxTxGo3WeBtUyRce5saY">
              Jag är helt överens om att vi behöver bygga demokrati och säkerhet
              i Afghanistan. Men hur bygger man demokrati om man samtidigt säger
              om inbjudan från Afghanistan till OEF och att de är där på FN-mandat
              att det är okej att man agerar på det sättet, att man har fängslade
              och att man inte följer MR-konventioner och internationell rätt?
              Jag tror inte att man kan bygga demokrati och säkerhet genom att
              frångå internationell rätt och mänskliga rättigheter. Det tror
              jag är det långsiktigt farliga. Ser inte Moderaterna problemet
              när man bedriver terroristbekämpning på det sättet?
            </seg>
          </u>
          <note xml:id="i-KNuWMX4pUmT723AGQj5iQR">
            Anf. 76 GUNILLA CARLSSON i Tyresö (m) replik:
          </note>
          <u xml:id="i-6e42b37f5880acad-403" prev="i-6e42b37f5880acad-400" who="Q4354173">
            <seg xml:id="i-6QmLDZvwvtAEb6sbY3nSNX">
              Fru talman! Jo, jag tror också att vi många gånger har enats
              mellan vänstern och högern, hur konstigt det än kan låta, kring
              att kampen mot terrorism alltid måste ske på rättsstatens grund
              och med beaktande av personlig integritet. Vi har ibland varit
              rätt så rörande ense, bland annat i EU-nämnden, om de krav vi
              ställer för att man inte ska förlora kampen mot terrorismen genom
              att själv göra övergrepp på de värden som den kampen avsåg att
              skydda. Jag har många gånger känt ett stöd från Alice Åström i
              analysen.
            </seg>
          </u>
          <u xml:id="i-6e42b37f5880acad-404" prev="i-6e42b37f5880acad-400" who="Q4354173">
            <seg xml:id="i-D9mHJp3PUUHnmUDYUsFF9q">
              Men bara för att OEF var inbjudna av president Karzai tillåter
              inte det afghanska folket att man gör övergrepp, att det förekommer
              tortyr. Detta är något som måste bekämpas. Jag ställer mig inte
              alls bakom det som du vittnar om och som Amnesty så förtjänstfullt
              och fasansfullt har beskrivit. Men, precis som Kenneth G Forslund
              sade, om inte vi är där och utvecklar hur vi vill arbeta lämnar
              vi fältet fritt till andra. Sverige har ju ett gott omdöme på
              de här områdena och också goda omdömen för att vi arbetar med
              civilbefolkningen och skapar förtroende. Det är därför jag blir
              lite besviken när du blandar samman så mycket hur Sverige agerar
              med hur de andra gör, precis som om alla andra agerar på ett mycket
              fasansfullt sätt. Jag tror att det finns många dugliga brittiska
              soldater och befäl som vi nu kommer att arbeta djupare tillsammans
              med som delar mycket av de värderingar vi har. Vi har en gemensam
              uppgift att stå emot den här typen av övergrepp som sker, har
              skett och som, är jag rädd för, kommer att fortsätta att ske.
              Det är därför det är så viktigt att vi diskuterar det. Men jag
              tycker att du gör det till huvudfrågan i stället för att diskutera
              hur Sverige nu kan bidra i Afghanistan.
            </seg>
          </u>
          <note type="speaker" xml:id="i-7ajJ63WV4WjQDPjyN2Q2eZ">
            Anf. 77 ALICE ÅSTRÖM (v) replik:
          </note>
          <u xml:id="i-6e42b37f5880acad-405" next="i-6e42b37f5880acad-408" who="Q4354173">
            <seg xml:id="i-EMkCbYZnJ6PrsuxAcByUv2">
              Fru talman! För mig blir det här en del av huvudfrågan. Ska jag
              skicka svensk trupp inom Isaf som samtidigt kommer att stå delvis
              under gemensamt befäl med OEF som faktiskt begår de här övergreppen?
              USA säger också att man har de här fängelserna, man har de hundratals
              fängslade, man ger inte rätten till rättegång, man ger inte rätten
              till advokat eller att träffa familjen, man fortsätter att bedriva
              sitt arbete på det sättet. Precis som Gunilla Carlsson sade och
              utrikesministern hade sagt kommer samarbete att behövas ännu mer
              mellan Isaf och OEF för att också skapa säkerhet för våra trupper.
              Om jag ska vara med och bygga demokrati, säkerhet och skydd för
              folk är det oerhört viktigt vilka man samarbetar med. Jag är orolig
              för att vi snarare skapar en ökad risk för våra svenska soldater,
              fast det inte är huvudorsaken, med att sammanblandningen blir
              total. När vi i det sammansatta utskottet hade besök av militären
              sade de också att vissa afghaner bland de civila kunde se skillnad
              på de två olika organisationerna, men andra hade ingen aning om
              vad det var för skillnad mellan de olika operationerna. När man
              drar två dödade talibaner som är brända genom en by skapar man
              inte ökad säkerhet. Man skapar ökad terrorism. Det är en organisation
              som jag absolut inte kan tänka mig att samarbeta med.
            </seg>
          </u>
          <note xml:id="i-KuLX3zKem98UV1r5ArcuyW">
            Anf. 78 GUNILLA CARLSSON i Tyresö (m) replik:
          </note>
          <u xml:id="i-6e42b37f5880acad-406" prev="i-6e42b37f5880acad-405" who="Q4354173">
            <seg xml:id="i-SsFHVfN6m6XyGwvQNWA5bm">
              Fru talman! Det tillhör debatten att man gör diverse överdrifter.
              Att göra hela kännetecknet för Operation Enduring Freedom till
              att man släpar döda talibaner genom gatorna är att överdriva något.
              Vi vet att väldigt många, som personerna i boken, känner ett starkt
              skydd av den internationella närvaron, alldeles oavsett vilken
              hatt den har på sig. Det är mycket tydligt att det är två olika
              mandat som Isaf och OEF har. Att det sker viss samverkan är framför
              allt för att säkra informationsutbyte och säkra möjligheterna
              att man gör de rätta sakerna.
            </seg>
          </u>
          <u xml:id="i-6e42b37f5880acad-407" prev="i-6e42b37f5880acad-405" who="Q4354173">
            <seg xml:id="i-2pADjXUCpUoae9oAwkjGKA">
              Jag tror inte att risken för att man influerar varandra eller
              guilt by association är så stor som Alice Åström befarar. Jag
              tycker också att det vore oerhört synd om Sveriges peacekeeping
              fick dras tillbaka för att någon skulle känna den här oron. Snarare
              tror jag att man ska vara med för att kunna se vad som händer
              och sker och etablera de goda möjligheterna att kunna skapa fred
              och säkerhet. Därför är jag väldigt glad att det finns ett så
              starkt stöd för regeringens proposition. Jag måste säga det.
            </seg>
          </u>
          <u xml:id="i-6e42b37f5880acad-408" prev="i-6e42b37f5880acad-405" who="Q4354173">
            <seg xml:id="i-QJk75iS25oq9ER2nvT5QMn">
              Jag kan förstå att Alice Åström vill utnyttja detta för att kanske
              inte bara föra in diskussionen om Afghanistan utan också händelseutvecklingen
              i Irak och över huvud taget den utmaning som vi står inför i världen
              i kampen mot terrorismen. Men då tror jag att hon gör sig själv
              en otjänst. Om vi inte är där, om vi inte bryr oss, lämnar du
              fältet fritt. Dels skapar du utrymme för krigsherrar, narkotikahandlare
              och internationell kriminalitet, kanske också utrymme för de soldater
              som inte agerar med den standard och på det sätt som har blivit
              kännetecknet för de svenska soldaterna. Jag tror att det finns
              många goda skäl både i det stora och det lilla att Sverige är
              aktivt i Afghanistan. Att vi tar på oss ett ledarskap i PRT visar
              också på hur vi tycker att man ska föra det här och ger oss ökad
              trovärdighet att faktiskt bemästra det när sådana här övergrepp
              ändå sker.
            </seg>
          </u>
          <note type="speaker" xml:id="i-VicByjAryMgfcpRruPU177">
            Anf. 79 ALLAN WIDMAN (fp):
          </note>
          <u xml:id="i-6e42b37f5880acad-409" next="i-6e42b37f5880acad-428" who="Q4731041">
            <seg xml:id="i-FWQgnUzCF3Zyg9P5jPdnE8">
              Fru talman! Också jag vill ta min utgångspunkt i den tragiska
              terrorattack som förra fredagen ledde till att fyra svenska soldater
              skadades och till att en av dessa, Jesper Lindblom, senare avled.
              Jag instämmer helt i det deltagande som tidigare har uttryckts
              här från talarstolen av andra talare.
            </seg>
          </u>
          <u xml:id="i-6e42b37f5880acad-410" prev="i-6e42b37f5880acad-409" who="Q4731041">
            <seg xml:id="i-6tuhCA3w3AeBmkUwmKRAk2">
              Jag är övertygad om att dessa soldater, liksom alla deras svenska
              och utländska kolleger i Afghanistan, motiveras av viljan att
              arbeta för fred och säkerhet och av solidaritet med ett folk som
              lidit värre än de flesta.
            </seg>
          </u>
          <u xml:id="i-6e42b37f5880acad-411" prev="i-6e42b37f5880acad-409" who="Q4731041">
            <seg xml:id="i-KYm5Q2ASPHUZRkeP1USyrF">
              I Afghanistan har över en miljon människor, närmare var tionde
              invånare i landet, dödats till följd av ockupation, krig och inbördeskrig
              mellan åren 1979 och 2001. Det handlar om män, kvinnor och barn.
              Det handlar om att i stort sett varje familj förlorat både anhöriga
              och vänner.
            </seg>
          </u>
          <u xml:id="i-6e42b37f5880acad-412" prev="i-6e42b37f5880acad-409" who="Q4731041">
            <seg xml:id="i-PxdcFoN7J3gZLy5PDGuJex">
              I Afghanistan dör vart fjärde barn innan det når fem års ålder.
              I landet finns det en läkare per 50 000 invånare. Under många
              år har omfattningen av den fattigdom och det elände som drabbat
              landet inte kunnat bedömas, men nyligen fastställde ett FN-organ
              att landet är det sjätte fattigaste på jorden.
            </seg>
          </u>
          <u xml:id="i-6e42b37f5880acad-413" prev="i-6e42b37f5880acad-409" who="Q4731041">
            <seg xml:id="i-BS2NUSuDSeZn47nu5wkpeK">
              I Afghanistan är våld och kriminalitet vardag. Stridsherrar,
              talibaner, terrorister och knarkproducenter vill inget hellre
              än att landet ska sjunka tillbaka i hopplöshet, förtryck och laglöshet.
            </seg>
          </u>
          <u xml:id="i-6e42b37f5880acad-414" prev="i-6e42b37f5880acad-409" who="Q4731041">
            <seg xml:id="i-MMc3aWHj2Auv5vxN72KXut">
              Fru talman! I Afghanistan har vi de senaste decennierna kunnat
              beskåda ett lidande vars omfattning studsar mot väggarna av vår
              fattningsförmåga.
            </seg>
          </u>
          <u xml:id="i-6e42b37f5880acad-415" prev="i-6e42b37f5880acad-409" who="Q4731041">
            <seg xml:id="i-9zSeWmcTsFu2HyVZhwcjiC">
              De senaste åren har också bjudit på vissa framgångar. I början
              av 2000-talet har tillväxten i landet varit 1015 % varje år. Trots
              avsaknad av demokratiska traditioner och det faktum att var tredje
              afghan inte kan läsa har en majoritet av folket i fria val utsett
              både president och parlament. Runtom i landet byggs skolor. Svenska
              Afghanistankommittén stöder 500 elementära skolor där andelen
              flickor bland eleverna nu nått ca 20 %.
            </seg>
          </u>
          <u xml:id="i-6e42b37f5880acad-416" prev="i-6e42b37f5880acad-409" who="Q4731041">
            <seg xml:id="i-CrkDV5GSAmHYPDUYcTxgjX">
              När vi nu tar ställning till regeringens proposition står valet
              mellan att stödja ett hopp om en framtid för det afghanska folket
              och att se detta land sjunka tillbaka i våld och barbari. För
              oss liberaler är valet självklart.
            </seg>
          </u>
          <u xml:id="i-6e42b37f5880acad-417" prev="i-6e42b37f5880acad-409" who="Q4731041">
            <seg xml:id="i-P3s1TcU92kTrpK423VR13N">
              Vi förvånas över den avvägning som Vänsterpartiet har gjort.
              Efter att ha läst deras reservation och nu också lyssnat till
              Alice Åström förstår jag att skälet för att inte stödja FN och
              hjälpa Afghanistan är att det finns risk för att vi förväxlas
              med andra organisationer, främst förband ur USA-ledda OEF.
            </seg>
          </u>
          <u xml:id="i-6e42b37f5880acad-418" prev="i-6e42b37f5880acad-409" who="Q4731041">
            <seg xml:id="i-6kXLm7cYLbJCaScdXJBz2u">
              Jag har i sak ingen annan uppfattning än Alice Åström. De exempel
              på övergrepp, misshandel och mord som beskrivs i Amnestys rapport
              har inte mitt stöd. Den typen av övergrepp måste alltid fördömas.
              Ju bredare det sker politiskt desto bättre.
            </seg>
          </u>
          <u xml:id="i-6e42b37f5880acad-419" prev="i-6e42b37f5880acad-409" who="Q4731041">
            <seg xml:id="i-JRCF2CvBKLXqJcQdWuGEkt">
              Samtidigt är det farligt när Alice Åström i de här övergreppen
              försöker tolka in att det är USA:s och amerikanska medborgares
              vilja att så sker. Det tror inte jag. Jag vet att de som har begått
              övergrepp av det här slaget på andra ställen i världen och är
              anställda inom de amerikanska väpnade styrkorna har dömts. De
              har åtalats och dömts för sina förbrytelser. Det är min förhoppning
              och övertygelse att så kommer att ske även beträffande de brott
              som beskrivs i Amnestys rapport och som eventuellt inträffar i
              framtiden.
            </seg>
          </u>
          <u xml:id="i-6e42b37f5880acad-420" prev="i-6e42b37f5880acad-409" who="Q4731041">
            <seg xml:id="i-RtVHn8YU4Ja8rGpRLexHt8">
              Jag tror heller inte att något land på jorden kan vaccinera sig
              för att inte någon soldat i de förband som ett land skickar ut
              gör sig skyldig till övergrepp. Jag tror att soldater precis som
              människor i övrigt är olika och att det finns så kallade rötägg.
            </seg>
          </u>
          <u xml:id="i-6e42b37f5880acad-421" prev="i-6e42b37f5880acad-409" who="Q4731041">
            <seg xml:id="i-4TM9H59hF1mYh7WhCDCRpn">
              Det är också lite märkligt att inte Vänsterpartiet tar upp problemet
              med guilt by association i andra sammanhang. Sverige har såvitt
              jag vet deltagit i internationella operationer där andra länder
              med mycket tveksam inställning till demokrati och mänskliga rättigheter
              mycket mer tveksam än i USA:s fall har varit med och kämpat vid
              sidan av de svenska förbanden. Pakistan och Turkiet är exempel
              på sådana länder.
            </seg>
          </u>
          <u xml:id="i-6e42b37f5880acad-422" prev="i-6e42b37f5880acad-409" who="Q4731041">
            <seg xml:id="i-7HFZ4rwjqvaNDawy9baYYC">
              Herr talman! Personligen tror jag inte att talibaner, terrorister
              eller krigsherrar gör någon som helst skillnad mellan Isaf och
              OEF. De aktörerna vill naturligtvis att varje organisation som
              stör deras verksamhet ska bort. De vill fortsätta att sprida skräck
              och osäkerhet.
            </seg>
          </u>
          <u xml:id="i-6e42b37f5880acad-423" prev="i-6e42b37f5880acad-409" who="Q4731041">
            <seg xml:id="i-DwhTzEzgWpgUEtPk74K58Q">
              Om Sverige inte åker till Afghanistan, vem ska göra det i stället?
              FN förfogar dessvärre inte över några egna trupper. Vem ska då
              upprätthålla ordning och säkerhet?
            </seg>
          </u>
          <u xml:id="i-6e42b37f5880acad-424" prev="i-6e42b37f5880acad-409" who="Q4731041">
            <seg xml:id="i-PhcueMDB85aKoRCPZWTUU1">
              Om inte Sverige åker till Afghanistan, vem ska då implementera
              resolution 1324? Är det något som vi ska överlämna till dem som
              tidigare styrt landet?
            </seg>
          </u>
          <u xml:id="i-6e42b37f5880acad-425" prev="i-6e42b37f5880acad-409" who="Q4731041">
            <seg xml:id="i-Jfnsmh5jswfKbh8pUAyrKf">
              Visst ska vi grundligt diskutera vilka insatser som Sverige bör
              engagera sig i och på vilka villkor, men när jag hör Vänsterpartiets
              tillbakalutade små diskurser om avståndet och förväxlingsrisker
              med USA:s operationer slås jag av hur lyckligt lottade vi svenskar
              är och hur mycket vi kan kosta på oss.
            </seg>
          </u>
          <u xml:id="i-6e42b37f5880acad-426" prev="i-6e42b37f5880acad-409" who="Q4731041">
            <seg xml:id="i-DKUzYUoYBrQS9osWVbjXXh">
              Den tragiska olyckan för tio dagar sedan blev också en påminnelse
              om det ansvar som den här kammaren har för att skapa goda och
              trygga förutsättningar för de soldater som vi sänder ut. Alla
              internationella uppdrag innehåller riskmoment. Det är i första
              hand därför som vi använder militär personal.
            </seg>
          </u>
          <u xml:id="i-6e42b37f5880acad-427" prev="i-6e42b37f5880acad-409" who="Q4731041">
            <seg xml:id="i-Bg8nw1xPUYFa2R7NqHE2A1">
              Afghanistan innebär särskilda risker. Både med avseende på säkerhetssituationen
              i landet, avståndet från Sverige och den dåliga infrastrukturen.
              Dessa förhållanden ledde Folkpartiet att motionera om en översyn
              av säkerheten och snabbare beslut om förstärkning och undsättning
              när säkerheten för svensk personal hotas. Ett till sist enigt
              utskott har föreslagit att regeringen ska fatta övergripande beslut
              om undsättning och förstärkning och att Försvarsmakten som operativt
              ansvarig myndighet inom den ramen ska få möjlighet att genomföra
              besluten och fatta beslut om genomförande. Det är helt enkelt
              en fullmakt för myndigheten att själv trycka på knappen.
            </seg>
          </u>
          <u xml:id="i-6e42b37f5880acad-428" prev="i-6e42b37f5880acad-409" who="Q4731041">
            <seg xml:id="i-Q7Q5bCq3nRzF17HNoVUBFZ">
              Tiden mellan då behovet av till exempel en undsättning av våra
              internationella förband uppstår och hjälpen är på plats måste
              ovillkorligen göras så kort som möjligt. När upplopp utbröt i
              Kosovo i mars 2004 och flera svenska soldater under hårt tryck
              skadades tog det två veckor innan den svenska regeringen fattade
              beslut om förstärkning och ytterligare några dagar innan denna
              förstärkning var på plats. Folkpartiet noterar med tillfredsställelse
              att förutsättningarna för att undvika en upprepning av detta nu
              finns på plats.
            </seg>
          </u>
          <note xml:id="i-3H4bh1H9rJFZAXx5gA4Kyt">
            Med detta, herr talman, yrkar jag bifall till utskottets förslag.
          </note>
          <note type="speaker" xml:id="i-6AXbrC9oLJnu1qbpBu2F27">
            Anf. 80 ALICE ÅSTRÖM (v) replik:
          </note>
          <u xml:id="i-6e42b37f5880acad-429" next="i-6e42b37f5880acad-431" who="Q4354173">
            <seg xml:id="i-2io1jts3cALmMLkj4rbr4u">
              Herr talman! Jag ska börja med att säga att Allan Widman har
              lyssnat något dåligt om han säger att förväxlingsrisk skulle vara
              det stora skälet. Jag sade att det faktum att afghanerna inte
              kan skilja på vilken organisation man tillhör kan öka risken för
              den svenska truppen. Men det är en liten del.
            </seg>
          </u>
          <u xml:id="i-6e42b37f5880acad-430" prev="i-6e42b37f5880acad-429" who="Q4354173">
            <seg xml:id="i-WZ6erhi9BiT4WAVAjKDkvn">
              Det som är hårda fakta och som vi är så kritiska emot är den
              sammanblandning och sammankoppling som sker mellan OEF och Isaf.
              Man har två svenska försvarsofficerare som sitter i Tampa i Florida,
              och det är därifrån USA bedriver sitt terroristkrig med speciell
              inriktning på Afghanistan det är ett direkt samarbete. Man tillsätter
              nu också en gemensam chef för de olika operationerna. När då även
              Isafchefen general Del Vecchio säger att vi till fullo samordnar
              våra operationer och erbjuder ömsesidig hjälp åt varandra blir
              man de facto, även om man har olika uppdrag, en del av samma operation
              i Afghanistan där man har en gemensam chef och där man har detta
              gemensamma samarbete. Det är det som vi är kritiska till och vänder
              oss emot.
            </seg>
          </u>
          <u xml:id="i-6e42b37f5880acad-431" prev="i-6e42b37f5880acad-429" who="Q4354173">
            <seg xml:id="i-CP7xujKvJJtJz5BY5S2kJH">
              När det sedan gäller övergreppen får jag kanske återkomma till
              dem i mitt nästa inlägg.
            </seg>
          </u>
          <note type="speaker" xml:id="i-72Ux7SmEWH9BGKcCGjSqvW">
            Anf. 81 ALLAN WIDMAN (fp) replik:
          </note>
          <u xml:id="i-6e42b37f5880acad-432" next="i-6e42b37f5880acad-433" who="Q4731041">
            <seg xml:id="i-SE9o8h1NkRxn3dESg9qzEX">
              Herr talman! Det inlägget kan komma ganska snart.
            </seg>
          </u>
          <u xml:id="i-6e42b37f5880acad-433" prev="i-6e42b37f5880acad-432" who="Q4731041">
            <seg xml:id="i-JAZery6Bu31Yh6ssCq7g7z">
              Jag förstår inte vad skillnaden egentligen är mellan förväxling
              och sammankoppling. Jag kan inte förstå den nyansen. Jag kan konstatera
              att de olika styrkorna, Isaf och OEF, har delvis sammanfallande
              uppgifter, om man ser till vad deras huvudmän har föreskrivit.
              Jag kan också konstatera att det finns möjligheter till samarbete
              och samordning dem emellan som kan öka säkerheten ömsesidigt för
              de trupper som deltar. Detta är dock ingenting, Alice Åström,
              som jag ser som ett bekymmer. Jag instämmer helt i det som Kenneth
              G Forslund så väl uttryckte tidigare: Det viktiga är inte att
              OEF eller Isaf lämnar Afghanistan, utan det viktiga är att övergreppen
              lämnar Afghanistan.
            </seg>
          </u>
          <note type="speaker" xml:id="i-7vASwhr1cPYzzp3jsDpVke">
            Anf. 82 ALICE ÅSTRÖM (v) replik:
          </note>
          <u xml:id="i-6e42b37f5880acad-434" next="i-6e42b37f5880acad-439" who="Q4354173">
            <seg xml:id="i-eirK4TxvUQVpwirWiX1bY">
              Herr talman! Då ska jag övergå lite grann till övergreppen. När
              dessa i den här diskussionen, bara för att jag tog några exempel,
              tenderar att pekas ut som övergrepp av enskilda soldater som säkert
              kommer att ställas inför rätta är ju inte det ett faktum. Här
              bedriver man faktiskt systematisk tortyr, och det är bevisat på
              många olika håll.
            </seg>
          </u>
          <u xml:id="i-6e42b37f5880acad-435" prev="i-6e42b37f5880acad-434" who="Q4354173">
            <seg xml:id="i-VKY4oFsDD5aQgqtniYXA6k">
              Men även om vi lämnar den biten kan vi bara gå in på någonting
              som OEF och USA-alliansen inte förnekar över huvud taget, nämligen
              de fängelser som finns i Afghanistan där över hundratalet afghaner
              sitter som inte får besökas av Röda Korset. Man släpper inte in
              internationella organisationer i fängelserna, vilket jag tycker
              är väldigt märkligt och detta är en organisation som vi ska ha
              det här täta samarbetet med! Inte heller ställs de inför rätta,
              får tillgång till advokat eller får träffa sin familj.
            </seg>
          </u>
          <u xml:id="i-6e42b37f5880acad-436" prev="i-6e42b37f5880acad-434" who="Q4354173">
            <seg xml:id="i-2DoHmgWEniJebQDqPxR37p">
              Detta är någonting som är bestämt uppifrån. Det går inte att
              säga att det är enskilda soldater som håller dem inlåsta i fängelserna.
              Detta är ett sätt att bedriva kriget mot terrorism, och det kan
              vi inte ställa upp på.
            </seg>
          </u>
          <u xml:id="i-6e42b37f5880acad-437" prev="i-6e42b37f5880acad-434" who="Q4354173">
            <seg xml:id="i-VGaHyBMzov1FJNSDv9RpTz">
              Vi har också Guantánamobasen, som är en del av detta. Vi vet
              att väldigt många av dem som hålls där är afghaner. Jag är beredd
              att försvara afghanernas rätt till säkerhet, men hur vi kan gå
              in i ett samarbete där man inte ger afghaner, oavsett om de är
              misstänkta terrorister eller inte, tillgång till de internationella
              konventioner och den rättssäkerhet som vi kräver i resten av världen
              är för mig fullständigt obegripligt.
            </seg>
          </u>
          <u xml:id="i-6e42b37f5880acad-438" prev="i-6e42b37f5880acad-434" who="Q4354173">
            <seg xml:id="i-1qbEmbrzU4LUUMBp3ECgt">
              Jag förstår inte hur Folkpartiet kan säga: Ja, men det är väl
              klart att vi får ett slags sammanblandning. Vi har ett samarbete
              och en gemensam chef. Det ser vi inga problem alls med.
            </seg>
          </u>
          <u xml:id="i-6e42b37f5880acad-439" prev="i-6e42b37f5880acad-434" who="Q4354173">
            <seg xml:id="i-BFzGzzfPn4UsMX5apYDhbY">
              Jag ser ett problem med att samarbeta med en styrka som faktiskt
              bedriver terroristkriget på det här sättet.
            </seg>
          </u>
          <note type="speaker" xml:id="i-6LVgixF4qi8mzWSgdzED8o">
            Anf. 83 ALLAN WIDMAN (fp) replik:
          </note>
          <u xml:id="i-6e42b37f5880acad-440" next="i-6e42b37f5880acad-442" who="Q4731041">
            <seg xml:id="i-FSZdMcPpFUMy1ALbUDGasb">
              Herr talman! Jag kan bara återigen säga detta: Om möjligheten
              hade stått till buds för amerikanska soldater att tortera och
              mörda människor, utan att detta sker inom ramen för en stridssituation
              eller något liknande, skulle ju inte krigsförbrytare i USA åtalas
              och dömas. Det är ju en självklarhet! Då skulle de naturligtvis
              vandra fritt oavsett alla sina övergrepp och sina begångna brott.
              Men så är inte fallet.
            </seg>
          </u>
          <u xml:id="i-6e42b37f5880acad-441" prev="i-6e42b37f5880acad-440" who="Q4731041">
            <seg xml:id="i-NNKv3DpSdNZS8o5PXkpvub">
              Jag har lyssnat noga till det som Alice Åström säger, och jag
              instämmer i hennes kritik av det som sker på Guantánamobasen.
              Enligt den uppfattning som mitt parti företräder är det inte i
              linje med internationell rätt. Hemliga fängelser där människor
              inte konfronteras med en domstol eller ens med anklagelsepunkter
              om vad de misstänks vara skyldiga till kan inte accepteras.
            </seg>
          </u>
          <u xml:id="i-6e42b37f5880acad-442" prev="i-6e42b37f5880acad-440" who="Q4731041">
            <seg xml:id="i-Ugau6hfqwfZbgMrwpiuhC5">
              Det är en sak. Men vad Alice Åström hela tiden glömmer bort är
              att om Isaf och OEF lämnar Afghanistan kommer i det landet och
              det vet också Alice Åström om att utbryta det helvete som har
              rått under de senaste decennierna med miljoner människor som dör,
              med fattigdom och förtryck och inte en tillstymmelse till mänskliga
              rättigheter. Det är ju det som är alternativet.
            </seg>
          </u>
          <note type="speaker" xml:id="i-LMErWShke3nbDYtXtUZWUa">
            Anf. 84 KENNETH G FORSLUND (s) replik:
          </note>
          <u xml:id="i-6e42b37f5880acad-443" next="i-6e42b37f5880acad-444" who="Q3373169">
            <seg xml:id="i-K9yFiqhjFVi4GoUkfZ4o5">
              Herr talman! Jag reagerade bara på en liten vändning i Allan
              Widmans anförande, nämligen detta att försvaret har fullmakten
              att trycka på knappen när det gäller en eventuell undsättning
              eller evakuering. Bara så att vi är helt klara över vad som gäller:
              Detta är inte en fullmakt som försvaret har utan en fullmakt som
              försvaret kan få vid behov.
            </seg>
          </u>
          <u xml:id="i-6e42b37f5880acad-444" prev="i-6e42b37f5880acad-443" who="Q3373169">
            <seg xml:id="i-6Prrrs5B1go38rgxkVZKpE">
              Grunden är ett regeringsbeslut. Som det står i betänkandet: Regeringen
              fattar övergripande beslut om eventuella evakuerings- och förstärkningsinsatser,
              vilket ger en ram inom vilken Försvarsmakten kan fatta flexibla
              och situationsanpassade genomförandebeslut.
            </seg>
          </u>
          <note type="speaker" xml:id="i-G7LqUVPhsMkwTYsjdmeT2g">
            Anf. 85 ALLAN WIDMAN (fp) replik:
          </note>
          <u xml:id="i-6e42b37f5880acad-445" next="i-6e42b37f5880acad-447" who="Q4731041">
            <seg xml:id="i-d97SBmuF3XPESJngiDd9x">
              Herr talman! Det enda som Kenneth G Forslund glömde att läsa
              upp var de två ord som kommer före hans citat, nämligen utskottet
              anser. Det här är alltså en beställning från utskottets sida.
            </seg>
          </u>
          <u xml:id="i-6e42b37f5880acad-446" prev="i-6e42b37f5880acad-445" who="Q4731041">
            <seg xml:id="i-HQ4DgYevj21ihAoYhC9bUQ">
              Tidigare har det varit regeringen och bara regeringen som fattat
              de här besluten. Vi har från Folkpartiets sida konstaterat att
              det tyvärr i ett enskilt fall har lett till en tidsutdräkt. Genom
              att man nu på förhand klarar ut detta, att regeringen skapar ramar
              inom vilka myndigheten senare kan agera och reagera, ska förhoppningsvis
              sådana här situationer inte upprepas i framtiden.
            </seg>
          </u>
          <u xml:id="i-6e42b37f5880acad-447" prev="i-6e42b37f5880acad-445" who="Q4731041">
            <seg xml:id="i-NwapPQ3ZEWkuBPm8SK4yPf">
              Afghanistan ligger 6 000 kilometer från Sverige. Det är en operation
              som jag tror till sin fulla innebörd är väsentligt farligare än
              genomsnittet av de operationer som vårt land har engagerat sig
              i. Eftersom det är denna kammare som skickar i väg soldaterna,
              som skickar i väg Jesper Lindblom, är det då viktigt att vi vidtar
              alla de försiktighetsmått som rimligen kan begäras.
            </seg>
          </u>
          <note type="speaker" xml:id="i-AzxfR8CCrhHYnmL1oNS5KD">
            Anf. 86 HOLGER GUSTAFSSON (kd):
          </note>
          <u xml:id="i-6e42b37f5880acad-448" next="i-6e42b37f5880acad-453" who="Q5777750">
            <seg xml:id="i-C3CTvhWZYDDybHWZNz4LBm">
              Herr talman! Kristdemokraterna vill uttrycka vårt deltagande
              i den sorg och smärta som anhöriga upplever med anledning av den
              tragiska olycka som drabbade svenska fredsarbetare i Afghanistan.
            </seg>
          </u>
          <u xml:id="i-6e42b37f5880acad-449" prev="i-6e42b37f5880acad-448" who="Q5777750">
            <seg xml:id="i-PAtsvrtpNn9c3GFGGwuDqd">
              Det är mycket tragiskt att personer som satsar sin tid och kraft
              för en fredligare värld ska behöva drabbas av skador och till
              och med av död. De onda krafterna i världen är ofta alltför påträngande.
              För att rädda framtiden får vi dock aldrig ge upp kampen för fred
              och frihet.
            </seg>
          </u>
          <u xml:id="i-6e42b37f5880acad-450" prev="i-6e42b37f5880acad-448" who="Q5777750">
            <seg xml:id="i-93dARsTGuQpwA6mC6NFW37">
              Herr talman! Vi vet att internationella säkerhetsuppdrag inte
              är ofarliga. Därför måste vi utrusta våra fredsarbetare med den
              bästa utrustning som vi kan åstadkomma och samtidigt dimensionera
              personalstyrkorna så att de kan fullgöra sina uppdrag med minsta
              möjliga personliga risktagande.
            </seg>
          </u>
          <u xml:id="i-6e42b37f5880acad-451" prev="i-6e42b37f5880acad-448" who="Q5777750">
            <seg xml:id="i-Hg5VP7W1GaYcoquVdAVcHy">
              Utskottets majoritet har inhämtat information från ÖB om hur
              arbetet bedrivs med den svenska styrkan i Afghanistan. Vi kristdemokrater
              har förtroende för ÖB:s planering, och därför vill vi kristdemokrater
              också yrka bifall till majoritetens förslag i det här betänkandet.
            </seg>
          </u>
          <u xml:id="i-6e42b37f5880acad-452" prev="i-6e42b37f5880acad-448" who="Q5777750">
            <seg xml:id="i-UTyoosFvvoT1dKeovrxxFt">
              Herr talman! Jag vill också säga att det är djupt beklagligt
              att vi har en reservation i betänkandet från Vänsterpartiet, som
              därmed inte ger sitt stöd till fredsarbetet för det afghanska
              folket. Genom reservationen tar man avstånd från de nationer i
              väst som för kampen mot terrorismens rötter. Det är indirekt ett
              stöd för terrorismens förespråkare som fjärran från demokrati
              och mänskliga rättigheter vill bygga ett samhälle som styr mot
              totalitära värderingar. De kommunistiska ränderna går uppenbarligen
              aldrig ur Vänsterpartiet.
            </seg>
          </u>
          <u xml:id="i-6e42b37f5880acad-453" prev="i-6e42b37f5880acad-448" who="Q5777750">
            <seg xml:id="i-UV49RuFrSL319StbxFRLp8">
              Herr talman! Detta är ett faktum som måste komma fram i den politiska
              debatten, ett faktum som jag verkligen beklagar en dag som denna.
            </seg>
          </u>
          <note type="speaker" xml:id="i-KkDmjHgi9dL6PSPHyu9hE">
            Anf. 87 ALICE ÅSTRÖM (v) replik:
          </note>
          <u xml:id="i-6e42b37f5880acad-454" next="i-6e42b37f5880acad-456" who="Q4354173">
            <seg xml:id="i-RpXkPVwRpsmbaiYqA1V56u">
              Herr talman! Jag hade egentligen inte tänkt begära replik utan
              sitta en stund och inte springa upp i talarstolen hela tiden för
              att ta upp tid på eftermiddagen när vi har så mycket annat att
              debattera. Men jag kunde som sagt var inte låta bli. Att som Holger
              Gustafsson göra det här till en fråga om att ränderna aldrig går
              ur kommunisterna och att vi ger ett indirekt stöd till terroristerna
              genom att lyfta fram den här frågan är så absurt att jag är tvungen
              att gå upp i talarstolen.
            </seg>
          </u>
          <u xml:id="i-6e42b37f5880acad-455" prev="i-6e42b37f5880acad-454" who="Q4354173">
            <seg xml:id="i-TXXNmcYdbRLogRPc4STfvL">
              I Amnestys rapporter och i rapporterna från Human Rights Watch
              kan man se att den stora delen av människorättsorganisationerna
              och juristerna i USA, och 50 % av befolkningen i USA, är bekymrad
              över det sätt som terrorismbekämpningen faktiskt går till på.
              Vi har den starka kritiken mot Guantánamobasen. Är alla de människorna
              bara ett inslag av kommunismen som ränderna aldrig går ur? Det
              är fullständigt befängt.
            </seg>
          </u>
          <u xml:id="i-6e42b37f5880acad-456" prev="i-6e42b37f5880acad-454" who="Q4354173">
            <seg xml:id="i-7E1qZr7HsQE95Rezszvago">
              Men för Kristdemokraterna är det uppenbarligen så att man inte
              kan kritisera USA eller någonting som USA gör utan att bli bedömd
              som kommunist. Den personen kan då bara avfärdas och man behöver
              inte lyssna på argumenten.
            </seg>
          </u>
          <note type="speaker" xml:id="i-5gx3qoh1AQtDuT8r2NfRJW">
            Anf. 88 HOLGER GUSTAFSSON (kd) replik:
          </note>
          <u xml:id="i-6e42b37f5880acad-457" next="i-6e42b37f5880acad-460" who="Q5777750">
            <seg xml:id="i-6iPLZDxJCm5DfSB5xAE3op">
              Herr talman! Det har med all önskvärd tydlighet framgått att
              Vänsterpartiet har och drivs av en fobi mot USA och amerikanerna.
              Det är det som driver debatten och alla dessa repliker som vi
              har fått delta i här i dag.
            </seg>
          </u>
          <u xml:id="i-6e42b37f5880acad-458" prev="i-6e42b37f5880acad-457" who="Q5777750">
            <seg xml:id="i-V3BfisLVUhC36uNYwqskx5">
              Ni går längre än era vänner i Ryssland som faktiskt deltar i
              kampen mot terrorismen. Men ni avviker. Ni går längre. Indirekt
              är detta ett stöd till de grupper som bedriver terrorism mot vår
              del av världen, och det tycker jag att ni ska stå för i sammanhanget.
            </seg>
          </u>
          <u xml:id="i-6e42b37f5880acad-459" prev="i-6e42b37f5880acad-457" who="Q5777750">
            <seg xml:id="i-X9ifc5ZWX58K8hh6xCfyrS">
              Det är inte USA som är själva målet utan kampen står faktiskt
              mot terrorismen. Det är också i det sammanhanget som vi försöker
              bedriva vårt fredsarbete. Även om den fienden är väldigt svår
              att finna, svårare än i ett normalt krig, bedriver vi fredsarbetet
              för att bekämpa den terrorism som drabbar vår värld så mycket
              i dag.
            </seg>
          </u>
          <u xml:id="i-6e42b37f5880acad-460" prev="i-6e42b37f5880acad-457" who="Q5777750">
            <seg xml:id="i-8MRUm3FV8F4Dz49e3J6MPi">
              Det finns endast ett mål för Vänsterpartiet. Det är att ta avstånd
              från västalliansen. Hellre ger man ett stöd till terrorn. Och
              det afghanska folkets behov av fred och frihet ser man förbi i
              sammanhanget.
            </seg>
          </u>
          <note type="speaker" xml:id="i-CNWvY9VsUTVctDNXGqULTS">
            Anf. 89 ALICE ÅSTRÖM (v) replik:
          </note>
          <u xml:id="i-6e42b37f5880acad-461" next="i-6e42b37f5880acad-464" who="Q4354173">
            <seg xml:id="i-9RxuiceR55uJDxAksgG4Tv">
              Herr talman! Det är uppenbart i den här debatten att kd drivs
              av ett kommunisthat och en kommunisthets som gör att man inte
              klarar av att se förbi och lyssna till argumenten.
            </seg>
          </u>
          <u xml:id="i-6e42b37f5880acad-462" prev="i-6e42b37f5880acad-461" who="Q4354173">
            <seg xml:id="i-LbFphAPEtR36GbftBAL97K">
              Men uppenbarligen står kd för en terrorismbekämpning som inte
              behöver bedrivas med respekt för mänskliga rättigheter, för en
              terrorismbekämpning som kan bedrivas med tortyr, för en terrorismbekämpning
              där misstänkta kan låsas in i fängelse utan några som helst rättigheter
              över huvud taget.
            </seg>
          </u>
          <u xml:id="i-6e42b37f5880acad-463" prev="i-6e42b37f5880acad-461" who="Q4354173">
            <seg xml:id="i-2Yu32PKCJGtKSQkdbfWzSD">
              För Vänsterpartiet är det inte en kamp mot terrorism. Det är
              internationella förbrytelser. Kampen mot terrorism måste bedrivas
              med respekt för mänskliga rättigheter. Vågar man inte kritisera
              när de brotten sker blir man också en del i de brotten mot mänskliga
              rättigheter.
            </seg>
          </u>
          <u xml:id="i-6e42b37f5880acad-464" prev="i-6e42b37f5880acad-461" who="Q4354173">
            <seg xml:id="i-MXLZsdJ7zECoU7Qoq67tjd">
              Det är väldigt tydligt i den här debatten att för kd spelar det
              ingen roll vad USA-alliansen gör. För kd spelar det ingen roll
              vilka brott som begås i kampen mot terrorismen, för säger man
              någonting om det är man för terroristerna och det vill inte kd
              vara, så kd vågar inte kritisera utan man accepterar de övergrepp
              som sker. Det är ju klart och tydligt i debatten.
            </seg>
          </u>
          <note type="speaker" xml:id="i-8Czhc2PFKd6fSMJyJMto8r">
            Anf. 90 HOLGER GUSTAFSSON (kd) replik:
          </note>
          <u xml:id="i-6e42b37f5880acad-465" next="i-6e42b37f5880acad-468" who="Q5777750">
            <seg xml:id="i-4SRfSp4LkGAbWv8zZ47dqK">
              Herr talman! Hela den lista som Alice Åström läser upp om Kristdemokraterna
              är naturligtvis ett rent påhitt av Alice Åström gentemot oss.
              Den har ingen som helst verklighetsförankring.
            </seg>
          </u>
          <u xml:id="i-6e42b37f5880acad-466" prev="i-6e42b37f5880acad-465" who="Q5777750">
            <seg xml:id="i-6fBwtQAHE82WMWTs2psHpj">
              De övergrepp som sker i krig står vi aldrig någonsin bakom. De
              görs ofta av enskilda soldater som begår brott, och det är ingen
              som försvarar dem, aldrig någonsin. Alice Åström har säkert också
              insikt i att det är bekymmer med mänskliga rättigheter i alla
              krigssituationer där de inte respekteras av enskilda soldater.
              Det är omöjligt att komma ifrån detta. Vi försvarar det aldrig.
            </seg>
          </u>
          <u xml:id="i-6e42b37f5880acad-467" prev="i-6e42b37f5880acad-465" who="Q5777750">
            <seg xml:id="i-5azGvrvEUviPkLjV1qTrxY">
              Men Alice Åström glömmer också att al-Qaida och deras motsvarigheter
              heller inte arbetar med mänskliga rättigheter. När tusentals människor
              i New York dör i deras anfall och i anfallen mot London och mot
              Spanien råder det heller inga mänskliga rättigheter. Men för detta
              blundar hon, och hon gör det medvetet.
            </seg>
          </u>
          <u xml:id="i-6e42b37f5880acad-468" prev="i-6e42b37f5880acad-465" who="Q5777750">
            <seg xml:id="i-Pk3HhGbty7FHbfFdik87tS">
              Terroristerna för sin kamp mot internationell folkrätt och mot
              mänskliga rättigheter. Men det nämner man aldrig i argumentationen.
              Vänsterpartiet är, det vet vi, kritiskt till EU-uppdrag. Men detta
              är faktiskt ett FN-uppdrag och det talar ni alltid för i andra
              sammanhang. Varför gör ni inte det här och nu? Ni är avvikare
              från svensk sida.
            </seg>
          </u>
          <note type="speaker" xml:id="i-2e82LXd46GJj4b1KiobnQX">
            Anf. 91 ESKIL ERLANDSSON (c):
          </note>
          <u xml:id="i-6e42b37f5880acad-469" next="i-6e42b37f5880acad-482" who="Q3058054">
            <seg xml:id="i-Bu5G9eW6WJGb2GhjexG6yM">
              Herr talman! Sverige har nyligen råkat ut för en tragedi. En
              svensk FN-soldat har avlidit och två har skadats svårt och allvarligt
              vid ett attentat i Afghanistan. Jag vill framföra mitt och mitt
              partis varma deltagande med de anhöriga.
            </seg>
          </u>
          <u xml:id="i-6e42b37f5880acad-470" prev="i-6e42b37f5880acad-469" who="Q3058054">
            <seg xml:id="i-6KigVkXEvHPUzgSSAEbCjG">
              Några dagar tidigare kidnappades en indisk lastbilschaufför i
              södra Afghanistan. När hans företag vägrade att dra sig ur ett
              vägbygge mördades mannen och dumpades vid vägkanten. En tysk soldat
              och åtta civila afghaner dödades när två bilar körde rakt in i
              en folkmassa i Kabul.
            </seg>
          </u>
          <u xml:id="i-6e42b37f5880acad-471" prev="i-6e42b37f5880acad-469" who="Q3058054">
            <seg xml:id="i-Bon43jwDwJ8gZeCwTHE39m">
              Vi kan alltså konstatera att våldet i Afghanistan har trappats
              upp de senaste månaderna. Våldsnivån är förmodligen den högsta
              sedan talibanregimen störtades för några år sedan. Och attackerna
              tycks bli alltmer samordnade.
            </seg>
          </u>
          <u xml:id="i-6e42b37f5880acad-472" prev="i-6e42b37f5880acad-469" who="Q3058054">
            <seg xml:id="i-EMrYJuXGVdCQ5jDRLEyLhD">
              Det är i tider som dessa vi ställs inför hårda prövningar. Familjer
              som förlorar familjemedlemmar prövas oerhört hårt. Ingen som inte
              har upplevt detta kan föreställa sig vad det innebär att förlora
              en nära anhörig. Solidariteten med dem som har det allra sämst
              i världen sätts också på prov. Att stå upp för dem som lever under
              rädslans förtryck i fattigdom och misär kan tyckas självklart
              när riskerna bedöms som begränsade. Men när tragiken kommer och
              riskerna ökar är det lätt att börja vackla.
            </seg>
          </u>
          <u xml:id="i-6e42b37f5880acad-473" prev="i-6e42b37f5880acad-469" who="Q3058054">
            <seg xml:id="i-BKDv8btoVn55Hv44m5Tz5N">
              Också det politiska ledarskapet utsätts för svåra prövningar.
              När förluster inträffar och riskerna bedöms öka kommer ökade krav
              på, i detta fall, truppbegränsningar och tillbakadragande. Lidandet
              för alla drabbade påverkar självklart också politiker. Det är
              i tider som dessa som det politiska ledarskapet måste stå pall.
              Att stå rakryggad när det blåser snålt är inte lätt, men det är,
              som jag ser det, absolut nödvändigt.
            </seg>
          </u>
          <u xml:id="i-6e42b37f5880acad-474" prev="i-6e42b37f5880acad-469" who="Q3058054">
            <seg xml:id="i-RQBHHgZXyVAHBZNUCUYazw">
              Herr talman! Sveriges trupper befinner sig i Afghanistan med
              ett mandat från FN:s säkerhetsråd. De gör ett fantastiskt jobb
              i arbetet att stödja Afghanistans övergång till ett demokratiskt
              styre. Våra trupper är efterfrågade.
            </seg>
          </u>
          <u xml:id="i-6e42b37f5880acad-475" prev="i-6e42b37f5880acad-469" who="Q3058054">
            <seg xml:id="i-Qm1HJRrw18sMD6DTb2FfhX">
              Centerpartiet ser Sveriges insatser i Afghanistan som oerhört
              viktiga och stöder ambitionen att utöka det svenska deltagandet
              inom ramen för den internationella säkerhetsstyrkan. Varför stöder
              då vi i Centerpartiet denna insats? Jo, därför att situationen
              i Afghanistan är allvarlig.
            </seg>
          </u>
          <u xml:id="i-6e42b37f5880acad-476" prev="i-6e42b37f5880acad-469" who="Q3058054">
            <seg xml:id="i-KuG9UzeYmRDdTVqkqe5Qoq">
              Afghanistans folk har lidit länge och lider fortfarande. Starka
              krafter gör i princip vad som helst för att motverka en utveckling
              i demokratisk riktning. Det rådande kaoset är något som utnyttjas
              av organiserade brottslingar vars verksamhet har förgreningar
              över hela världen, inte minst inom brottslighet kopplad till narkotika.
            </seg>
          </u>
          <u xml:id="i-6e42b37f5880acad-477" prev="i-6e42b37f5880acad-469" who="Q3058054">
            <seg xml:id="i-TjzwGwYN6XVMZGtnNy2X8S">
              När parlamentsvalet i Afghanistan genomfördes i mitten av september
              trodde många att säkerhetsläget äntligen var på väg att förbättras.
              Sedan dess tycks det som att våldet har ökat igen och delvis ändrat
              karaktär.
            </seg>
          </u>
          <u xml:id="i-6e42b37f5880acad-478" prev="i-6e42b37f5880acad-469" who="Q3058054">
            <seg xml:id="i-52denJ42j7MDgHCgx4oKtU">
              Vi har de senaste månaderna sett självmordsattentat som fört
              med sig stor förödelse och tagit många människors liv. Flera attentat
              har genomförts i städerna. I vissa fall har attentaten riktats
              mot andra grupper än militären. Attackerna är mer samordnade än
              tidigare och attentatsmännen tycks ha avancerad teknologisk kunskap.
              Så gott som varje dag genomförs alltså attentat med dödlig utgång.
              Sammanlagt är det omkring 1 400 människor som dödats bara i år.
              Till denna bild bör läggas att många av de terroraktioner som
              sker i olika delar av världen har sin härkomst i detta geografiska
              område. Det framtida säkerhetsläget i Afghanistan kommer alltså
              med största sannolikhet att avspeglas i omvärlden i övrigt även
              i fortsättningen.
            </seg>
          </u>
          <u xml:id="i-6e42b37f5880acad-479" prev="i-6e42b37f5880acad-469" who="Q3058054">
            <seg xml:id="i-VAnZXi88aEXwCdD9d2hcZr">
              Herr talman! Den enda chansen att få Afghanistan på rätt spår
              är att fortsätta arbetet med att bygga upp en demokrati och den
              kollapsade statsapparaten. I detta arbete spelar de svenska FN-styrkorna
              en roll, och en viktig roll. Genom att skicka fler svenska soldater
              till Afghanistan bidrar vi till att skapa förutsättningar för
              afghanerna att avgöra sin egen politiska framtid med ett fungerande
              rättsväsende, en polis och en armé som kan försvara dess eget
              territorium.
            </seg>
          </u>
          <u xml:id="i-6e42b37f5880acad-480" prev="i-6e42b37f5880acad-469" who="Q3058054">
            <seg xml:id="i-WGaoWHUb5aevFjiUejyQU1">
              Vi bidrar också till en säkrare värld utanför Afghanistan. Attentatet
              mot den svenska styrkan var säkert ägnat att skrämma Sverige och
              andra från att delta i den här typen av missioner. Sådana hot
              får vi inte falla till föga för, som jag ser det. Nej, i tider
              som dessa är det viktigt att vi sänder tydliga signaler, signaler
              som understryker att Sveriges riksdag och svenska folket stöder
              det arbete som svenska trupper gör i Afghanistan, att vi står
              bakom de kvinnor och män som i praktisk handling kämpar för fred,
              mänskliga rättigheter och demokrati. Det är svenskar som dagligen
              riskerar sitt liv för att andra människor ska kunna möta en bättre
              framtid.
            </seg>
          </u>
          <u xml:id="i-6e42b37f5880acad-481" prev="i-6e42b37f5880acad-469" who="Q3058054">
            <seg xml:id="i-XpLvdLMyzK1BYVfpsWmKNF">
              Sverige har ett solidariskt ansvar gentemot de folk som är satta
              under olika typer av krigsherrar och deras förtryck, men också
              gentemot andra nationer som hjälper till i detta fredsarbete.
              Andra ska inte behöva göra det här ensamma, utan vi måste också
              hjälpa till efter förmåga.
            </seg>
          </u>
          <u xml:id="i-6e42b37f5880acad-482" prev="i-6e42b37f5880acad-469" who="Q3058054">
            <seg xml:id="i-GGdCQM6wqg3oJHvRV3GCHq">
              Jag vill, herr talman, yrka bifall till förslaget i föreliggande
              betänkande.
            </seg>
          </u>
          <note type="speaker" xml:id="i-3d7htorhUGSNhVj83hwQ4o">
            Anf. 92 LARS ÅNGSTRÖM (mp):
          </note>
          <u xml:id="i-6e42b37f5880acad-483" next="i-6e42b37f5880acad-496" who="Q6255767">
            <seg xml:id="i-HSdP9BccSjuEAdjJiyZuMW">
              Herr talman! Ärade ledamöter i kammaren, försvarsministern, åhörare,
              protokollsläsare! De här debatterna brukar jag alltid inleda med
              att säga att varje gång som Sverige tar ett beslut om att skicka
              trupp till internationell fredsfrämjande insatser är detta kvittot
              på ett misslyckande, nämligen ett misslyckande från världssamfundets
              sida att förebygga en situation som lett fram till ett sådant
              beslut. I just fallet Afghanistan var det världssamfundets misslyckande
              i början av 1990-talet med att stärka goda krafter i Afghanistan
              och bistå en positiv utveckling. I och med att vi inte gjorde
              det gavs andra krafter fritt spelrum som har lett fram till den
              fruktansvärda situation som vi har sett de senaste åren.
            </seg>
          </u>
          <u xml:id="i-6e42b37f5880acad-484" prev="i-6e42b37f5880acad-483" who="Q6255767">
            <seg xml:id="i-H7c2niscDo1tr4UXrU9ed2">
              Jag vill i det här inlägget ta upp också den debatt som pågår
              i samhället och som har pågått utanför Riksdagshuset i dag. Det
              har framförts krav på att Sverige inte ska bidra till den här
              FN-insatsen. Vi ledamöter har utsatts för en lobbykampanj och
              fått en lång rad olika utskick, där man bland annat påstår att
              det här är första gången som svensk trupp deltar i ett angreppskrig
              mot och en ockupation av ett främmande land och att det saknar
              stöd i folkrätten. Demonstrationen utanför Riksdagshuset tidigare
              i dag hade parollen Rädda folkrätten, och i affischeringen var
              man emot regeringens förslag att sända soldater till USA:s och
              Natos krig. Mycket av den här desinformationen har gått igen i
              debattartiklar i rikstidningar och lokaltidningar och har till
              viss del återfunnits i något inlägg här i kammaren i dag.
            </seg>
          </u>
          <u xml:id="i-6e42b37f5880acad-485" prev="i-6e42b37f5880acad-483" who="Q6255767">
            <seg xml:id="i-V3dFRLWuLZyMBT4Fo5tHXQ">
              Jag vill understryka att det här bottnar i en medveten sammanblandning
              av USA:s insats i Afghanistan och FN:s insats i Afghanistan. Den
              är vilseledande och är i sak fel. FN:s fredsbevarande styrka är
              en säkerhetsstyrka ämnad att skapa säkerhet för att möjliggöra
              en civil utveckling i Afghanistan. Styrkan är där på ett FN-mandat.
              Den är efterfrågad av den afghanska regeringen. Den har därmed
              starkt stöd i folkrätten och ett brett folkligt stöd från Afghanistans
              civilbefolkning. Det är inte så konstigt, därför att civilbefolkningen
              vet vad alternativet är. Alternativet är att olika krigsherrar,
              narkotikasyndikat, talibaner, terrorister och andra krafter skulle
              ta makten, och det skulle med största sannolikhet bli en återgång
              till det helvete man befann sig i tidigare.
            </seg>
          </u>
          <u xml:id="i-6e42b37f5880acad-486" prev="i-6e42b37f5880acad-483" who="Q6255767">
            <seg xml:id="i-R1TRsg3EYQ4DYEcr8Vmakx">
              Den här sammanblandningen som man medvetet, menar jag, försöker
              göra bygger man under med olika argument, till exempel att civilbefolkningen
              blandar samman FN-insatsen och den amerikanska insatsen och styrkorna.
              Det gör att man angriper FN-insatsen.
            </seg>
          </u>
          <u xml:id="i-6e42b37f5880acad-487" prev="i-6e42b37f5880acad-483" who="Q6255767">
            <seg xml:id="i-6XGTpRzZ4DJoqztE98C5Y9">
              Först och främst är det viktigt att understryka att de fordon
              som man använder från FN:s sida är vitmålade. Den amerikanska
              insatsens stridsfordon är militärmålade. Det är ju inte så att
              det är gemene man i Afghanistan som riktar attentat mot de fordon
              som sprängde minan som kostade en svensk soldat livet, utan det
              är helt andra krafter som agerar. Det är de lokala krigsherrarna,
              det är narkotikaorganisationerna och det är terrorister som har
              alla intressen i världen av att stoppa såväl amerikansk närvaro
              som FN:s närvaro. All internationell närvaro som kan leda till
              en civil demokratisk utveckling är något som man sätter sig emot.
              Det hotar de mångmiljardintressen som finns i narkotikahanteringen
              och från de lokala krigsherrarna.
            </seg>
          </u>
          <u xml:id="i-6e42b37f5880acad-488" prev="i-6e42b37f5880acad-483" who="Q6255767">
            <seg xml:id="i-GrphBH5wfWab6aQUoYJ1Ea">
              Man hävdar också i den här debatten att det är för att USA nu
              minskar sin närvaro i Afghanistan som FN ökar sin och att vi i
              Sverige genom att öka bidraget möjliggör en förflyttning av amerikanska
              trupper till Irak och är medskyldiga till den krigföring som där
              sker.
            </seg>
          </u>
          <u xml:id="i-6e42b37f5880acad-489" prev="i-6e42b37f5880acad-483" who="Q6255767">
            <seg xml:id="i-8vmFhuR6YUcxTHpXjXinfr">
              Detta är också, herr talman, fel i sak. Det var i och med att
              FN år 2003 beslutade att FN-insatsen skulle vidgas från att bara
              skydda människor och skapa säkerhet i Kabul till att också omfatta
              övriga Afghanistan som behovet av en ökning av FN-truppen uppstod.
              Det är bara att beklaga att den ökningen inte har kunnat tillgodoses
              tidigare. Det är mer än välkommet att vi nu äntligen kommer att
              lyckas öka FN-närvaron i Afghanistan.
            </seg>
          </u>
          <u xml:id="i-6e42b37f5880acad-490" prev="i-6e42b37f5880acad-483" who="Q6255767">
            <seg xml:id="i-8PiFmDbb6wNV6tX9RzvX4Z">
              Sammanblandningen av argument och sammanblandningen av den amerikanska
              antiterrorinsatsen och FN:s fredsbevarande insats bottnar i, som
              jag uppfattar det, en antiamerikanism i första hand. På hemsidorna
              kan man se att det som organisationen Nej till krig och föreningen
              Afghanistansolidaritet i första hand vänder sig mot är USA:s krigspolitik.
              Det är det som är botten och grunden för denna medvetna sammanblandning
              av helt olika insatser. Men konsekvenserna av att FN skulle lämna
              Afghanistan är varken solidariska, fredliga eller ett stöd för
              folkrätten. Det är viktigt att understryka här i kammaren att
              både Svenska Afghanistankommittén, med över 20 års erfarenhet
              av solidaritetsarbete i Afghanistan, Svenska Freds- och Skiljedomsföreningen,
              landets största och äldsta fredsorganisation, Miljöpartiet och
              en majoritet i Sveriges riksdag stöder FN-insatsen i Afghanistan
              och ett ökat svenskt bidrag till denna FN-insats.
            </seg>
          </u>
          <u xml:id="i-6e42b37f5880acad-491" prev="i-6e42b37f5880acad-483" who="Q6255767">
            <seg xml:id="i-8fmiorTCKPJi7TJ8JmRbXf">
              Men vi vet också, vi i Svenska Afghanistankommittén, Fredsrörelsen
              och majoriteten här i Sveriges riksdag, att för solidariteten
              med det afghanska folket räcker det inte med att bara ställa upp
              i FN-insatsen. Det räcker inte med att vi har ett omfattande bistånd
              och ökar det. Det förutsätter också en kritik mot de delar av
              amerikansk politik som står i strid med folkrätten.
            </seg>
          </u>
          <u xml:id="i-6e42b37f5880acad-492" prev="i-6e42b37f5880acad-483" who="Q6255767">
            <seg xml:id="i-PddpWAtBpD72NcQf1vQLxf">
              USA:s mål i Afghanistan är att bekämpa terrorism. Men agerandet
              innebär motstridiga signaler till olika aktörer i Afghanistan.
              Å ena sidan stöder USA president Karzai, å andra sidan stöder
              USA olika krigsherrar som är emot president Karzai med beväpning.
              Man har hjälpt dessa krigsherrar att bygga upp egen milis som
              är emot den afghanska statsapparaten. Dessa USA-stödda styrkor
              har tagit kontroll över delar av Afghanistan. De har begått grova
              övergrepp. Det innebär att den amerikanska politiken har bidragit
              till att stärka de krafter som motsätter sig en demokratiseringsprocess
              i Afghanistan.
            </seg>
          </u>
          <u xml:id="i-6e42b37f5880acad-493" prev="i-6e42b37f5880acad-483" who="Q6255767">
            <seg xml:id="i-KZ8sopRgvoaVzPbLc6KNxG">
              Tyvärr, som så ofta, uppvisar USA en smått schizofren inställning
              till demokrati i sitt handlande. USA har gjort sig skyldigt till
              grova kränkningar av de mänskliga rättigheterna, och man har i
              sitt agerande i Afghanistan anlitat privata säkerhetsbolag som
              på goda grunder misstänks för övergrepp. Det har riktats anklagelser
              mot dem om tortyr som har lett till död. Det är svårt att utkräva
              ansvar för mord och övergrepp på oskyldiga med den här konstruktionen.
            </seg>
          </u>
          <u xml:id="i-6e42b37f5880acad-494" prev="i-6e42b37f5880acad-483" who="Q6255767">
            <seg xml:id="i-Kmjvc2CkcLr9oaM8YoMqd8">
              Det innebär tyvärr, herr talman, att USA i dag orsakar mer skada
              än nytta i Afghanistan. USA:s krig, stödet till de här krigsherrarna
              och kränkningarna av mänskliga rättigheter i Afghanistan måste
              upphöra. Övergrepp måste lagföras. Skyldiga måste ställas inför
              rätta. Det är hoppingivande att president Karzai själv har sagt
              att det inte längre finns något större behov av militär terroristbekämpning
              i Afghanistan.
            </seg>
          </u>
          <u xml:id="i-6e42b37f5880acad-495" prev="i-6e42b37f5880acad-483" who="Q6255767">
            <seg xml:id="i-22ftZVaZ1bn2fhYk7vXUa2">
              Kritiken mot USA:s övergrepp står alltså inte i motsatsförhållande
              till att man stöder FN:s insats i Afghanistan. Den står inte i
              motsatsförhållande till att man fortsätter med ett generöst bistånd
              till Afghanistan. Den står inte i motsatsförhållande till att
              Sverige ökar sitt bidrag till FN-styrkan. Tvärtom förutsätter
              dessa saker varandra.
            </seg>
          </u>
          <u xml:id="i-6e42b37f5880acad-496" prev="i-6e42b37f5880acad-483" who="Q6255767">
            <seg xml:id="i-8Ai7N9SqkHES7Td96DGXG4">
              Vi är inte beredda att offra den civila befolkningens framtid
              på antiamerikanismens altare. Därför stöder vi förslaget om att
              Sverige ska öka bidraget till FN-insatsen i Afghanistan.
            </seg>
          </u>
          <note type="speaker" xml:id="i-TXY8UumbrhUEA4fU3kYPvT">
            Anf. 93 ALICE ÅSTRÖM (v) replik:
          </note>
          <u xml:id="i-6e42b37f5880acad-497" next="i-6e42b37f5880acad-499" who="Q4354173">
            <seg xml:id="i-Fm2yVAs2LPqu41ShPEKhQE">
              Herr talman! Jag har egentligen bara två korta frågor till Miljöpartiet
              i den här debatten.
            </seg>
          </u>
          <u xml:id="i-6e42b37f5880acad-498" prev="i-6e42b37f5880acad-497" who="Q4354173">
            <seg xml:id="i-TcW3kx9bxhFhievMVg71v4">
              Den ena frågan gäller just det här med en gemensam chef för operationen.
              Enligt det uttalande som också Isafgeneralen har gjort innebär
              detta en total samordning mellan de två grupperingarna. Man kommer
              också att ömsesidigt komma till varandras hjälp. Ser man inte
              detta som problematiskt ihop med det som Lars Ångström sade om
              problemet med USA:s krigföring och agerande i Afghanistan?
            </seg>
          </u>
          <u xml:id="i-6e42b37f5880acad-499" prev="i-6e42b37f5880acad-497" who="Q4354173">
            <seg xml:id="i-TULsno5YkYt4XdnnkebfJE">
              Den andra frågan gäller övergreppen. Jag ställde den också tidigare
              under debatten. När det handlar om enskilda personers övergrepp
              så kan man ju peka ut att det är enskilda personer, privata vaktbolag
              eller vad man nu har hyrt in som utövar tortyr. Men det är ett
              faktum att man har fängelser där man håller flera hundratals fångar,
              vilket Amnesty och flera andra organisationer också klart har
              definierat, och att man från USA-alliansens sida vägrar att släppa
              in Röda Korset eller andra internationella organisationer för
              att granska. Man har inte någon rättegång, man tillåter inte fångarna
              att träffa sina familjer och de får ingen advokat. Det är ett
              klart brott mot internationell rätt och mänskliga rättigheter.
              Samtidigt går vi in i ett närmare samarbete. Det är förstås inte
              enskilda personer som man kan peka ut för övergreppen, utan detta
              är något som är stadfäst från USA-alliansen i kriget mot terrorismen
              i Afghanistan.
            </seg>
          </u>
          <note type="speaker" xml:id="i-2vdqP1bcoQKq4EqKDMbak6">
            Anf. 94 LARS ÅNGSTRÖM (mp) replik:
          </note>
          <u xml:id="i-6e42b37f5880acad-500" next="i-6e42b37f5880acad-504" who="Q6255767">
            <seg xml:id="i-2B3Y3VKEtZmDVuGdW7m3Pf">
              Herr talman! Ibland brukar man säga att al-Qaida har lyckats
              med sitt uppsåt, nämligen att underminera våra demokratier och
              våra parlaments frihet. När vi inskränker våra egna mänskliga
              rättigheter så är det en vinst för terrorismen.
            </seg>
          </u>
          <u xml:id="i-6e42b37f5880acad-501" prev="i-6e42b37f5880acad-500" who="Q6255767">
            <seg xml:id="i-FNVLisFgxmmAUas3wzsZaX">
              På samma sätt kan man säga att Alice Åström har lyckats vinna
              över den här debatten till att handla om USA:s utrikespolitik
              i stället för att handla om det som den egentligen ska handla
              om, nämligen FN:s fredsfrämjande insats och Sveriges bidrag till
              denna.
            </seg>
          </u>
          <u xml:id="i-6e42b37f5880acad-502" prev="i-6e42b37f5880acad-500" who="Q6255767">
            <seg xml:id="i-YSJ1Jrp9JhfSJxMtJen7Xm">
              Alice Åström frågar mig om vi inte ser problem. När det gäller
              chefen är det viktiga för Miljöpartiet, och det som vi har understrukit
              i vårt särskilda yttrande, att den FN-insats som genomförs har
              en egen ledning och att det inte blir samma ledning för den amerikanska
              insatsen och FN:s insats. Samordning kan ju låta komprometterande,
              men det är viktigt att de två insatserna har en samordning så
              att man inte börjar ha ihjäl varandra eller på andra sätt gör
              så att människor förolyckas. Den ena sidan måste veta var den
              andra sidan befinner sig. Man får inte ta miste, göra fel och
              skapa förödelse och i värsta fall död.
            </seg>
          </u>
          <u xml:id="i-6e42b37f5880acad-503" prev="i-6e42b37f5880acad-500" who="Q6255767">
            <seg xml:id="i-X2vWYkTdS615uRuaMr39rq">
              Det konstateras här att det inte bara är enskilda personer som
              begår övergrepp. Det är en riktig iakttagelse. Det är självklart
              att det är enskilda personer som är problemet, men problemet är
              också den officiella amerikanska politiken och hur den förs. Å
              ena sidan säger man sig stödja president Karzai, å andra sidan
              stöder man de grupper och de krigsherrar i Afghanistan som är
              emot Karzai. Man stöder deras uppbyggnad av milis och underminerar
              därmed möjligheterna till en fortsatt demokratiprocess. Det är
              ett problem.
            </seg>
          </u>
          <u xml:id="i-6e42b37f5880acad-504" prev="i-6e42b37f5880acad-500" who="Q6255767">
            <seg xml:id="i-3QNu8uMKbsJuQNsxDTQCK5">
              Därför är det så viktigt att vi i vår solidaritet med Afghanistan
              inte bara ställer upp i FN-insatsen och fortsätter med vårt bistånd
              utan också kritiserar de delar av amerikansk utrikespolitik som
              är oacceptabla.
            </seg>
          </u>
          <note type="speaker" xml:id="i-K7naW6f8sETSdL1JyP7uQD">
            Anf. 95 ALICE ÅSTRÖM (v) replik:
          </note>
          <u xml:id="i-6e42b37f5880acad-505" next="i-6e42b37f5880acad-509" who="Q4354173">
            <seg xml:id="i-MAWZHu7yCsSZcusMfL2Gte">
              Herr talman! Jag blir ändå lite konfunderad när Miljöpartiet
              säger att det är viktigt att man håller isär de två operationerna.
              Det är ju tydligt, och det står också i propositionen, att man
              nu kommer att utse en chef som kommer att vara en gemensam chef
              för både OEF och Isaf. Man kommer att ha en person som man har
              en gemensam ledning tillsammans med. Det är tydligt att man sammankopplar
              detta.
            </seg>
          </u>
          <u xml:id="i-6e42b37f5880acad-506" prev="i-6e42b37f5880acad-505" who="Q4354173">
            <seg xml:id="i-KkekK3QNk6Brb8HVLAchYJ">
              Precis som utrikesministern sade och som det har sagts här tidigare
              i debatten är det viktigt med mer samarbete och mer informationsutbyte
              när vi utvecklar truppen. Men för mig är det här också ett informationsutbyte
              där man kan ha skaffat sig informationen genom tortyr och genom
              att hålla människor fängslade på ett sätt som inte tillhör internationell
              rätt.
            </seg>
          </u>
          <u xml:id="i-6e42b37f5880acad-507" prev="i-6e42b37f5880acad-505" who="Q4354173">
            <seg xml:id="i-BcBs5uzGaegE6wVHN6hRh2">
              Jag ska läsa upp en mening i Miljöpartiets yttrande: Om USA inte
              förmår hålla sig till folkrättsliga regler i sitt agerande mot
              terrorismen förlorar all utländsk närvaro sin legitimitet.
            </seg>
          </u>
          <u xml:id="i-6e42b37f5880acad-508" prev="i-6e42b37f5880acad-505" who="Q4354173">
            <seg xml:id="i-X2Wci38iQVwY4nnSKyQYDU">
              Det är det som är vårt stora problem. Vi säger att genom att
              gå in i ett tätare samarbete med en gemensam chef så legitimerar
              vi också det sätt som kampen mot terrorism förs på. Då riskerar
              man att all närvaro i Afghanistan förlorar sin legitimitet. Vi
              har också sagt, och jag sade det även tidigare i debatten, att
              vi är beredda att ha svensk grupp och att utöka den om OEF drar
              sig tillbaka eller om man håller isär de två operationerna på
              det sätt som Vänsterpartiet krävde från första början.
            </seg>
          </u>
          <u xml:id="i-6e42b37f5880acad-509" prev="i-6e42b37f5880acad-505" who="Q4354173">
            <seg xml:id="i-YLyZ8bJYrWCrLeG7kiCwDU">
              Men utvecklingen har gått åt fel håll. Någonstans måste man säga
              att man måste välja sina samarbetspartner. När man går in i ett
              sådant nära samarbete som man gör nu legitimerar man också någonting
              som vi inte kan stå för.
            </seg>
          </u>
          <note type="speaker" xml:id="i-3baggiMskQk7pg7KAFpxAp">
            Anf. 96 LARS ÅNGSTRÖM (mp) replik:
          </note>
          <u xml:id="i-6e42b37f5880acad-510" next="i-6e42b37f5880acad-513" who="Q6255767">
            <seg xml:id="i-42Q1cqzHTVPkhXAeimuzka">
              Herr talman! Jag tror att det är viktigt att vi från svensk sida
              och från världssamfundets sida för upp de övergrepp som är bevisade,
              påtalar de brott mot de mänskliga rättigheterna som begås och
              kräver en lagföring av de personer som bryter mot folkrätten i
              den amerikanska insatsen och att vi fortsätter att föra fram kritik
              mot amerikanskt stöd till de krigsherrar som motverkar demokratiseringsprocessen
              i Afghanistan. Det är viktigt för trovärdigheten i den internationella
              FN-insatsen, viktigare än kanske någonting annat.
            </seg>
          </u>
          <u xml:id="i-6e42b37f5880acad-511" prev="i-6e42b37f5880acad-510" who="Q6255767">
            <seg xml:id="i-JyGfjTd9xLzSfBjmip7FCn">
              Det som bekymrar oss i Miljöpartiet mest är inte detta utbyte
              av information. Det finns nämligen en grund för nödvändigheten
              av det för att undvika dödsfall, olyckor och felaktigheter. Utan
              det som är avgörande är att dessa två insatser, där den ena har
              ett FN-mandat, och där den andra genomförs under USA:s ledning,
              har separata operativa ledningar, vilket de också har. Om dessa
              två insatser en dag skulle få samma operativa ledning, kommer
              Miljöpartiets stöd inte att finnas för en sådan insats längre.
            </seg>
          </u>
          <u xml:id="i-6e42b37f5880acad-512" prev="i-6e42b37f5880acad-510" who="Q6255767">
            <seg xml:id="i-Ukhh5ZxKqWofEQJs9MX6ah">
              Jag tycker att det är tråkigt att man försöker läsa in mer i
              den samordning som är en nödvändighet än vad som faktiskt finns
              där och att man tar amerikansk utrikespolitik, de delar av den
              där det brister, till intäkt och ett argument för att FN-styrkan
              inte ska finnas kvar och att Sverige inte ska bidra till detta,
              när det i praktiken leder till en motsatt utveckling än den som
              vi vill ha.
            </seg>
          </u>
          <u xml:id="i-6e42b37f5880acad-513" prev="i-6e42b37f5880acad-510" who="Q6255767">
            <seg xml:id="i-DVAy6BqCKdgU6PD1N5VjCc">
              Det är viktigt att fortsätta med biståndet till Afghanistan.
              Det är viktigt att FN:s insats och närvaro fortsätter och förstärks.
              Och det är viktigt att Sverige som ett av världens rikaste länder
              ökar sitt bidrag till FN-insatsen. Det tillsammans med kritik
              av en dålig amerikansk politik kan gagna den afghanska civilbefolkningens
              framtid och utvecklingen av självbestämmande.
            </seg>
          </u>
          <note type="speaker" xml:id="i-YD33k5NBu6EkzBjrKqxTU3">
            Anf. 97 KARIN ENSTRÖM (m):
          </note>
          <u xml:id="i-6e42b37f5880acad-514" next="i-6e42b37f5880acad-528" who="Q3544279">
            <seg xml:id="i-X4J8W7dgvtAa1ziV2c78BJ">
              Herr talman! Beslutet med anledning av dagens ärende är ett av
              de mest ansvarstyngda beslut som riksdagen har att fatta. Regeringen
              ber om riksdagens godkännande att få sända ytterligare militär
              personal till Afghanistan nästa år. Som har sagts här tidigare
              i dag har vi sedan 2002 haft en svensk styrka på plats. Vi har
              varit förskonade från svenska förluster ända fram till för en
              och en halv vecka sedan då en svensk fordonskonvoj utsattes för
              ett sprängattentat. Som vi tragiskt nog vet omkom en svensk, och
              tre soldater skadades, två av dem mycket allvarligt. Jag beklagar
              detta djupt.
            </seg>
          </u>
          <u xml:id="i-6e42b37f5880acad-515" prev="i-6e42b37f5880acad-514" who="Q3544279">
            <seg xml:id="i-DA6fX5pxUPvsSAQcwtXD24">
              Tyvärr måste vi vara beredda på att något liknande kan och förmodligen
              kommer att inträffa igen. Det är bland annat därför som det är
              just vi i denna kammare som ska fatta denna typ av svåra beslut.
              Det är också riksdagen som är ytterst ansvarig för beslutet och
              konsekvenserna av att sända väpnade styrkor utomlands.
            </seg>
          </u>
          <u xml:id="i-6e42b37f5880acad-516" prev="i-6e42b37f5880acad-514" who="Q3544279">
            <seg xml:id="i-VpLn36ibKY1pAoCFZEXf6y">
              Efter det kalla krigets slut och murens fall ser den säkerhetspolitiska
              kartan helt annorlunda ut. Det finns, som vi också hörde här tidigare,
              inga direkta militära hot mot Sverige, utan hoten är av helt andra
              slag. Därför har Försvarsmakten numera en annan uppgift än tidigare.
              Vi ska vara beredda att försvara svenska intressen utomlands och
              främja fred och säkerhet i vår omvärld.
            </seg>
          </u>
          <u xml:id="i-6e42b37f5880acad-517" prev="i-6e42b37f5880acad-514" who="Q3544279">
            <seg xml:id="i-AYQJSGxp7Q8JdCoKNfQsCj">
              Afghanistan är ett land som så innerligt väl behöver hjälp med
              att skapa fred och säkerhet. Afghanistan är världens sjätte fattigaste
              land och har plågats av krig, konflikter och terrorism sedan decennier
              tillbaka. Afghanistan är också ett av världens största producentländer
              av opium. Beräkningar av FN visar att 87 % av världens illegala
              opium odlas i Afghanistan. Detta opium tar sig vidare via Balkan
              och Ryssland till bland annat Sverige. Som vi smärtsamt nog vet
              följer grov kriminalitet och mänskligt lidande i dess spår.
            </seg>
          </u>
          <u xml:id="i-6e42b37f5880acad-518" prev="i-6e42b37f5880acad-514" who="Q3544279">
            <seg xml:id="i-C1EJrNcVcfg6KixbjskuzE">
              Det finns många goda skäl för oss i Sverige att hjälpa till.
              Och Sverige kan och vill hjälpa till. Afghanistan är Sveriges
              tredje största biståndsland. En förutsättning för att vi ska kunna
              få till ett fortsatt fungerande bistånd är att det finns en relativ
              stabilitet och säkerhet i landet.
            </seg>
          </u>
          <u xml:id="i-6e42b37f5880acad-519" prev="i-6e42b37f5880acad-514" who="Q3544279">
            <seg xml:id="i-KHtQk3M4dxiZ1CT4SQcDD5">
              Syftet med den internationella säkerhetsstyrkan, Isaf, som tillkom
              2001 och som Sverige har bidragit till sedan årsskiftet 2001/02,
              är att stödja övergången till ett demokratiskt styre i Afghanistan
              och att skapa och upprätthålla säkerhet som möjliggör återuppbyggnad
              och utveckling mot ett mer demokratiskt samhälle.
            </seg>
          </u>
          <u xml:id="i-6e42b37f5880acad-520" prev="i-6e42b37f5880acad-514" who="Q3544279">
            <seg xml:id="i-BJoapQSQVoQh1y7gpR1EP3">
              Här har vi ett förslag från regeringen om att vi ska fortsätta
              med dessa insatser och till och med utöka våra insatser. Sverige
              har fått uppgiften att leda en regional enhet för säkerhet och
              återuppbyggnad, ett så kallat PRT, i Mazar-i-Sharif. Den här enheten
              kommer att ansvara för ett antal nordliga provinser. Insatsen
              kommer att bestå av ungefär 185 svenskar. Eventuellt tillkommer
              20 personer ytterligare. Detta är vi positiva till från Moderaternas
              sida.
            </seg>
          </u>
          <u xml:id="i-6e42b37f5880acad-521" prev="i-6e42b37f5880acad-514" who="Q3544279">
            <seg xml:id="i-PFCSZi3J5Wvrx1MCTtuCwP">
              Men regeringen har önskat att få ett bredare mandat än så. Man
              har nämligen önskat sig ända upp till 375 man, eller personer,
              för att kunna förstärka styrkan som är i Afghanistan och för att
              kunna genomföra en evakueringsinsats. Detta tycker vi också är
              mycket bra. Det behövs reserver, och de kan komma att behövas
              väldigt snabbt. Det visar inte minst erfarenheterna från Kosovo
              i mars förra året.
            </seg>
          </u>
          <u xml:id="i-6e42b37f5880acad-522" prev="i-6e42b37f5880acad-514" who="Q3544279">
            <seg xml:id="i-EaE84cXk5LeVoiBZZW3MFp">
              Vi moderater ser det som väldigt positivt att regeringen nu lärt
              sig av erfarenheterna och tar till lite i överkant, kan man kanske
              tycka, i fråga om antalet soldater. Men detta är ett sätt att
              snabba på beslutsprocessen. Och som man kan läsa i betänkandet
              uppmanar hela utskottsmajoriteten regeringen att ge Försvarsmakten
              befogenhet att agera snabbt inom denna övergripande ram, det vill
              säga att inte i varje fall behöva invänta ett regeringsbeslut
              för att kunna skicka förstärkningar.
            </seg>
          </u>
          <u xml:id="i-6e42b37f5880acad-523" prev="i-6e42b37f5880acad-514" who="Q3544279">
            <seg xml:id="i-FVME7ZyiYthMLQWhMBuzDc">
              Herr talman! I detta ärende är vi helt överens med regeringen.
              Men vi i Allians för Sverige har generellt sett, vilket ni också
              har hört tidigare i dag, en högre ambitionsnivå när det gäller
              långsiktiga internationella insatser. Vi vill att Sverige på sikt
              ska klara av att samtidigt leda och delta i två insatser av bataljons
              storlek samt några mindre insatser i fredsbevarande operationer.
              Och på sikt bör vi ha förmåga att sätta upp en egen snabbinsatsstyrka,
              en så kallad Battle Group .
            </seg>
          </u>
          <u xml:id="i-6e42b37f5880acad-524" prev="i-6e42b37f5880acad-514" who="Q3544279">
            <seg xml:id="i-SsdL3AyqMziuE6pyLXBWMk">
              Vi vill också betona vikten av att vi kraftsamlar. När vi gör
              någonting ska vi göra det med färre men större insatta förband.
              Det ger bättre resursutnyttjande. Det ger också bättre möjligheter
              till övning för våra officerare att öva i ledning av högre förband.
              Större styrkor på plats ger oss också ett större inflytande där
              vi är större inflytande att få ta del av underrättelser och att
              få ta del i besluten.
            </seg>
          </u>
          <u xml:id="i-6e42b37f5880acad-525" prev="i-6e42b37f5880acad-514" who="Q3544279">
            <seg xml:id="i-8M9SknvuG9Bt5FwPiCfbZj">
              Det som vi dessutom behöver är en strategi för de internationella
              insatserna som försöker prioritera och ange politiska mål och
              skapa förutsättningar för ett mer effektivt resursutnyttjande.
            </seg>
          </u>
          <u xml:id="i-6e42b37f5880acad-526" prev="i-6e42b37f5880acad-514" who="Q3544279">
            <seg xml:id="i-NbihgoZbqkwSA4BSvjgr1d">
              Jag skulle lite mer ur ett försvarsmaktsperspektiv vilja erinra
              kammaren om att vi i vår iver att göra dessa insatser internationellt
              inte får glömma grunden här hemma. Grunden för vår förmåga är
              en väl fungerande utbildning på alla nivåer, från värnpliktsutbildning
              upp till högre utbildning för officerare, och väl fungerande materiel.
            </seg>
          </u>
          <u xml:id="i-6e42b37f5880acad-527" prev="i-6e42b37f5880acad-514" who="Q3544279">
            <seg xml:id="i-F8KWwoGL9GUVwvWUypNVU">
              Våra förband som vi skickar ut måste ha tillgång till hela registret.
              De måste egentligen kunna spela på väldigt många nivåer, allt
              från det traditionella fredsbevarande, peacekeeping , till att
              ha en fredsframtvingande förmåga. Ju bättre utbildade och utrustade
              vi är, desto bättre förutsättningar har vi att få ned konfliktnivån
              i stället för att höja den.
            </seg>
          </u>
          <u xml:id="i-6e42b37f5880acad-528" prev="i-6e42b37f5880acad-514" who="Q3544279">
            <seg xml:id="i-F83jgnuStygj9tv9cxXBs5">
              Till skillnad från förr kommer de svenska förbanden att behöva
              komma upp till bevis då och då. Priset för brister i utbildningen
              materiellt kan bli smärtsamt högt, och det vill vi inte vara med
              om.
            </seg>
          </u>
          <note xml:id="i-RFBqwyBnBP6EemeDpA7naV">
            Avslutningsvis yrkar jag bifall till förslaget i utskottets betänkande.
          </note>
          <note type="speaker" xml:id="i-WLhZ3GPhGJ9zjDrVYcA7SQ">
            Anf. 98 HELI BERG (fp):
          </note>
          <u xml:id="i-6e42b37f5880acad-529" next="i-6e42b37f5880acad-538" who="Q4938296">
            <seg xml:id="i-3KkZZEuaqknC6D5i8mSxuY">
              Herr talman! Många ledamöter har redan i den här allvarliga debatten
              talat om den mycket aktiva och viktiga roll Sverige har spelat
              som både biståndsgivare och fredsfrämjare i Afghanistan och om
              vikten av att vi nu fullföljer utökningen av våra militära insatser
              trots den tragiska händelse som tog en svensk soldats liv och
              skadade tre andra i deras fredsbevarande arbete.
            </seg>
          </u>
          <u xml:id="i-6e42b37f5880acad-530" prev="i-6e42b37f5880acad-529" who="Q4938296">
            <seg xml:id="i-DsZWCX32wKqgjseEXdYKUk">
              Jag kommer därför under mina talarminuter att koncentrera mig
              enbart på Folkpartiets motion eller, rättare sagt, på anledningen
              till att vi skrev motionen. Vi skrev den utifrån erfarenheterna
              främst från Kosovo och oroligheterna där under våren förra året.
            </seg>
          </u>
          <u xml:id="i-6e42b37f5880acad-531" prev="i-6e42b37f5880acad-529" who="Q4938296">
            <seg xml:id="i-DGBBMdAhA8BFrGupKt1jd7">
              En del av oss ledamöter i försvarsutskottet besökte Kosovo och
              den svenska bataljonen på Camp Victoria i mars 2004. Vi hade där
              möjlighet att på nära håll se det fantastiska arbete som våra
              pojkar och flickor uträttade i syfte att skapa stabilitet och
              trygghet för befolkningen i Priština med omgivningar. Vi kunde
              själva se och fick också bekräftat från flera håll vilken betydelse
              den svenska styrkans närvaro hade. Det rådde ingen tvekan om att
              dess insatser rönte stor respekt från alla befolkningsgrupper.
            </seg>
          </u>
          <u xml:id="i-6e42b37f5880acad-532" prev="i-6e42b37f5880acad-529" who="Q4938296">
            <seg xml:id="i-CbKJ3yeTyuCjHh59fVdEPE">
              Snart efter vår hemkomst ändrades emellertid det till synes stabila
              läget på ett okontrollerat sätt. Allvarliga oroligheter bröt ut.
              Läget blev snabbt kritiskt för den svenska styrkan. Det var uppenbart
              att man omgående behövde göra kompletteringar med materiel och
              personal för att kunna hantera situationen på ett effektivt sätt
              och utan att riskera allvarliga konsekvenser för den svenska personalen
              på plats i området.
            </seg>
          </u>
          <u xml:id="i-6e42b37f5880acad-533" prev="i-6e42b37f5880acad-529" who="Q4938296">
            <seg xml:id="i-4DBSnRKicBCH5mCmgcYd4j">
              Rapporter som nådde våra öron här hemma kunde låta så här: Våldet
              är välorganiserat och uthålligt. Det är tusentals människor som
              slåss mot svenska, finska, irländska och norska soldater. De svenska
              fordonen är fulla av kulhål, sönderslagna och brända. Soldater
              har blivit träffade av gummikulor. En officer har fått ett skott
              rakt i bröstet. Kulan sitter kvar i skyddsplattan. En soldat har
              fått ett järnrör kastat rakt igenom sin kravallsköld, tio centimeter
              från ansiktet. Så gott som alla har träffats av ett stort antal
              stenar. Två soldater fick låsa in sig i sin Sisu. Mobben hade
              tätat igen deras avgasrör så vagnen kunde inte starta. De blev
              utsatta för ett antal brandbomber. Kamraterna slogs och kämpade
              för sina liv för att tränga undan mobben och rädda sina kamrater
              som var inlåsta i Sisun. Detta lyckades denna gång.
            </seg>
          </u>
          <u xml:id="i-6e42b37f5880acad-534" prev="i-6e42b37f5880acad-529" who="Q4938296">
            <seg xml:id="i-KMQE99b9AFDwbvnDQF9yXA">
              Samtidigt hade Kfors ledning givit order om att alla i alla länders
              trupper skulle transporteras i pansarbilar. Men pansarbilarna
              räckte inte till alla svenskar. Likaså räckte inte de skottsäkra
              västarna till alla soldater. Det dröjde 14 dagar från det att
              oroligheterna hade startat till dess att regeringen i Sverige
              beslutade att skicka trupp och materielförstärkningar.
            </seg>
          </u>
          <u xml:id="i-6e42b37f5880acad-535" prev="i-6e42b37f5880acad-529" who="Q4938296">
            <seg xml:id="i-5LuwC2Qd9HPwXFB6Xw54Zv">
              De av oss som hade daglig kontakt med någon där i oroshärden
              och som dag och natt kunde få färska rapporter om händelserna
              kunde inte annat än förundras över att alla våra hjältar klarade
              sig, i alla fall i fysiskt hänseende.
            </seg>
          </u>
          <u xml:id="i-6e42b37f5880acad-536" prev="i-6e42b37f5880acad-529" who="Q4938296">
            <seg xml:id="i-36P2P3LiJ7bXEXqfeB3wML">
              Efteråt har vi utifrån rapporter om händelserna kunnat konstatera
              vilken enorm betydelse våra trupper hade för att dämpa och begränsa
              de uppkomna skadorna detta utan skottsäkra västar till alla, utan
              bepansrade bilar och många gånger med sina liv som insats. Ändå
              kunde inte Försvarsmakten agera och skicka nödvändiga förstärkningar,
              utan man var tvungen att vänta på regeringens beslut.
            </seg>
          </u>
          <u xml:id="i-6e42b37f5880acad-537" prev="i-6e42b37f5880acad-529" who="Q4938296">
            <seg xml:id="i-Tgr8AG2bSQpUtJC7hnqv3G">
              Detta gjorde mig och Folkpartiet övertygade om att det måste
              finnas en möjlighet för Försvarsmakten att agera, naturligtvis
              inom den ram man beslutat innan, och att utan dröjsmål agera genom
              att skicka både materiel och mänsklig förstärkning om situationen
              så kräver. Därför anser vi att det alltid bör finnas en marginal
              inom vilken Försvarsmakten kan agera om behov skulle uppstå.
            </seg>
          </u>
          <u xml:id="i-6e42b37f5880acad-538" prev="i-6e42b37f5880acad-529" who="Q4938296">
            <seg xml:id="i-7b3A4dCDcWexdvobvUwFgr">
              Mot den bakgrunden välkomnar jag den skrivning som det till slut
              blev i utskottsbetänkandet. Eftersom vi anser att de syften som
              Folkpartiet eftersträvar i sin motion i allt väsentligt är tillgodosedda
              har vi ingen anledning att följa upp våra yrkanden i folkpartimotionen.
              Därför yrkar jag bifall enbart till utskottets förslag i betänkandet.
            </seg>
          </u>
          <note type="speaker" xml:id="i-VkPtZL1X383PfiGfduEjnv">
            Anf. 99 LOTTA HEDSTRÖM (mp):
          </note>
          <u xml:id="i-6e42b37f5880acad-539" next="i-6e42b37f5880acad-557" who="Q517960">
            <seg xml:id="i-FMCgLgZh9EfPdGCqKwgA6f">
              Herr talman! Det här är svårt; låt mig redan från början klargöra
              det.
            </seg>
          </u>
          <u xml:id="i-6e42b37f5880acad-540" prev="i-6e42b37f5880acad-539" who="Q517960">
            <seg xml:id="i-4F1dDzeqFHfH96aY8pyBaU">
              Beslutet att stödja fortsatt och utvidgat svenskt truppbidrag
              till Afghanistan slinker inte igenom Miljöpartiet utan konvulsioner,
              särskilt inte hos mig.
            </seg>
          </u>
          <u xml:id="i-6e42b37f5880acad-541" prev="i-6e42b37f5880acad-539" who="Q517960">
            <seg xml:id="i-StmM2a9khpqPJeQzFPopT4">
              Före mig på talarlistan har en av våra duktigaste retoriska begåvningar
              utgjutit sig, och efter mig kommer en annan självlysande grön
              tänkare och talare. Mellan dem står jag och, tror jag, även flertalet
              i vårt parti.
            </seg>
          </u>
          <u xml:id="i-6e42b37f5880acad-542" prev="i-6e42b37f5880acad-539" who="Q517960">
            <seg xml:id="i-C1jMauk3Rsr9HMP9kJQBi4">
              Miljöpartiet är ett genuint fredsparti, och vi är antimilitarister.
              Men vi är inte radikalpacifister, det vill säga: Vi lever med
              insikten att det, tyvärr, behövs legitima vapen för att stävja
              våld och vapen i fel händer.
            </seg>
          </u>
          <u xml:id="i-6e42b37f5880acad-543" prev="i-6e42b37f5880acad-539" who="Q517960">
            <seg xml:id="i-HhwPke2kjBNTVZSXchKLyP">
              Jag personligen har varit djupt engagerad mot USA:s regelvidriga
              och oförsvarliga krigföring i världens fattigaste land, Afghanistan,
              och jag har hållit ett otal torgtal och kammaranföranden och skrivit
              artikel efter artikel mot amerikansk illegitim närvaro och mot
              den idiotiska kontraproduktiva terroristjakten som ibland dessutom
              antagligen har andra motiv än de som föreges för världen.
            </seg>
          </u>
          <u xml:id="i-6e42b37f5880acad-544" prev="i-6e42b37f5880acad-539" who="Q517960">
            <seg xml:id="i-EPpynhuxc9WR855XPkSLKn">
              År 2002 åkte jag till Afghanistan. Tyvärr fick jag av säkerhetsskäl
              inte åka in i landet. I stället gick jag omkring i flyktinglägren
              längs Pakistans West Frontier . Där grät jag över barnteckningarna
              med amerikanska bombplan som släppte sin gruvliga last över deras
              gamla hembyar. Senare fick jag veta att svensktillverkade AT 4-pansarskott
              också hade använts mot afghanerna.
            </seg>
          </u>
          <u xml:id="i-6e42b37f5880acad-545" prev="i-6e42b37f5880acad-539" who="Q517960">
            <seg xml:id="i-5LTTe8g2Tc8h2ZtSzMkUp2">
              Det finns ingen moralisk eller folkrättsligt hållbar grund för
              OEF:s närvaro Operation Enduring Freedom i bergen i Tora Bora
              eller i Kabul. Men över det råder inte Sveriges riksdag, och över
              det råder inte Miljöpartiet och inte ens vår regering. Vi kan
              bara kritisera dem för de här övergreppen och ifrågasätta motiven.
            </seg>
          </u>
          <u xml:id="i-6e42b37f5880acad-546" prev="i-6e42b37f5880acad-539" who="Q517960">
            <seg xml:id="i-MRMQGu2QADvx2fxupvRPXK">
              Vi kan se över våra egna vapensamarbeten och dra oss ur Natos
              kompisklubbar och vända EU:s nästan i det närmaste Natos europeiska
              framväxande militära strukturer till att bli mer civila och förebyggande.
              Vi kan få fler människor att inse att motivet för amerikansk närvaro
              i detta pinade bergsland stavas som det brukar stavas, nämligen
              o l j a och därför kräva att USA drar sig ur.
            </seg>
          </u>
          <u xml:id="i-6e42b37f5880acad-547" prev="i-6e42b37f5880acad-539" who="Q517960">
            <seg xml:id="i-RvjMtnGWF153Ta9Agao49P">
              Samtidigt finns där också vad man kallar för krigsherrar klanhövdingar
              och talibaner med stor lokal makt och med vapen som blivit kvar
              från alla tidigare härskare och krigförande styrkor och vapen
              som inplanterats och som betalas till exempel med opiumpengar.
              I landet finns det knarkhandlare som saknar all form av moraliskt
              sinne. I landet finns det också privata militära företag som alldeles
              på eget bevåg säljer sina dödliga tjänster till den som vill betala,
              något som för övrigt inga andra än Miljöpartiet tar upp.
            </seg>
          </u>
          <u xml:id="i-6e42b37f5880acad-548" prev="i-6e42b37f5880acad-539" who="Q517960">
            <seg xml:id="i-PJ2MvHVPnocvUBSBbM6iCq">
              USA:s terroristbekämpningskoalition Enduring Freedom finns där.
              Slutligen finns också Isaf där, FN:s mandaterade skara vars uppdrag
              är skydd och uppbyggnad efterfrågad av den afghanska regeringen
              men för tillfället under Natos ledning. FN har ju inga egna förband
              och inga officerare.
            </seg>
          </u>
          <u xml:id="i-6e42b37f5880acad-549" prev="i-6e42b37f5880acad-539" who="Q517960">
            <seg xml:id="i-UaWAQsMabVWnC1WBgViMUu">
              Mitt och Miljöpartiets dilemma gäller följande: Hur skiljer sig
              de stora stridande krafterna åt? Och hur skiljer man dem åt? Visserligen
              har de numera olika färg på sina bilar. Men de har samma färg
              i ansiktet och snarlika uniformer, så frågan är: Vem är fiende
              vem är vem och hur mycket och om vad samarbetar de?
            </seg>
          </u>
          <u xml:id="i-6e42b37f5880acad-550" prev="i-6e42b37f5880acad-539" who="Q517960">
            <seg xml:id="i-WLfDFpMx7E8YAJTsf4cCjK">
              Mitt parti biträdde svensk styrka år 2002 för att säkerhetsläget
              då uppenbarligen var så svårt att folk som inte stred mot afghanerna
              verkligen behövdes där. Vi bedömde i våras att det fortfarande
              behövdes, och när styrkan inte bara ska finnas inne i Kabul bedömer
              vi, om än med stigande tvekan och obehag, att den civila befolkningen
              fortfarande är utsatt för allvarliga dagliga hot från folk som
              inte borde vara där och som inte borde ha vapen.
            </seg>
          </u>
          <u xml:id="i-6e42b37f5880acad-551" prev="i-6e42b37f5880acad-539" who="Q517960">
            <seg xml:id="i-Ar8bDVzsm8oBjMsKsNyPt7">
              Isafs uppdrag är som sagt att skydda och stabilisera, höja säkerheten
              och demobilisera, se till att hjälporganisationer kan arbeta med
              sina icke-militära uppbyggnadskrafter, att Médecins Sans Frontières
              kan verka igen. Vi hoppas och förutsätter därmed att det inte
              finns dolda agendor eller mörkade motiv. Men jag ska villigt erkänna
              att jag tvekar.
            </seg>
          </u>
          <u xml:id="i-6e42b37f5880acad-552" prev="i-6e42b37f5880acad-539" who="Q517960">
            <seg xml:id="i-RFJyBVskRMftUZyVYyt8mm">
              Som tur är har Sverige också ett alldeles tillräckligt bra samvete
              den här gången om vilka andra och civila insatser som vi också
              bidrar till. De finns i olika former, har gott rykte och visar
              gott resultat sedan många år.
            </seg>
          </u>
          <u xml:id="i-6e42b37f5880acad-553" prev="i-6e42b37f5880acad-539" who="Q517960">
            <seg xml:id="i-2knk7msaS8LJvxUHCaLGYx">
              Så till sist kvarstår därför den helt avgörande frågan: Blir
              det värre eller bättre för afghaner nu och på plats om Isaf inte
              skulle vara där? Blir det lättare för Isaf om Sverige med vår
              kapacitet inte finns med i förbanden?
            </seg>
          </u>
          <u xml:id="i-6e42b37f5880acad-554" prev="i-6e42b37f5880acad-539" who="Q517960">
            <seg xml:id="i-K3qsKXu4McFTiEtFsWVAwJ">
              Mitt svar, min bedömning, herr talman, är tills vidare: Nej.
            </seg>
          </u>
          <u xml:id="i-6e42b37f5880acad-555" prev="i-6e42b37f5880acad-539" who="Q517960">
            <seg xml:id="i-JkrS84iWE5JnS8xvEsyLyF">
              FN:s styrka behövs även om överlappnings- och sammanblandningsrisken
              är stor och även om alla motiv och samverkansformer säkerligen
              inte ligger på bordet. Miljöpartiets stöd till truppen är dock
              villkorat vi måste fortsättningsvis kunna skilja tydligt mellan
              olika befälslinjer och olika uppgifter. Isaf är inte och får inte
              bli terroristletare, inte rikta vapen mot civila, inte vara en
              täckmantel för amerikanska OEF:s behov eller legitimera deras
              närvaro. Utfallet av Londonkonferensen i januari kommer att bli
              avgörande för oss härvidlag.
            </seg>
          </u>
          <u xml:id="i-6e42b37f5880acad-556" prev="i-6e42b37f5880acad-539" who="Q517960">
            <seg xml:id="i-RxPdfViojkNSrKmgMPja1i">
              Sammanfattningsvis: Alla argument för att inte stödja Isaf har
              hittills varit implicita och teoretiska. Jag behöver bevis för
              att Isafs närvaro skulle göra vardagen sämre eller otryggare för
              vanliga vardagsmänniskor i Afghanistan för att kunna säga nej
              till trupp. De har jag ännu inte sett.
            </seg>
          </u>
          <u xml:id="i-6e42b37f5880acad-557" prev="i-6e42b37f5880acad-539" who="Q517960">
            <seg xml:id="i-Fi2Z9me3FY6RRQRoxmRf7s">
              Låt oss inte glömma läxan från Rwanda. Sveket mot befolkningen
              är att teoretisera mer än handla.
            </seg>
          </u>
          <note type="speaker" xml:id="i-Fxe56bU2cUJysqo873Nb6i">
            Anf. 100 ÅSA LINDESTAM (s):
          </note>
          <u xml:id="i-6e42b37f5880acad-558" next="i-6e42b37f5880acad-568" who="Q4962686">
            <seg xml:id="i-6QEEv5D897FHYq3W921jy8">
              Herr talman! Vi ser bilder från hela världen om hot och terror,
              om våld och död och om fattigdom. Det är väldigt lätt att tänka
              att detta inte angår oss, att vi kan stänga av bilderna och blunda
              och likt det lilla barnet inta förhållningssättet att det jag
              inte ser inte finns.
            </seg>
          </u>
          <u xml:id="i-6e42b37f5880acad-559" prev="i-6e42b37f5880acad-558" who="Q4962686">
            <seg xml:id="i-9YcVAY5wTScjN5hHC27bE6">
              Men trots det blir vi påverkade. Jag personligen har mist två
              av mina vänner, Per, kallad Pelle, och Bengt, där livet slutade
              i ond bråd död, inte på grund av krig utan på grund av droger.
              Det är också lätt att tänka att de själva rådde för sitt beroende
              av narkotika. Många i Sverige har gått samma öde till mötes. Men
              en så enkel förklaring duger inte.
            </seg>
          </u>
          <u xml:id="i-6e42b37f5880acad-560" prev="i-6e42b37f5880acad-558" who="Q4962686">
            <seg xml:id="i-8jWa7da1nGkJBsXPHcAzkt">
              Från Afghanistan kommer 87 % av världens illegala produktion
              av opium enligt ett fackorgan i FN. Det har ett exportvärde av
              60 % av landets bruttonationalprodukt. Under det senaste året
              har det dock rapporterats att den totala odlingsarealen för opiumvallmon
              minskat med 17 %. Det kan tolkas som ett tecken på att insatserna
              mot narkotikaproduktionen långsamt börjar få effekt.
            </seg>
          </u>
          <u xml:id="i-6e42b37f5880acad-561" prev="i-6e42b37f5880acad-558" who="Q4962686">
            <seg xml:id="i-PmYvKzAtxUDjar6cwrN9jC">
              Den svaga förvaltningsstrukturen och rättssystemets avsaknad
              gör också att de mänskliga rättigheterna i Afghanistan är oacceptabla.
              Det gäller speciellt kvinnor. De traditionella maktstrukturerna
              gör att övergreppen fortsätter. Brist på säkerhet är ett stort
              problem. Afghanistan är det sjätte fattigaste landet i världen
              med en väldigt kort medellivslängd, hög barnadödlighet och omfattande
              analfabetism. Attacker mot kvinnor har blivit allt vanligare som
              krigsstrategi. När kvinnor bli måltavlor i krig och konflikter
              ökar belastningen på samhällsstrukturen drastiskt genom att belastningen
              på det omsorgsarbete som kvinnor utför och som håller ihop familjer
              ökar och samhällen söndras. Att dessutom sexuellt våldföra sig
              på kvinnor, helst inför mannens ögon, är en krigsstrategi som
              ofta används i syfte att bryta ned familjer och orsaka social
              instabilitet. En ökad närvaro av kvinnor skulle bland annat bidra
              till att sexuella övergrepp mot kvinnor minskar och att kvinnor
              som utsatts för övergrepp under konflikter ges möjlighet till
              ett kvinnligt bemötande. Då skulle de lättare våga träda fram
              och berätta sina historier. Vi skulle kunna få en förändring av
              värderingar och perspektiv på konfliktlösningar och fredsarbete.
              Det här är ett land som är en grogrund för terrorism.
            </seg>
          </u>
          <u xml:id="i-6e42b37f5880acad-562" prev="i-6e42b37f5880acad-558" who="Q4962686">
            <seg xml:id="i-MhEGNDqVqNxmGrmZgz5ZCV">
              Den 18 september gick Afghanistan till val, för första gången
              sedan 1960-talet. Det var ca 50 % av de som registrerade sig som
              väljare som beräknas ha deltagit. Det är relativt bra internationellt
              sett.
            </seg>
          </u>
          <u xml:id="i-6e42b37f5880acad-563" prev="i-6e42b37f5880acad-558" who="Q4962686">
            <seg xml:id="i-RJ2RW4xyN63UU3T4LqSovN">
              Sverige har länge varit biståndsgivare till Afghanistan, som
              vi hört i dag. Under åren 20022004 var landet den tredje största
              mottagaren av svenskt bistånd. Detta var inriktat på utbildning,
              demokratiutveckling, infrastruktur och dessutom ett omfattande
              stöd till en fond för återuppbyggande av Afghanistan.
            </seg>
          </u>
          <u xml:id="i-6e42b37f5880acad-564" prev="i-6e42b37f5880acad-558" who="Q4962686">
            <seg xml:id="i-2rv9XvJxdXtGq86v4RyQCQ">
              Herr talman! Vi har haft ett långt åtagande i landet i form av
              bistånd, men vi har också haft trupp i landet en längre tid. I
              januari 2002 beslutade vi sända en styrka till Afghanistan, också
              då med FN-mandat. Vi skulle delta med väpnad styrka uppgående
              till högst 45 personer i den internationella säkerhetsstyrkan.
              Under 2004 stod jag i talarstolen och pratade om samma sak. Då
              ökade vi styrkan till högst 150 personer. Vi deltar sedan dess
              med en regional enhet för säkerhet och återuppbyggande, en så
              kallad PRT-styrka. I maj 2005 uppdrog regeringen att förbereda
              för övertagande av ledarrollen för den regionala enheten i Mazar-i-Sharif
              i norra Afghanistan. Här föreslår utskottet att vi ska sända en
              väpnad styrka om högst 375 personer under max 24 månader inom
              ramen för den internationella styrkan i Afghanistan, Isaf.
            </seg>
          </u>
          <u xml:id="i-6e42b37f5880acad-565" prev="i-6e42b37f5880acad-558" who="Q4962686">
            <seg xml:id="i-46WBBs3qp5m6tP5ntBVtp3">
              I samband med övertagandet av ledningen för enheten kommer andra
              bidrag att avvecklas. Vi vill kraftsamla i Afghanistan och till
              just denna geografiska del av världen. Den berör fyra provinser.
              Styrkan kommer att bestå av ungefär 185 personer, men den kan
              komma att utökas. Det beror på om ytterligare länder tänker bidra
              med trupp. Dessutom kan vi ha behov av ett transportflygplan av
              typen Hercules. En sådan insats skulle kräva ytterligare 30 personer.
            </seg>
          </u>
          <u xml:id="i-6e42b37f5880acad-566" prev="i-6e42b37f5880acad-558" who="Q4962686">
            <seg xml:id="i-WMojj2HHCWE6XDF2YgosaA">
              Händelserna i Kosovo i mars, herr talman, då jag också deltog
              i en resa dit, gör oss medvetna om att säkerhetsläget snabbt kan
              förändras. Från att bedöma läget som lugnt kan det på oerhört
              kort tid bli en extraordinär situation med fara för liv i svensk
              trupp. Regeringen måste ha möjlighet att inom ramen för detta
              sända en undsättnings- och evakueringsinsatsstyrka.
            </seg>
          </u>
          <u xml:id="i-6e42b37f5880acad-567" prev="i-6e42b37f5880acad-558" who="Q4962686">
            <seg xml:id="i-AUreXWTDrGgsnGejVtEtUj">
              En undsättningsstyrka som är slagkraftig och med kort varsel
              kan sättas in är nödvändigt. Självklart har detta även en internationell
              dimension. Angreppet mot en svensk patrull, då en soldat dödades
              och tre skadades allvarligt, visar att uppdraget innehåller påtagliga
              risker. Våra tankar går till Jespers familj och till de familjer
              som finns vid de tre skadades sida. Vi beklagar det skedda djupt.
              Trots detta får vi inte vända Afghanistan ryggen. Afghanistan
              angår oss.
            </seg>
          </u>
          <u xml:id="i-6e42b37f5880acad-568" prev="i-6e42b37f5880acad-558" who="Q4962686">
            <seg xml:id="i-X4PQY7JCYjHaFgkDfeU2yb">
              Jag yrkar bifall till förslaget i betänkandet.
            </seg>
          </u>
          <note type="speaker" xml:id="i-TupWeKus43XRyXXBBrMn6K">
            Anf. 101 GUSTAV FRIDOLIN (mp):
          </note>
          <u xml:id="i-6e42b37f5880acad-569" next="i-6e42b37f5880acad-584" who="Q2029325">
            <seg xml:id="i-XrPm2GNyyR7URWvsD28Ecg">
              Herr talman! Tack, det samlade utrikes- och försvarsutskottet
              för en i stora delar mycket intressant debatt som jag har haft
              möjlighet att följa via tv-skärmen på mitt rum.
            </seg>
          </u>
          <u xml:id="i-6e42b37f5880acad-570" prev="i-6e42b37f5880acad-569" who="Q2029325">
            <seg xml:id="i-KtB7NjN1MeyqhGNa7AHuj9">
              Det pågår ett krig mot terrorismen. Efter attacken mot New York
              och Washington den 11 september 2001 aviserade USA att man nu
              skulle gå i krig mot terrorismen. Man valde inte att göra detta
              genom att angripa orsakerna till terrorism. I det USA-ledda kriget
              mot terrorismen har det hörts mycket lite om att bryta ned de
              globala orättvisorna, om att lyfta fattiga länder från fattigdom
              eller om att värna de mänskliga rättigheterna och folkrätten.
            </seg>
          </u>
          <u xml:id="i-6e42b37f5880acad-571" prev="i-6e42b37f5880acad-569" who="Q2029325">
            <seg xml:id="i-AoABSSewSTc69khq6c7XQG">
              Nej, det första steget som togs i detta krig mot terrorismen
              var ett angreppskrig mot Afghanistan. Världens rikaste nation
              gick i krig mot jordens fattigaste. Det kriget var också något
              som Miljöpartiet fördömde och kritiserade.
            </seg>
          </u>
          <u xml:id="i-6e42b37f5880acad-572" prev="i-6e42b37f5880acad-569" who="Q2029325">
            <seg xml:id="i-MXNCQuSe7sg9yGhdY7LPtf">
              När vi nu står inför det betänkande som ligger på riksdagens
              bord i dag kan det vara intressant att se tillbaka på hur Sverige
              har tagit del i detta krig mot terrorismen. I spåren av detta
              krig har man sett hur de mänskliga rättigheterna har försvagats,
              hur sådant som vi hoppades att aldrig mera behöva se åtminstone
              inte utföras från konstitutionella demokratier som tortyr återigen
              har blivit en fråga på dagordningen. Man har sett hur folkrätten
              satts på undantag. Krigen och konflikterna i världen har tagit
              en ny vändning.
            </seg>
          </u>
          <u xml:id="i-6e42b37f5880acad-573" prev="i-6e42b37f5880acad-569" who="Q2029325">
            <seg xml:id="i-BrEvkCwb7T1Sdu4MHeK6zA">
              När vi trodde att vi skulle möta en tid med färre krig och konflikter
              har vi i stället mött en tid där krigen har blivit annorlunda.
              USA-ledda bombningar, amerikansk ockupation har skett i Irak.
              Då är det intressant att se hur Sverige har agerat.
            </seg>
          </u>
          <u xml:id="i-6e42b37f5880acad-574" prev="i-6e42b37f5880acad-569" who="Q2029325">
            <seg xml:id="i-SpuD92bwuVE8RhkQu12dWJ">
              Sverige har inte stått med rena händer. Sverige har i kampen
              mot terrorismen till exempel avvisat personer till länder där
              de kommit att utsättas för tortyr. Men den officiella svenska
              hållningen, av vissa starkare omhuldad än av andra, har varit
              att kriget mot terrorismen måste föras i enlighet med de mänskliga
              rättigheterna och inom ramen för folkrätten. På grundval av det
              har det också någon gång från officiellt svenskt håll hörts att
              det krig som USA har bedrivit i Afghanistan inte är rimligt och
              inte riktigt att ställa sig bakom.
            </seg>
          </u>
          <u xml:id="i-6e42b37f5880acad-575" prev="i-6e42b37f5880acad-569" who="Q2029325">
            <seg xml:id="i-34g3qqNrZCyjQibn5zXEr3">
              När vi står inför frågan om Sverige ska utöka sin trupp i den
              internationella säkerhetsstyrkan i Afghanistan menar jag att vi
              i första hand måste ställa oss frågan: Innebär detta på något
              sätt att vi bidrar i det krig mot terrorism som vi har fördömt?
              Innebär detta på något sätt att vi blir en del av det nedmonterande
              av de mänskliga rättigheterna som vi har sett till följd av den
              retorik som har förekommit om kriget mot terrorismen?
            </seg>
          </u>
          <u xml:id="i-6e42b37f5880acad-576" prev="i-6e42b37f5880acad-569" who="Q2029325">
            <seg xml:id="i-82vvby7TVbgKnHow3apiHg">
              Det är alltid väldigt svårt att svara på en sådan fråga. Men
              jag tror att man måste svara med tvekan ja, vi blir en del av
              det. Den vanliga afghanen har naturligtvis svårt att skilja på
              de olika trupper som agerar i Afghanistan. Även många svenskar
              skulle nog ha svårt att skilja mellan dessa trupper.
            </seg>
          </u>
          <u xml:id="i-6e42b37f5880acad-577" prev="i-6e42b37f5880acad-569" who="Q2029325">
            <seg xml:id="i-LDQcQzywhnsCu2fpPoVBfc">
              För några dagar sedan skrev Bengt Albons på Dagens Nyheters debattsida:
              Det är något förvånande att attacker sker i det område där svenska
              soldater är stationerade och där svenska soldater ska ta över
              befälet för fredsoperationerna. Ett skäl till att den svenska
              insatsen sker i området kring staden Mazar-i-Sharif i norra Irak
              är att där är relativt lugnt. Avsikten är att brittiska soldater
              ska flytta från området söderut för att göra det möjligt för USA
              att dra tillbaka soldater som behövs i Irak.
            </seg>
          </u>
          <u xml:id="i-6e42b37f5880acad-578" prev="i-6e42b37f5880acad-569" who="Q2029325">
            <seg xml:id="i-VXaxhJhmN8fvoVPxT43e4A">
              I och med USA:s krigföring och kriget mot Irak riskerar också
              ett utökat deltagande i en FN-mandaterad trupp i Afghanistan att
              bli en bricka i det spel som USA för och som innebär att man får
              fler trupper över i Irakkriget. Det är det som Bengt Albons säger.
              Därför vill jag på frågan om detta innebär att vi spelar med i
              det krig mot terrorism som jag kritiserat svara med tvekan ja.
            </seg>
          </u>
          <u xml:id="i-6e42b37f5880acad-579" prev="i-6e42b37f5880acad-569" who="Q2029325">
            <seg xml:id="i-NmJkXi1qZDYwnxoTU4k8z1">
              Herr talman! Det kan föras ett krig mot terrorismen med andra
              medel än de som vi hittills har sett. Den militära aktivism som
              USA-ledda koalitioner i Afghanistan och Irak har visat upp kan
              ersättas med ett alternativ av humanitär aktivism. I stället för
              att tro att beväpnade soldater inte sällan speciellt mycket äldre
              eller yngre än jag själv, inte sällan från den amerikanska arbetarklassen
              skulle kunna vara någon sorts demokratiambassadörer som sprider
              frihet över världen skulle man kunna utöka humanitärt arbete,
              arbete med humanitära medel, arbete med bistånd, arbete med att
              komma åt orsakerna till terrorismen.
            </seg>
          </u>
          <u xml:id="i-6e42b37f5880acad-580" prev="i-6e42b37f5880acad-569" who="Q2029325">
            <seg xml:id="i-2vRHanJNVN8UvQKuxH7S9W">
              I just Afghanistan har Sverige en lång tradition av den typen
              av arbete. Inte minst Svenska Afghanistankommittén har gjort ett
              otroligt bra arbete på många håll i Afghanistan. Jag har hört
              vad som har sagts i debatten om kommitténs inställning till den
              insats som föreslås i det här betänkandet, och den som lyssnar
              på mig kan inte säga annat än att jag ser svårigheter i hur man
              ska ställa sig. Men jag ser också en rädsla för att ett ökat svenskt
              truppdeltagande i Afghanistan på sikt gör det svårare att arbeta
              humanitärt. Om Sverige av afghaner uppfattas som en del av en
              krigföring i deras land kan det på sikt bli svårare att agera
              humanitärt i landet.
            </seg>
          </u>
          <u xml:id="i-6e42b37f5880acad-581" prev="i-6e42b37f5880acad-569" who="Q2029325">
            <seg xml:id="i-GqYCfJnQ9RvWn3wBVRJr9V">
              Jag ser också att de resurser och de medel som ska användas för
              denna insats troligen skulle kunna användas bättre och mer resurseffektivt
              om de användes till humanitära insatser. Jag har inte någonstans
              sett någon konsekvensutredning av hur dessa pengar skulle kunna
              användas på annat sätt än att skicka dit beväpnad trupp. När inte
              en sådan konsekvensutredning är gjord vill jag nog svara med tvekan
              nej till förslagen i det betänkande som det sammansatta utskottet
              har lämnat till riksdagen.
            </seg>
          </u>
          <u xml:id="i-6e42b37f5880acad-582" prev="i-6e42b37f5880acad-569" who="Q2029325">
            <seg xml:id="i-EVMvBBBmJnpWNVGjBUTnyz">
              Herr talman! I den här debatten har det låtit som det faktum
              att Isaf har ett FN-mandat är argument nog för att delta i insatsen
              och för att utöka det svenska deltagandet. Jag anser att det inte
              är så. Jag anser att ett stöd till FN måste bygga på att man också
              självständigt står upp för de principer som FN:s arbete vilar
              på. Miljöpartiet hade vänt sig emot Irakkriget även om det olyckligtvis
              hade fått ett mandat från FN:s säkerhetsråd, vilket det tack och
              lov inte fick.
            </seg>
          </u>
          <u xml:id="i-6e42b37f5880acad-583" prev="i-6e42b37f5880acad-569" who="Q2029325">
            <seg xml:id="i-DVpUXLtE3Voeaqgk1EcZPf">
              Miljöpartiet anser att de svenskar som har fått sina resurser
              frysta och inte får lön de så kallade somaliesvenskarna trots
              allt ska kunna få det även om den insatsen är mandaterad av FN.
              Det ligger i varje lands möjlighet att självständigt stå upp för
              FN-stadgarna och de principer som FN vilar på för att på det sättet
              stärka FN. Att stå upp för FN innebär inte att vid varje tillfälle
              delta i FN:s operationer.
            </seg>
          </u>
          <u xml:id="i-6e42b37f5880acad-584" prev="i-6e42b37f5880acad-569" who="Q2029325">
            <seg xml:id="i-H7kE18XKCaEMmRtHLZ4532">
              Herr talman! Låt mig sammanfatta mitt anförande med två frågor.
              Den ena frågan är: Riskerar Sverige genom denna insats att delta
              i det krig mot terrorismen som har inneburit att de mänskliga
              rättigheterna har försvagats? Med tvekan ja. Den andra frågan
              är: Har det gjorts någon utredning om ifall dessa resurser skulle
              kunna användas bättre humanitärt än militärt? Nej.
            </seg>
          </u>
          <note xml:id="i-AeXwA4qhYwrpgXirdCaW4C">
            Mot bakgrund av detta yrkar jag bifall till reservationen och
            avslag på förslaget i betänkandet.
          </note>
          <note type="speaker" xml:id="i-DkcaFmLcSDNdmAzDQSRxnW">
            Anf. 102 KENNETH G FORSLUND (s) replik:
          </note>
          <u xml:id="i-6e42b37f5880acad-585" next="i-6e42b37f5880acad-588" who="Q3373169">
            <seg xml:id="i-YCg6H6UmoZrLk4ok9iYK2m">
              Herr talman! Jag har respekt för Gustav Fridolins grundläggande
              resonemang och hans tvekan inför situationen och det här beslutet.
              Det är inte så enkelt, det är alldeles riktigt.
            </seg>
          </u>
          <u xml:id="i-6e42b37f5880acad-586" prev="i-6e42b37f5880acad-585" who="Q3373169">
            <seg xml:id="i-CZjTVLtEFKAfphvCwkje7t">
              Men jag blir bekymrad när jag hör Gustav Fridolin uttrycka att
              man ska pröva varje FN-beslut. Fram växer bilden av något slags
              FN à la carte. Vi följer de FN-beslut vi gillar, och vi struntar
              i dem som vi inte gillar.
            </seg>
          </u>
          <u xml:id="i-6e42b37f5880acad-587" prev="i-6e42b37f5880acad-585" who="Q3373169">
            <seg xml:id="i-VY84E9TL9dbH3mqfFwrKnA">
              Hur kommer världen att se ut om världens länder börjar agera
              på det sättet? Är det inte redan i dag så, Gustav Fridolin, att
              alltför många länder väljer att inte följa FN:s beslut när det
              passar dem och att det är mycket negativt för fred och säkerhet
              i världen?
            </seg>
          </u>
          <u xml:id="i-6e42b37f5880acad-588" prev="i-6e42b37f5880acad-585" who="Q3373169">
            <seg xml:id="i-7yUDttx695aBT9E6ExPEUr">
              Sedan har vi grundfrågan i det här betänkandet, nämligen svenskt
              truppbidrag till Isaf. Man kan med rätta kritisera de ogärningar
              och illgärningar som har utförts av olika personer, och kanske
              möjligen också organiserat genom OEF eller andra organ. Sådant
              ska ifrågasättas, kritiseras, följas upp och lagföras. Men är
              det dessa ogärningar som gör att vi ska dra tillbaka våra soldater
              från Afghanistan? Blir det verkligen mer säkert och mer stabilt
              i Afghanistan om det är Isaf vi drar tillbaka när det är andra
              som står för illgärningarna?
            </seg>
          </u>
          <note type="speaker" xml:id="i-4azPQ338trs6KQgJWU3ZEr">
            Anf. 103 GUSTAV FRIDOLIN (mp) replik:
          </note>
          <u xml:id="i-6e42b37f5880acad-589" next="i-6e42b37f5880acad-591" who="Q2029325">
            <seg xml:id="i-XV34dJVTxaNe4NNxwa2mDo">
              Herr talman! Tack, Kenneth G Forslund, för repliken. Den ger
              mig nämligen utrymme att utveckla en av de diskussioner som vi
              har haft flera gånger tidigare inte just du och jag, men våra
              partier om hur man ska se på FN-samarbetet. Jag tror att Sverige,
              som är ett av de länder som verkligen står upp för FN-samarbetet
              och FN som den part som ska inneha det globala våldsmonopolet,
              måste vara väldigt tydligt med att kritisera länder som inte bara
              går utöver FN:s ram utan går direkt emot FN och går in i folkrättsvidriga
              krig, som jag menar att det i Afghanistan var och det i Irak definitivt
              var.
            </seg>
          </u>
          <u xml:id="i-6e42b37f5880acad-590" prev="i-6e42b37f5880acad-589" who="Q2029325">
            <seg xml:id="i-NUZVroM1rW7xCbQTn3LMNg">
              Men en organisation som FN riskerar ibland att sjanghajas av
              andra intressen. Då är det av vikt att länder, särskilt när länder
              som USA går i krig mot FN-stadgan, faktiskt står upp och säger
              att det här beslutet tror vi inte var väl överlagt och vi tror
              inte på att frysa människors tillgångar och att bryta mot de mänskliga
              rättigheterna i kampen mot terrorismen. Därför tog jag just exemplet
              med de så kallade somaliesvenskarna.
            </seg>
          </u>
          <u xml:id="i-6e42b37f5880acad-591" prev="i-6e42b37f5880acad-589" who="Q2029325">
            <seg xml:id="i-FMik2BAW6gMR2XLocbTGWJ">
              Herr talman! Kenneth G Forslund frågar mig om kritiken mot OEF
              och om det logiska i att på grundval av den inte vilja utöka det
              svenska deltagandet i Isaf. Jag tror att säkerhet i Afghanistan
              så mycket lättare skulle kunna uppnås med ökad humanitär aktivism
              i stället för med ökade truppinsatser. Jag ser ett alternativ
              i att inte satsa på den ökade militära aktivismen, särskilt på
              grund av den risk för sammanblandning som finns i Afghanistan.
              I stället bör man satsa ökade resurser på det humanitära arbetet
              i Afghanistan. Jag tror att det hade stärkt möjligheterna till
              säkerhet för människorna i Afghanistan.
            </seg>
          </u>
          <note type="speaker" xml:id="i-NLjvKzMXVUHWtWhZHzknWG">
            Anf. 104 KENNETH G FORSLUND (s) replik:
          </note>
          <u xml:id="i-6e42b37f5880acad-592" next="i-6e42b37f5880acad-594" who="Q3373169">
            <seg xml:id="i-9PqR99idYcg8Kr5a5bHdT8">
              Herr talman! Gustav Fridolin uttrycker att det finns en risk
              för att FN sjanghajas. Anser Gustav Fridolin att det är fallet
              med de FN-resolutioner som detta, att vi har sänt och nu diskuterar
              att fortsätta sända svensk trupp till Afghanistan, grundar sig
              på? Är grunden för det ett sjanghajat FN? Det skulle vara väldigt
              intressant att höra.
            </seg>
          </u>
          <u xml:id="i-6e42b37f5880acad-593" prev="i-6e42b37f5880acad-592" who="Q3373169">
            <seg xml:id="i-GjFm1t6ZMSycXGgnaSiXLY">
              Jag tror inte att det är så enkelt att man kan göra antingeneller
              i Afghanistan. Jag tror att man måste göra många olika saker samtidigt
              för att skapa ett bättre samhälle, bygga en bättre struktur och
              bygga en struktur över huvud taget i Afghanistan. Jag tror att
              militära insatser är en förutsättning för att kunna arbeta framgångsrikt
              med andra humanitära insatser i Afghanistan, och jag vill understryka
              att det ska vara seriösa militära insatser.
            </seg>
          </u>
          <u xml:id="i-6e42b37f5880acad-594" prev="i-6e42b37f5880acad-592" who="Q3373169">
            <seg xml:id="i-4oq7Zrw9FaN8DjvEkCruLm">
              Jag tror inte heller att de som ägnar sig åt droger, kriminalitet,
              olika former av krigshets och fanatism gör någon skillnad på om
              man bär vapen eller inte eller om man har en hjälm som det står
              Nato på eller en hjälm som det står Isaf på. För dem är varje
              person som står för stabilitet, ordning, trygghet och ett fungerande
              samhälle ett hot, och det är de emot. Jag tror att man måste ha
              en mångfasetterad insats i Afghanistan för att förhoppningsvis
              kunna bygga ett bättre Afghanistan och ge även det afghanska folket
              en bra framtid.
            </seg>
          </u>
          <note type="speaker" xml:id="i-DuQPv126i3FJFuYmCyMKdP">
            Anf. 105 GUSTAV FRIDOLIN (mp) replik:
          </note>
          <u xml:id="i-6e42b37f5880acad-595" next="i-6e42b37f5880acad-599" who="Q2029325">
            <seg xml:id="i-EzVjY7bAtjbStxSBYbXnvS">
              Herr talman! Anser Gustav Fridolin att resolutionerna som ligger
              till grund för Isafinsatsen bygger på ett sjanghajande av FN?
              Nej, det anser inte Gustav Fridolin. Däremot anser jag att det
              faktum att en insats är FN-mandaterad inte i sig är skäl nog för
              att delta i insatsen. Det var det jag försökte framföra både i
              den här replikväxlingen och i mitt anförande.
            </seg>
          </u>
          <u xml:id="i-6e42b37f5880acad-596" prev="i-6e42b37f5880acad-595" who="Q2029325">
            <seg xml:id="i-48Nx1Ajf5bqVGdLddHW2jj">
              Kenneth G Forslund delar min åsikt att det finns kritik mot OEF,
              att den i vissa delar är berättigad och kanske också att den kritiken
              inte har kommit fram tillräckligt väl. Det beror kanske på att
              FN inte vågar stå tillräckligt starkt mot OEF-styrkan och inte
              fört fram den kritiken och undanröjt riskerna för en sammanblandning
              av OEF och Isaf. Kenneth G Forslund understryker, vilket jag håller
              med om, att det inte handlar om antingen humanitära insatser eller
              trupper. Jag håller med om det. Men jag anser att det på sikt
              kan finnas problem med just de humanitära insatserna om människor
              i Afghanistan inte krigsherrarna, inte de kriminella, men vanliga
              människor som är besvikna på det som OEF har gjort och som för
              fram den här berättigade kritiken mot OEF ser en sammanblandning
              mellan OEF och Isaf och ser Sverige som en del av den militära
              närvaron i sitt land och därmed inte som några av dem som står
              upp för vikten av humanitärt arbete i Afghanistan. På sikt kan
              den svenska humanitära insatsen i Afghanistan bli lidande, och
              det är den risken jag velat föra fram.
            </seg>
          </u>
          <u xml:id="i-6e42b37f5880acad-597" prev="i-6e42b37f5880acad-595" who="Q2029325">
            <seg xml:id="i-WdAoytMiwqmspB9tcYupyJ">
              Jag ställde två frågor i mitt anförande. Innebär det här att
              Sverige riskerar att spela någon annans spel? Riskerar Sverige
              att bli en del av det krig mot terrorismen som vi har kritiserat?
              Jag vidhåller att svaret är med tvekan ja. Ingen har motsagt till
              exempel det som Bengt Albons sade i DN för några dagar sedan.
            </seg>
          </u>
          <u xml:id="i-6e42b37f5880acad-598" prev="i-6e42b37f5880acad-595" who="Q2029325">
            <seg xml:id="i-QVm8hxkGPkVaaDnU9HKFXF">
              Den andra frågan var: Skulle man kunna använda de här resurserna
              till humanitär hjälp i stället? Ingen har sagt emot. Det skulle
              man kunna.
            </seg>
          </u>
          <u xml:id="i-6e42b37f5880acad-599" prev="i-6e42b37f5880acad-595" who="Q2029325">
            <seg xml:id="i-So7RX2BqY7u8oCryoxPkXW">
              Jag vidhåller att jag yrkar bifall till reservationen och avslag
              på förslaget i betänkandet.
            </seg>
          </u>
          <note xml:id="i-XiieMKCaFu8PfT5DxpBs1e">
            Överläggningen var härmed avslutad.
          </note>
          <note xml:id="i-H7BJ8dSkyrcpwGCUHzr14u">
            8 § Kultur, medier, trossamfund och fritid
          </note>
          <note xml:id="i-nQWB8AAcC3BAJo8wsqyLm">
            Föredrogs
          </note>
          <note type="speaker" xml:id="i-GTDfJyjvr1dXpC5JP9X8MH">
            Anf. 106 PAAVO VALLIUS (s):
          </note>
          <u xml:id="i-6e42b37f5880acad-600" next="i-6e42b37f5880acad-607" who="Q6221732">
            <seg xml:id="i-3fELJpKQqszcAGkyyEJhnZ">
              Herr talman! Vi har här att ta ställning till regeringens förslag
              till kulturbudget för 2006. Kulturutskottets utgiftsområde omfattar
              som bekant tre politikområden, kulturpolitik, ungdomspolitik och
              folkrörelsepolitik. Dessutom ligger vissa frågor som rör utbildning,
              nämligen folkbildning, forskning, där det handlar om anslaget
              till statens ljud- och bildarkiv, mediepolitik med bland annat
              anslaget till Biografbyrån samt finansiella system och tillsyn
              vad gäller Lotteriinspektionens anslag inom utgiftsområdet.
            </seg>
          </u>
          <note xml:id="i-TVuGiB3ozKCY4Wb1gn26LH">
            Regeringen föreslår för nästa år en total medelsanvisning om
            9 582,4 miljoner kronor eller drygt 9,5 miljarder kronor. Det
            är drygt 625 miljoner kronor mer än föregående års ram. Ökningen
            består av pris- och löneomräkningar på 135 miljoner, omfördelningar
            från andra områden på 24 miljoner och mer direkta anslagstillskott
            eller satsningar på 467 miljoner.
          </note>
          <u xml:id="i-6e42b37f5880acad-601" prev="i-6e42b37f5880acad-600" who="Q6221732">
            <seg xml:id="i-6uwVTcNMwFuyXtehsHB2oe">
              Jag har i denna inledning inte möjlighet att i detalj gå igenom
              vad denna ökning består i. Däremot kan några punkter nämnas.
            </seg>
          </u>
          <u xml:id="i-6e42b37f5880acad-602" prev="i-6e42b37f5880acad-600" who="Q6221732">
            <seg xml:id="i-2sESY8tA2QJxGFH3cXBigk">
              Bland de direkta anslagstillskotten kan nämnas
            </seg>
          </u>
          <u xml:id="i-6e42b37f5880acad-603" prev="i-6e42b37f5880acad-600" who="Q6221732">
            <seg xml:id="i-CwCmgeXhYjeBuMqwr18Mxr">
              Som synes slår regeringens övergripande målsättning, att sätta
              kampen mot arbetslösheten först på dagordningen, igenom även på
              detta område. Dessutom görs välkomna satsningar på film, dans
              och de fria teatergrupperna.
            </seg>
          </u>
          <u xml:id="i-6e42b37f5880acad-604" prev="i-6e42b37f5880acad-600" who="Q6221732">
            <seg xml:id="i-HJJFR8LdyseLtLfPmTwaDY">
              I betänkandet föreslår utskottet ett tillkännagivande som rör
              metoden för beräkning av myndigheternas hyreskompensation. Utskottet
              upprepar sitt tillkännagivande från förra året och ställer krav
              på att regeringen skyndsamt ska göra en översyn av den nuvarande
              metoden och återkomma till riksdagen med ett förslag till lösning.
              Dessutom ifrågasätter utskottet om det är en rimlig ordning att
              myndigheter som museer och andra kulturinstitutioner förutsätts
              kunna uppträda som jämbördiga motparter i hyresförhandlingar med
              Fastighetsverket. Slutligen förutsätter utskottet att regeringen
              snabbt vidtar åtgärder som underlättar för Statens museer för
              världskultur att i det korta perspektivet komma över de problem
              som de minskade kompensationerna för hyreskostnader fört med sig.
            </seg>
          </u>
          <u xml:id="i-6e42b37f5880acad-605" prev="i-6e42b37f5880acad-600" who="Q6221732">
            <seg xml:id="i-JLfsEBnjEDrb1CSmQE42bV">
              I övrigt ställer sig utskottet bakom regeringens förslag till
              medelsfördelning på området och yrkar avslag på samtliga motioner.
            </seg>
          </u>
          <u xml:id="i-6e42b37f5880acad-606" prev="i-6e42b37f5880acad-600" who="Q6221732">
            <seg xml:id="i-Q2wsRW12no2awdcNSCXksB">
              Herr talman! Det kommer utan tvekan att bli en spännande diskussion
              här under dagen när de olika alternativen på kulturens område
              ställs mot varandra. Bland de större tvistefrågorna kan nämnas
              synen på folkbildningen och dess medelstilldelning och synen på
              reformen med fri entré till de statliga museerna.
            </seg>
          </u>
          <u xml:id="i-6e42b37f5880acad-607" prev="i-6e42b37f5880acad-600" who="Q6221732">
            <seg xml:id="i-7EY141hdEyVEBao8SLSESM">
              Det finns stora ideologiska skillnader inom kulturpolitiken.
              Förhoppningsvis kommer dessa att komma fram under dagens debatt.
            </seg>
          </u>
          <note type="speaker" xml:id="i-LLKXv5uaGc6qVVFgDQmUrz">
            Anf. 107 LENNART KOLLMATS (fp):
          </note>
          <u xml:id="i-6e42b37f5880acad-608" next="i-6e42b37f5880acad-628" who="Q5917980">
            <seg xml:id="i-34Bz6VKMUSjFWNEFdHDjBZ">
              Herr talman! Riksdagsledamöter! Åhörare! Tv-tittare! I mitt manus,
              som jag började på häromdagen, skrev jag att jag uppskattade att
              kulturministern är med även i årets kulturdebatt, i likhet med
              förra året. Som ordförande i utskottet hoppades jag också att
              få säga att vi bör få se honom i utskottet någon gång. Det har
              ju gått mer än ett år sedan han tillträdde, och inbjudningar har
              funnits.
            </seg>
          </u>
          <u xml:id="i-6e42b37f5880acad-609" prev="i-6e42b37f5880acad-608" who="Q5917980">
            <seg xml:id="i-RmWsZ25ygJpFMyMZQAWMZ5">
              Hans plats lyser väldigt tom, och det blev uppenbarligen inte
              så att han kom, åtminstone beträffande dagens debatt. Jag beklagar
              uppriktigt att kulturministern väljer alla har ett val att avstå
              från den viktigaste kulturdebatten i riksdagen under ett riksmöte.
              Han vet vad jag tycker om det jag fick möjlighet att i går kväll
              berätta det för honom men jag vill ändå till dagens protokoll
              få fört att det känns väldigt rumphugget att kulturministern inte
              är här.
            </seg>
          </u>
          <u xml:id="i-6e42b37f5880acad-610" prev="i-6e42b37f5880acad-608" who="Q5917980">
            <seg xml:id="i-8bJ48ZthpzFNNpEJ5tFtzE">
              Jag har naturligtvis inget ont att säga om Lars Wegendal och
              hans kolleger. Vi har ett bra samarbete med raka, sakliga meningsutbyten
              av och till, men jag anser att det hör till vår demokrati att
              regeringens företrädare visar sig och deltar i riksdagsdebatten
              när hela kulturbudgeten diskuteras och ska beslutas.
            </seg>
          </u>
          <u xml:id="i-6e42b37f5880acad-611" prev="i-6e42b37f5880acad-608" who="Q5917980">
            <seg xml:id="i-6cPHqQWhfCsftmZwAmH84H">
              Därmed har jag sagt nog om det vi går över till ärendet!
            </seg>
          </u>
          <u xml:id="i-6e42b37f5880acad-612" prev="i-6e42b37f5880acad-608" who="Q5917980">
            <seg xml:id="i-NgdpBEHuUcYFJc2biNt62W">
              Jag ska börja med beröm till regeringen. Det handlar om delar
              av budgetförslaget. Folkpartiet hade förra året några förslag
              som uppenbarligen har vunnit regeringens gillande, för de kom
              tillbaka i propositionen. Förra året fick inte folkbildningen
              i form av statsbidrag till folkhögskolorna någon PLO, pris- och
              löneomräkning. Folkpartiet ansåg att detta var ohållbart och lade
              till 31 miljoner kronor. Att inte ge kompensation för PLO var
              ett misstag som regeringen inte gjorde om i år, och vi gläds över
              att Socialdemokraterna ville dela värdegemenskapen om folkbildningen
              med oss.
            </seg>
          </u>
          <u xml:id="i-6e42b37f5880acad-613" prev="i-6e42b37f5880acad-608" who="Q5917980">
            <seg xml:id="i-4CWiHvdfWqRyYhXvxnHneV">
              Jag har andra exempel. Jag har haft uppe frågan om dialektordbok,
              och svaret kom i budgetpropositionen. Vi har Drottningholmsteatern,
              vi har bidrag till Sverigefinska institutets bibliotek och vi
              har frågan om pension till skådespelare, även om det inte blir
              tillräckligt i just det avseendet. Vi anser att de skådespelare,
              dansare etcetera som finns vid statliga institutioner ska ha samma
              utveckling som andra statsanställda och har därför i vårt budgetalternativ
              tillfört 15 miljoner.
            </seg>
          </u>
          <u xml:id="i-6e42b37f5880acad-614" prev="i-6e42b37f5880acad-608" who="Q5917980">
            <seg xml:id="i-KA6pd4wrEm2GbWVTaLneXf">
              Sedan finns det givetvis skillnader, och det var väl det Paavo
              tog upp om spänningen i debatten. Men innan jag går in på dem
              vill jag ändå uttrycka tillförsikt över att det i hög grad finns
              en värdegemenskap kring kulturen som går igenom alla sju riksdagspartierna.
              Jag menar alla, och jag ser det som mycket positivt, för det garanterar
              kulturens bas och ställning oberoende av regering. Den totala
              kulturbudgeten skiljer med bara drygt 100 miljoner kronor mellan
              partierna av ca 9 000 miljoner kronor. Även om vi sedan kan skilja
              oss åt i prioriteringar i de mindre posterna känner jag när det
              gäller den totala ekonomin att kulturen är skyddad.
            </seg>
          </u>
          <u xml:id="i-6e42b37f5880acad-615" prev="i-6e42b37f5880acad-608" who="Q5917980">
            <seg xml:id="i-WwNsQ8KZ468sJEMXcTiVbL">
              Också framtidens kulturpolitik förutsätter ett stort mått av
              skattefinansiering, organisation och långsiktighet. Den måste
              emellertid bygga på en förståelse för konstens speciella villkor.
              Den måste överskrida gränserna mellan offentligt och privat, och
              politiker och byråkratier måste ibland ge upp sina krav på att
              själva formulera den samlade agendan. De konstnärliga utövarna
              det gäller kulturarbetet, de kulturella entreprenörerna, kulturindustrin,
              kulturmarknaden, politiker och kulturförvaltningar måste kunna
              arbeta ihop eller sida vid sida i öppenhet och respekt, och förnyelsen
              av institutionerna måste ske på konstens villkor. Jag tror och
              hoppas att vi ser ett gemensamt värde i det.
            </seg>
          </u>
          <u xml:id="i-6e42b37f5880acad-616" prev="i-6e42b37f5880acad-608" who="Q5917980">
            <seg xml:id="i-HehiKspnLMJtdto2VemjVn">
              Sedan har vi några principiella saker som skiljer mellan regeringen
              och oss, principer som inte kostar så mycket pengar men väl makt.
              En sådan sak är vem som ska bestämma över kulturens inriktning
              utanför de direkta statliga insatserna som nationalscenerna, det
              ekonomiska bidraget till folkbildningen etcetera, och det gäller
              kulturinriktningen ute i regionerna.
            </seg>
          </u>
          <u xml:id="i-6e42b37f5880acad-617" prev="i-6e42b37f5880acad-608" who="Q5917980">
            <seg xml:id="i-XyRsQVBqzPbLJ6uKSakev8">
              Jag började här i riksdagen 24 år efter det att 1974 års kulturpolitik
              såg dagens ljus. Det var ett bra förslag då, det vill säga 1974,
              för man stimulerade regionerna att ta tag i kulturfrågorna genom
              att ge en statlig krona för varje krona regionen satsade inom
              vissa områden. Och är det något som regionerna är ute efter så
              är det statliga kronor!
            </seg>
          </u>
          <u xml:id="i-6e42b37f5880acad-618" prev="i-6e42b37f5880acad-608" who="Q5917980">
            <seg xml:id="i-9T5ez2FAVoAXToZsWK1cKq">
              Nu har det gått 31 år, och regionerna har med råge visat att
              de har insett kulturens betydelse ur många aspekter: tillväxt,
              hälsa, kulturens egenvärde och så vidare. Då anser vi liberaler
              att det är dags att ta bort den statliga detaljstyrningen. Regionerna
              måste själva kunna avgöra vad som ska prioriteras utifrån egna
              viljor, egna traditioner och egna förutsättningar. Ge regionerna
              en ostyrd pengapåse till den regionala kulturen, och låt dem sedan
              själva avgöra om det ska vara till teater, musik, dans, film eller
              vad de vill inom kulturområdet! Vi har ju kunnat se vad de regionala
              initiativen har lett till, exempelvis inom filmens område.
            </seg>
          </u>
          <u xml:id="i-6e42b37f5880acad-619" prev="i-6e42b37f5880acad-608" who="Q5917980">
            <seg xml:id="i-DqRvQy8RoeQaCTarUireWT">
              Utskottet har också kommit fram till ett enigt tillkännagivande
              till regeringen, och det handlar om de svåra frågorna kring lokalhyror.
              Kulturministern, den här obefintlige, och jag har haft en diskussion
              om det här tidigare, men nu hoppas jag att regeringen verkligen
              tar tag i det. Det blir ju nämligen så konstiga resultat. Denna
              gång handlar det om Världskulturmuseet som råkar illa ut, och
              det gäller faktiskt också Dramaten, fast de inte är nämnda i betänkandet.
              Betänkandet innehåller en noggrann genomgång av vad som har gått
              snett och går snett. Jag har givetvis medvetet denna gång talat
              om regeringen som mottagare av betänkandet, för det torde vara
              Finansdepartementet som svarar för beräkningsmodellen medan Kulturdepartementet
              ska hantera frågan. Vi får väl se hur diskussionerna kommer att
              gå mellan kulturministern och finansministern. Jag hoppas, och
              utgår från, att regeringen kan komma med ett förslag till lösning
              redan till våren i samband med tilläggsbudgeten och vårpropositionen.
            </seg>
          </u>
          <u xml:id="i-6e42b37f5880acad-620" prev="i-6e42b37f5880acad-608" who="Q5917980">
            <seg xml:id="i-6Cy1vsWKXKv6q3xnXAngQC">
              En annan sak som vi uppmärksammat är de besparingar som anges
              på en mängd konton utan motivering. Tycker Lars Wegendal att det
              är rimligt att bara rakt av göra omprioriteringar med si och så
              många kronor utan att ange varför? Jag roade mig med att ställa
              samman hur mycket det handlar om. Det gäller dels de 0,6 procentens
              rationaliseringskrav, dels det opreciserade övriga sparandet.
              Det handlar om totalt 52 ½ miljoner kronor.
            </seg>
          </u>
          <u xml:id="i-6e42b37f5880acad-621" prev="i-6e42b37f5880acad-608" who="Q5917980">
            <seg xml:id="i-RFfTQgihXmsCTbohTWkVSr">
              Folkpartiet har i anslutning till detta, och för att motverka
              skadeverkningarna, tagit upp anslagsförstärkningar till ett antal
              institutioner. Jag undrar om Lars Wegendal kan förklara hur personalintensiva
              institutioner som Dramaten och Operan år efter år ska kunna rationalisera.
              Ska orkestrarna minskas? Ska de slopa Ofelia i Hamlet , eller
              hur ska det gå till?
            </seg>
          </u>
          <u xml:id="i-6e42b37f5880acad-622" prev="i-6e42b37f5880acad-608" who="Q5917980">
            <seg xml:id="i-LX3HBF1mPvdzeLZVstVWgp">
              När man planerar inom dessa verksamheter görs det ju inte med
              ettårsintervaller, utan det kan gälla planeringar på lång sikt.
              Man kanske vill spara lite grann ett år för att kunna satsa mer
              ett annat, men det stoppar regeringen. Är det rimligt? Varför
              vill inte Socialdemokraterna ställa upp på vår motion, och därmed
              också vår reservation, om möjligheter till långsiktig ekonomisk
              planering för teatrarna?
            </seg>
          </u>
          <u xml:id="i-6e42b37f5880acad-623" prev="i-6e42b37f5880acad-608" who="Q5917980">
            <seg xml:id="i-4R9GMdGk7hJAxjT4YczW36">
              En punkt i budgeten förvånade mig väldigt mycket, andra punkter
              bara mycket. Det gäller konfiskationen av 15 miljoner kronor från
              den kyrkoantikvariska ersättningen. Jag kan inte benämna det på
              annat sätt, för jag tror nämligen inte att det är en överenskommelse
              mellan departementet och kyrkan. Om regeringen kan visa att det
              finns ett avtal om det ska jag oförbehållsamt be om ursäkt, men
              det är märkligt att det i så fall inte finns angivet i propositionen.
              Jag utgår dock från att det inte finns ett avtal, och jag kan
              inte begripa hur man över huvud taget kan göra så.
            </seg>
          </u>
          <u xml:id="i-6e42b37f5880acad-624" prev="i-6e42b37f5880acad-608" who="Q5917980">
            <seg xml:id="i-2Jk81tSh413pg1EHZZ9uQk">
              Det finns en överenskommelse om att kyrkan ska ha 250 miljoner
              kronor för att underhålla kyrkorna under år 2006, men då kommer
              regeringen och säger helt frankt: Nej, vi behåller 15 miljoner
              och lämnar tillbaka dem under några kommande år. Vilka garantier
              finns det för det? Om man kan göra så en gång är det risk för
              att Pagrotsky gör det fler gånger, ifall det inte stoppas.
            </seg>
          </u>
          <u xml:id="i-6e42b37f5880acad-625" prev="i-6e42b37f5880acad-608" who="Q5917980">
            <seg xml:id="i-GUVoRBMjTFMcWd7872ckmw">
              Nu hoppas jag innerligt att han inte får tillfälle att ens försöka.
              Även om jag själv inte återkommer till riksdagen till hösten kommer
              jag ändå att göra vad jag kan för att nuvarande kulturministern
              inte ska kunna stanna kvar i regeringen. Jag ska dock vara generös
              och välkomna honom till riksdagen, eftersom han ställer upp i
              riksdagsvalet. På så sätt får han större erfarenhet av den här
              fina arenan.
            </seg>
          </u>
          <u xml:id="i-6e42b37f5880acad-626" prev="i-6e42b37f5880acad-608" who="Q5917980">
            <seg xml:id="i-EWeUja5QqieWwwMedwAA8f">
              Herr talman! Det finns en mängd ytterligare punkter som jag gärna
              skulle ha velat ta upp till diskussion: glädjen av litteratur,
              inte minst via våra bibliotek, avskaffandet av tv-licensen, förändrade
              mål inom kulturpolitiken, trossamfunden, sjukhuskyrkan. I stället
              rekommenderar jag alla att läsa vår kulturmotion, vårt särskilda
              yttrande till dagens betänkande och våra reservationer. På så
              sätt får man en bra bild av vad en liberal kulturpolitik innebär.
              Dessutom kommer Hans Backman att senare i dag ta upp ytterligare
              en hel del punkter.
            </seg>
          </u>
          <u xml:id="i-6e42b37f5880acad-627" prev="i-6e42b37f5880acad-608" who="Q5917980">
            <seg xml:id="i-83z3TuVWU4eGtCQGsnHNZD">
              Slutligen har jag en mindre fråga som jag känner att det är väldigt
              angeläget att ta upp. För en tid sedan var jag i Malmö och besökte
              Momsteatern, en teaterverksamhet för utvecklingsstörda. Det besöket
              berörde mig långt in i hjärteroten, och när vi diskuterade deras
              verksamhet på hemmaplan kom vi fram till att den måste stödjas
              ytterligare för att kunna vara ett gott exempel för andra liknande
              verksamheter.
            </seg>
          </u>
          <u xml:id="i-6e42b37f5880acad-628" prev="i-6e42b37f5880acad-608" who="Q5917980">
            <seg xml:id="i-A4shmERF8rNNoxv6rSLhui">
              I vår kulturmotion föreslog vi därför ett tillskott på 1 miljon
              till Riksteatern så att de skulle kunna tillföra resurser för
              ett sådant arbete. Tyvärr har vi inte fått igenom det, men glädjande
              nog har våra kontakter med Riksteatern medfört att de själva tagit
              upp frågan. Deras vd har också besökt Momsteatern i Malmö. Jag
              hoppas verkligen att det blir ett vidare samarbete mellan dem.
            </seg>
          </u>
          <note xml:id="i-7U6Th1iE69YdEFA9sxxbSZ">
            Herr talman! Jag yrkar bifall till reservationerna 1 och 3.
          </note>
          <note type="speaker" xml:id="i-Gf4MFr3PcrMDDWh17u1QHo">
            Anf. 108 KENT OLSSON (m):
          </note>
          <u xml:id="i-6e42b37f5880acad-629" next="i-6e42b37f5880acad-648" who="Q6027303">
            <seg xml:id="i-MCYWwF2KTWNtQzFZwuoWkW">
              Herr talman! Liksom Lennart Kollmats får jag konstatera att vår
              kulturminister är osynlig i dag. Även jag tycker att det är nonchalant.
              Det här är årets största debatt inom kulturområdet. Ministern
              har haft ett helt år på sig för att pricka in den i almanackan,
              och ändå har han inte möjlighet att vara här i dag. På något sätt
              tycker jag att det visar på en maktfullkomlighet och på att man
              inte bryr sig om riksdagen speciellt mycket. Man beslutar ju bäst
              själv.
            </seg>
          </u>
          <u xml:id="i-6e42b37f5880acad-630" prev="i-6e42b37f5880acad-629" who="Q6027303">
            <seg xml:id="i-2PHYH5UMmmh5YfaQQcfS8X">
              Sedan man noterat att ministern inte är här ens i dag är det
              inte utan att man kommer att tänka på det tv-program som gick
              i söndags och handlade om maktfullkomlighet. Men: Är han inte
              här så är han inte här. Vi får debattera med andra socialdemokrater,
              kanske med Lars Wegendal i första hand.
            </seg>
          </u>
          <u xml:id="i-6e42b37f5880acad-631" prev="i-6e42b37f5880acad-629" who="Q6027303">
            <seg xml:id="i-QEsrmDpdcmNB6wXj4auYVc">
              Man kan konstatera att enigheten inom alliansen väl inte varit
              så stor någonsin tidigare. Nu vet jag att Socialdemokraterna kommer
              att ta upp ett antal skiljaktigheter mellan partierna, men det
              i sig är inte så konstigt eftersom vi är fyra olika partier. Även
              om vi har mycket gemensamt har vi också olika inställning i ett
              antal frågor. Vi har emellertid många gemensamma reservationer
              och en gemensam inriktning på vår politik.
            </seg>
          </u>
          <u xml:id="i-6e42b37f5880acad-632" prev="i-6e42b37f5880acad-629" who="Q6027303">
            <seg xml:id="i-T1pSqnQptegg3r81RkzUdD">
              Den socialdemokratiska kulturpolitiken har gått i stå och kritiseras
              denna gång, vilket är nytt, inte bara av oss i oppositionen utan
              också av de egna partikamraterna i kulturutskottet som gjort en
              ganska så hård syning av den socialdemokratiska regeringspolitiken
              i den gemensamma del där utskottet uttalar sig. Det gäller framför
              allt hyressättning och PLO. Beträffande exempelvis Medelhavsmuseet
              kan vi konstatera att de förlorar 5,7 miljoner kronor per år av
              sitt anslag.
            </seg>
          </u>
          <u xml:id="i-6e42b37f5880acad-633" prev="i-6e42b37f5880acad-629" who="Q6027303">
            <seg xml:id="i-8r9k6hqUToRfEzgkbZTGmS">
              Låt mig gå vidare och se på kulturpolitiken. Nu ska inte kulturpolitiken
              mätas genom nyttan av statens stöd, alltså inte bara i form av
              pengar. Den statliga kulturpolitiken är ett komplement till all
              den fantastiska kultur som finns utanför den statliga sektorn
              i form av teater, dans, musik, konst, privatteatrar, danskompanier,
              gallerier och all musik runtom i landet som skapas genom enskilda
              privata initiativ all annan kultur som förmedlas av engagerade
              ideella krafter icke att förglömma. Här sker ett stort arbete
              i det tysta.
            </seg>
          </u>
          <u xml:id="i-6e42b37f5880acad-634" prev="i-6e42b37f5880acad-629" who="Q6027303">
            <seg xml:id="i-XpkUDGGrwZtLuu3ocf1qvM">
              Det statliga stödet till kulturen är viktigt som komplement.
              Låt mig därför konstatera att vårt stöd till kultursektorn detta
              år är 250 miljoner kronor större än Socialdemokraternas. Jag upprepar:
              Moderaterna ger 250 miljoner kronor mer i stöd till kultursektorn
              än Socialdemokraterna. Till detta ska läggas att vi satsar 20
              miljoner kronor mer på idrott till bland annat ledarutbildning.
              Dessutom, som Lennart Kollmats tog upp, anslår vi självklart 15
              miljoner kronor mer till den kyrkoantikvariska ersättningen, eftersom
              vi till skillnad från Socialdemokraterna står för ingångna avtal.
            </seg>
          </u>
          <u xml:id="i-6e42b37f5880acad-635" prev="i-6e42b37f5880acad-629" who="Q6027303">
            <seg xml:id="i-FJCFQEdqJJF4VAQ9q9pqVZ">
              Låt oss nu gå över till att lite grann titta på den moderata
              kulturpolitiken. Vi har tre viktiga utgångspunkter, nämligen att
              värna vårt gemensamma kulturarv, att ge landets kulturskapare
              ordentliga förutsättningar att kunna bedriva sitt konstnärliga
              arbete samt att främja barn- och ungdomskulturen.
            </seg>
          </u>
          <u xml:id="i-6e42b37f5880acad-636" prev="i-6e42b37f5880acad-629" who="Q6027303">
            <seg xml:id="i-WYvpLbBf3mQ9h6FduZLWqd">
              Vad är det då vi gör med dessa 250 miljoner kronor? För det första
              ger vi ett tillskott till de nationella scenerna, Dramaten och
              Operan, på 40 miljoner kronor per år de kommande tre åren för
              att bland annat säkra kvaliteten. Det handlar till exempel om
              att ha dansare i Operabaletten och att kunna göra större uppsättningar
              möjliga på Dramaten. För det andra tillför vi inte bara Stockholm
              pengar, utan vi tillför även Göteborgsoperan 12 miljoner och Malmöoperan
              8 miljoner. Dessutom tillför vi Regionmusiken 20 miljoner. För
              det tredje tycker vi att det är viktigt att de fria teatergrupperna,
              som i många fall står för nyskapandet, får mer pengar, och därför
              tillför vi dem 15 miljoner kronor.
            </seg>
          </u>
          <u xml:id="i-6e42b37f5880acad-637" prev="i-6e42b37f5880acad-629" who="Q6027303">
            <seg xml:id="i-PxguKhYgJu67vQze2dPbgX">
              Kulturmiljövården är viktig för oss, vilket jag nämnde tidigare.
              En av grundpelarna i den moderata politiken är att bevara vårt
              kulturarv. Vi vet att det behövs mycket pengar för att kunna göra
              det, och därför tillför vi kulturmiljöanslaget 18 miljoner kronor.
            </seg>
          </u>
          <u xml:id="i-6e42b37f5880acad-638" prev="i-6e42b37f5880acad-629" who="Q6027303">
            <seg xml:id="i-EcrZ2wMR3qq59W8iPRRjPT">
              Vi har något som framförs av kulturinstitutioner gång på gång,
              nämligen att man måste ha möjlighet att förvara sina samlingar
              och ha brandsäkra lokaler. Detta har vi tagit till oss. Vi föreslår
              därför att 89 miljoner tillförs museerna att fördela så att de
              ska kunna bevara kulturarvet.
            </seg>
          </u>
          <u xml:id="i-6e42b37f5880acad-639" prev="i-6e42b37f5880acad-629" who="Q6027303">
            <seg xml:id="i-12sCQAbCcH3n1XbUCkntYX">
              Vi har också något som kanske är våra stora del i årets budget,
              förutom det jag nämnt tidigare. Det är den kulturella skolsatsningen.
              Vi tycker att det är viktigt att alla elever i landet får en möjlighet
              att uppleva levande teater, levande dans eller att göra museibesök.
              Det är enkelt för dem som bor i storstaden. Men för dem som inte
              gör det är det inte så enkelt.
            </seg>
          </u>
          <u xml:id="i-6e42b37f5880acad-640" prev="i-6e42b37f5880acad-629" who="Q6027303">
            <seg xml:id="i-D4dKkuaEUQvk7osmKqgwRd">
              Att själv få uppleva levande kultur ser vi som oerhört viktigt.
              Vi lägger därför en satsning så att varje elev ska ha möjlighet
              att under året få uppleva en levande form av kultur. Det gör vi
              med start från hösten. Det är meningen att det ska fortsätta under
              tre år framåt.
            </seg>
          </u>
          <u xml:id="i-6e42b37f5880acad-641" prev="i-6e42b37f5880acad-629" who="Q6027303">
            <seg xml:id="i-UjQVscnfoBojvv9jSKVJG3">
              Det som har kommit att bli en stridsfråga i årets budget, och
              där vi haft många klagomål, är hyreskostnaderna för kulturinstitutionerna.
              Vi säger här att det inte kan vara riktigt att man ska betala
              pengar för ytor som man inte använder. Ytor som man av kulturella
              skäl eller byggnadsskäl inte kan använda ska man inte betala för.
            </seg>
          </u>
          <u xml:id="i-6e42b37f5880acad-642" prev="i-6e42b37f5880acad-629" who="Q6027303">
            <seg xml:id="i-MKLSpzKUQAZ7x1xKJ13cAh">
              Även om det har varit en ändamålsutredning behöver man ser över
              detta en gång till. Det behöver göras med en gång. Vi tillskjuter
              därför 50 miljoner kronor för att kompensera de institutioner
              som får högre hyror än vad de egentligen skulle ha. Om majoriteten
              hade följt vårt förslag hade vi kunnat lösa en hel del av hyresdiskussionerna.
              Vi har i utskottet under en lång tid hört att olika institutioner
              kommer och säger att den hyressättning som finns skapar problem.
            </seg>
          </u>
          <u xml:id="i-6e42b37f5880acad-643" prev="i-6e42b37f5880acad-629" who="Q6027303">
            <seg xml:id="i-MJt6XJDvdqCKqBobttpHiT">
              Det är de förslag som vi lägger fram. Jag känner mig ganska stolt
              att stå här framme i kammaren. Jag kan konstatera att det är Moderaterna
              och den borgerliga alliansen som för kulturpolitiken framåt och
              befinner sig på offensiven. Socialdemokraterna befinner sig i
              defensivt tänkande utan några stora nyheter. Vi kan presentera
              fyra fem stora nyheter.
            </seg>
          </u>
          <u xml:id="i-6e42b37f5880acad-644" prev="i-6e42b37f5880acad-629" who="Q6027303">
            <seg xml:id="i-WXxkUBDnxVsYw5PkQW2y7H">
              När nu inte kulturministern är här ber jag att få vända mig till
              Lars Wegendal. Varför säger Lars Wegendal och hans socialdemokrater
              nej till dessa satsningar? Tycker han inte att barnen i Småland
              ska ha möjlighet att få se en riktig teater någonstans? Tycker
              han inte att det vore bra att ge den möjligheten?
            </seg>
          </u>
          <u xml:id="i-6e42b37f5880acad-645" prev="i-6e42b37f5880acad-629" who="Q6027303">
            <seg xml:id="i-PvMcVUVPPochexCSMrV7i1">
              Varför är man inte beredd att försöka lösa hyresfrågan från Socialdemokraternas
              sida? Varför tycker man inte att museerna ska få bättre lagringsmöjligheter?
              Varför vill man inte ge extra stöd till Dramaten och Operan så
              att de ska kunna producera fler föreställningar än vad de gör?
              Det förvånar mig oerhört.
            </seg>
          </u>
          <u xml:id="i-6e42b37f5880acad-646" prev="i-6e42b37f5880acad-629" who="Q6027303">
            <seg xml:id="i-Xj5mTkzATEyxt2NyvzfyW7">
              Man har hört här i kammaren att Socialdemokraterna står för den
              kulturella satsningen. Vad är den kulturella satsningen? Varför
              säger ni nej till våra förslag? Ni har möjlighet även nu att ändra
              er om ni vill. Tycker ni att det är fel med de saker som vi föreslår
              för att öka insatserna för kulturen och få människor att känna
              sig mer delaktiga?
            </seg>
          </u>
          <u xml:id="i-6e42b37f5880acad-647" prev="i-6e42b37f5880acad-629" who="Q6027303">
            <seg xml:id="i-5nTry7p8jUvZbkxg14nPaX">
              Det gör mig oerhört förvånad. Jag är mycket förvånad över att
              Socialdemokraterna inte är beredda att stödja detta. Det ska bli
              oerhört spännande att höra Lars Wegendals motiveringar till varför
              Dramaten inte ska få ökat stöd och varför vi inte ska ha några
              kultursatsningar inom andra områden både i storstäderna och ute
              på landsbygden.
            </seg>
          </u>
          <u xml:id="i-6e42b37f5880acad-648" prev="i-6e42b37f5880acad-629" who="Q6027303">
            <seg xml:id="i-N3FsmWAqAEyHBuFb78pxVP">
              Låt mig så, fru talman, avslutningsvis få yrka bifall till reservation
              nr 2. Givetvis står jag också bakom de övriga moderata reservationerna.
            </seg>
          </u>
          <note type="speaker" xml:id="i-WUBswh97Fmt91FyvTpjZ6p">
            Anf. 109 GUNILLA TJERNBERG (kd):
          </note>
          <u xml:id="i-6e42b37f5880acad-649" next="i-6e42b37f5880acad-667" who="Q4982955">
            <seg xml:id="i-FPWZ6QmukJB2ACm3XxgMPi">
              Fru talman! Jag tror att de flesta av oss som i dag debatterar
              kulturpolitiken tycker att vi har det absolut viktigaste området
              att debattera här i kammaren. Ändå får inte alltid kultur den
              plats som den förtjänar i den offentliga debatten eller i medierna.
              Det är sällan som just kulturdebatten svallar hög på tidningarnas
              ledarsidor eller i tv:s nyhetssändningar på det sätt många av
              oss skulle önska.
            </seg>
          </u>
          <u xml:id="i-6e42b37f5880acad-650" prev="i-6e42b37f5880acad-649" who="Q4982955">
            <seg xml:id="i-RnNtMXGKhMrL5GCMZecdJF">
              Vem bär ansvaret för det? Helt klart är att vi som kulturpolitiker
              och folkvalda här i riksdagen har ett ansvar för att ständigt
              flytta fram betydelsen av kulturen i vårt samhälle. Men det ansvaret
              har också regeringen. Jag tvingas konstatera att mitt påstående
              styrks när jag i dag ser och vet att kulturministern inte är här
              i dag. Han har inte ansett sig behöva prioritera den viktigaste
              kulturdebatten vi har här under året. Han väljer att inte delta.
              Det är ett val.
            </seg>
          </u>
          <u xml:id="i-6e42b37f5880acad-651" prev="i-6e42b37f5880acad-649" who="Q4982955">
            <seg xml:id="i-TbGVbompWrLy3wBUKgCqHZ">
              Vilka signaler skickar det till alla dem som är verksamma inom
              kultursektorn? Självklart upplevs det som att det inte är tillräckligt
              viktigt. Jag tolkar ministerns frånvaro på det sättet. Jag tvingas
              att konstatera att för Sveriges kulturminister Leif Pagrotsky
              har inte kulturfrågorna högsta prioritet. Jag är den första att
              beklaga detta.
            </seg>
          </u>
          <u xml:id="i-6e42b37f5880acad-652" prev="i-6e42b37f5880acad-649" who="Q4982955">
            <seg xml:id="i-Dy7ijLn3GveCQp8bKj6ufL">
              Fru talman! Vi kristdemokrater brukar ofta ta upp frågan om de
              andliga och kulturella värdena. Vi som nu är här tillsammans och
              diskuterar vet att människans behov både är materiella behov och
              immateriella behov, sådant som man inte kan mäta, se och ta på.
            </seg>
          </u>
          <u xml:id="i-6e42b37f5880acad-653" prev="i-6e42b37f5880acad-649" who="Q4982955">
            <seg xml:id="i-ECB8PEBZXMpx1f4FJYptjD">
              Flera undersökningar i dag visar på att människor som regelbundet
              ägnar sig åt kulturella aktiviteter mår bättre och lever längre.
              Att garantera en tillgång till kulturella upplevelser är ett viktigt
              arbete som vi som förtroendevalda och samhället i övrigt har att
              göra.
            </seg>
          </u>
          <u xml:id="i-6e42b37f5880acad-654" prev="i-6e42b37f5880acad-649" who="Q4982955">
            <seg xml:id="i-CoQE86267RYWoJxGdyFmf2">
              Kulturutskottet ansvarar för ett mycket omfattande politikområde.
              Det är alltifrån vårt historiska kulturarv till den ideella sektorn,
              idrott, spel, medier och allt däremellan. Jag kommer i mitt anförande
              att koncentrera mig på några frågor som rör kulturarvet och den
              skapande kulturen. Min kollega Kenneth Lantz kommer att ta upp
              frågor som rör ideella sektorn, folkbildning och idrott.
            </seg>
          </u>
          <u xml:id="i-6e42b37f5880acad-655" prev="i-6e42b37f5880acad-649" who="Q4982955">
            <seg xml:id="i-VsRGpWNivALyiKGizsaJbR">
              Fru talman! För Kristdemokraterna har kulturfrågorna en central
              plats i politiken. Vi har under flera år arbetat mycket för att
              utveckla kulturpolitiken som vilar på en kristdemokratisk ideologi
              och grund. Den bygger på demokrati och människovärde. Vi har visat
              det genom att under flera år satsa och föreslå mer pengar i budgeten
              än majoriteten bestående av Socialdemokraterna, Vänsterpartiet
              och Miljöpartiet. Vi har velat visa på att det är viktigt.
            </seg>
          </u>
          <u xml:id="i-6e42b37f5880acad-656" prev="i-6e42b37f5880acad-649" who="Q4982955">
            <seg xml:id="i-M5dURyQRuZebj89X2Ezfjp">
              Huvudfokus i vår budget har vi lagt mycket på barns och ungdomars
              tillgång till kulturella upplevelser. Vi vet att kulturen främjar
              det kreativa tänkandet och fantasin hos barn och också hjälper
              barn till en ökad inlärningsförmåga. Barn får lättare och har
              större möjlighet att knyta an till sin identitet och sin historia.
              Det är också någonting som i nästa steg stärker deras självkänsla.
              Därför är det viktigt att förskolan och skolan ges möjligheter
              att erbjuda olika former av kulturaktiviteter. Vi föreslår därför
              i vår budget en årlig satsning på 170 miljoner kronor på kultur
              för barn och unga. Det är ett sätt för oss att visa hur viktig
              vi ser att kulturen är just för barnen och de unga i vårt samhälle.
            </seg>
          </u>
          <u xml:id="i-6e42b37f5880acad-657" prev="i-6e42b37f5880acad-649" who="Q4982955">
            <seg xml:id="i-ACHMcciwcMv3Rm6JJyRZjM">
              Fru talman! De fria teater- och dansgrupperna bidrar med en stor
              andel av de barn- och ungdomsföreställningar som framförs i Sverige
              varje år. De är därför givna aktörer för oss i den här barn- och
              ungdomssatsningen. Därför är det viktigt att också ge de fria
              grupperna rimliga villkor för sin verksamhet. Men så är inte fallet
              i dag, inte i Socialdemokraternas Sverige, och det får stort stöd
              av Vänsterpartiet och Miljöpartiet. Trots att de fria grupperna
              står för en tredjedel av de totala framförandena i Sverige i dag
              lever de under helt orimliga villkor och förhållandena. En av
              de största anledningarna till den här situationen är att anslaget
              till de fria grupperna inte pris- och löneomräknas. Känns frågan
              igen? Jag frågar kammaren: Känns frågan igen? Eftersom regeringen
              inte tar tag i den här frågan måste man i stället genomföra återkommande
              brandkårsutryckningar genom tillfälliga ökningar av anslagen.
              Det gör man då för att lösa akuta kriser.
            </seg>
          </u>
          <u xml:id="i-6e42b37f5880acad-658" prev="i-6e42b37f5880acad-649" who="Q4982955">
            <seg xml:id="i-MVVPWFMz2KmoZMCSQ7NMvm">
              Jag kom till riksdagen 1998, och den här frågan har varit uppe
              i precis varje budgetdebatt. I varje budgetdebatt har frågan ställts
              från Kristdemokraterna men också från andra partier. För mig är
              det helt obegripligt att Socialdemokraterna, Vänsterpartiet och
              Miljöpartiet inte åtar sig arbetet med att lösa den här frågan.
              Det är helt obegripligt. Det är inte bara Kristdemokraterna eller
              andra partier som har fört fram frågan. Det har Kulturrådet och
              de berörda gjort gång efter gång. Men Socialdemokraterna och Vänsterpartiet
              lyssnar inte. Man går sin egen väg. I dag är inte kulturministern
              här och hör denna debatt, tar tag i den, tar med sig den till
              regeringen, till finansministern, och diskuterar den. Nej, det
              är inte intressant. Han väljer annat i dag.
            </seg>
          </u>
          <u xml:id="i-6e42b37f5880acad-659" prev="i-6e42b37f5880acad-649" who="Q4982955">
            <seg xml:id="i-S8UUQPdWmsMLQtTf2Pf1HV">
              Regeringens brister på kulturpolitikens område är många. Det
              handlar om bristande långsiktighet, om oförmåga att lösa allvarliga
              problem. Jag var inne på de fria teatergruppernas brist på pris-
              och löneomräkning, men vi kan också kort beröra skådespelarnas
              och dansarnas pensioner, en fråga som inte alls är löst. Man löser
              en delfråga men man löser inte hela frågan. Man gömmer i utredningar,
              man gör en översyn. Det gör att beslut drar ut på tiden. När utredningen
              sedan är klar tar det tid innan det kommer något förslag om det
              över huvud taget kommer något.
            </seg>
          </u>
          <u xml:id="i-6e42b37f5880acad-660" prev="i-6e42b37f5880acad-649" who="Q4982955">
            <seg xml:id="i-4xSc2gYE845Ro1kRiwSmry">
              Jag tar ett annat exempel. Jag ska inte gå in så mycket på det
              eftersom båda mina företrädare i talarstolen, Lennart Kollmats
              och Kent Olsson, har haft frågan uppe. Det gäller frågan om ändamålsfastigheterna.
              Men jag måste ändå beröra dem kort i mitt anförande. I den här
              frågan har nu utskottet en kraftig majoritetstext, och det är
              bra, om att frågan ska lösas. Det hade varit väldigt bra om kulturministern
              hört den debatten också. Det är viktigt att frågan löses. Det
              som bekymrar mig, trots att det finns en majoritetstext i frågan,
              är att det inte är första gången vi har ett tillkännagivande i
              den här frågan till regeringen. Nej, det har funnits sådana tidigare.
              Men det har inte regeringen gjort något åt. Det finns alltså ett
              tidigare tillkännagivande i frågan om att lösa ändamålsfastigheternas
              hyresproblematik. Det har man ännu inte gjort något åt. Därför
              kommer utskottet tillbaka med ett nytt tillkännagivande. Vi får
              väl se om det hjälper att göra det en andra gång.
            </seg>
          </u>
          <u xml:id="i-6e42b37f5880acad-661" prev="i-6e42b37f5880acad-649" who="Q4982955">
            <seg xml:id="i-DmmVqv4MKpvnGkNrrioghH">
              Världskulturmuseets situation, just på grund av de här förbistringarna
              när det gäller hyresfrågan, är ju väl känd för alla oss som sitter
              här, som står här och som finns i kammaren och debatterar. Det
              är den även av de berörda utanför riksdagen som har engagerat
              sig, och de är många.
            </seg>
          </u>
          <u xml:id="i-6e42b37f5880acad-662" prev="i-6e42b37f5880acad-649" who="Q4982955">
            <seg xml:id="i-2sdEdb8zZyfHHQQ658ss7d">
              Den stora bristen, fru talman, i Socialdemokraternas politik
              är visionerna, den här långsiktiga kulturpolitiska målsättningen
              och visionen. Var finns den? Regeringens enda stora reform har
              varit att införa fri entré på de statliga museerna. Jag vet att
              det har inneburit att Stockholmsmuseerna har fått ett ökat antal
              besökare. Men vi vet ju inte än om det är samma antal människor
              som tidigare som går flera gånger. Vad vi vet är att det är de
              som bor i eller besöker Stockholm som kan ta vara på den här möjligheten.
              Där står vi i Kristdemokraterna kvar i vår hållning att vi vill
              se ett annat förslag, där fri entré finns i hela landet på de
              regionala och nationella museerna och att vi har det för barn
              och unga upp till 19 år. Då får hela landet tillgång till den
              kulturmöjligheten.
            </seg>
          </u>
          <u xml:id="i-6e42b37f5880acad-663" prev="i-6e42b37f5880acad-649" who="Q4982955">
            <seg xml:id="i-7srYHULfzoC1ci6pvBbXG7">
              Jag ska naturligtvis också säga något om att regeringen valt
              att dra undan de 15 miljoner kronorna till den kyrkoantikvariska
              ersättningen. Det är helt oacceptabelt. Jag hoppas att vi i dag
              får ett bra svar från Lars Wegendal på hur Socialdemokraterna
              resonerat i den här frågan, på hur man ser på framtiden och på
              om han kan se någon möjlighet att hindra att det här verkställs.
              Det är en fråga som jag har i dag. Jag anser att det är oerhört
              väsentligt att få de här 15 miljoner kronorna tillbaka till den
              kyrkoantikvariska ersättningen.
            </seg>
          </u>
          <u xml:id="i-6e42b37f5880acad-664" prev="i-6e42b37f5880acad-649" who="Q4982955">
            <seg xml:id="i-Si5i6SEEDkpCMfNPG6P2bn">
              Till sist, fru talman, skulle jag också vilja säga något om Riksantikvarieämbetet.
              Jag vill återigen påpeka här i kammaren att en flytt av Riksantikvarieämbetet
              och Riksutställningar till Gotland är ett ekonomiskt och mänskligt
              slöseri. Jag har också konstaterat att det inte finns finansierat
              i budgeten hur man ska klara det här. Det finns en procentsats
              på anslaget som inte ska, så att säga, träda i kraft, men det
              kommer naturligtvis inte att räcka på långt när. Det är alltså
              ett mänskligt slöseri som vi inte har råd med. Det har inget att
              göra med att det inte skulle finnas resurser eller människor som
              är dugliga på Gotland. Det vet jag att det finns. Naturligtvis
              är det så. Men det betyder inte att det här är ett bra förslag.
              Det är ett dåligt förslag.
            </seg>
          </u>
          <u xml:id="i-6e42b37f5880acad-665" prev="i-6e42b37f5880acad-649" who="Q4982955">
            <seg xml:id="i-5D8QrDBTk9dePV2YeVivAr">
              Sedan skulle jag också bara vilja nämna något kort om att Socialdemokraterna
              nu gör en satsning på museerna och samlingarna på museerna. Det
              är något som vi kristdemokrater har efterfrågat. Vi har haft det
              i vårt budgetarbete, och vi har det även det här året. Men då
              väljer ju Socialdemokraterna vägen att förbättra arbetslöshetssiffrorna.
              Man gör det alltså till en arbetsmarknadspolitisk satsning. Det
              är något som vi inte anser vara värdigt. Det ska naturligtvis
              tas fram arbeten till människor som är arbetslösa, självklart.
              Men det här är en satsning som kräver en väldigt specifik kompetens.
              Jag och Kristdemokraterna menar att vi lägger pengar på detta,
              vi lägger alltså 200 miljoner kronor för museernas samlingar,
              men att det är museerna själva som ska kunna utforma hur den här
              satsningen ska gå till och på vilket sätt man vill använda pengarna.
              Det här kan man inte lösa via ett arbetsmarknadspolitiskt projekt.
            </seg>
          </u>
          <u xml:id="i-6e42b37f5880acad-666" prev="i-6e42b37f5880acad-649" who="Q4982955">
            <seg xml:id="i-2LTvhwPmdaHf129boizsEa">
              Den kristdemokratiska kulturbudgeten har fokus på barn och unga
              i hela landet. Vi vill med kraft visa att kulturpolitiska satsningar
              inte enbart ska riktas mot Stockholm även om det även ska finnas
              i Stockholm, vår egen huvudstad. Det ska finnas i hela landet.
              Därför lägger vi förutom en förändrad fri entré-reform också 40
              miljoner kronor på den regionala kulturen för att stärka den kulturella
              infrastrukturen av scener och institutioner när det gäller teater,
              dans och musik.
            </seg>
          </u>
          <u xml:id="i-6e42b37f5880acad-667" prev="i-6e42b37f5880acad-649" who="Q4982955">
            <seg xml:id="i-Bcq1wRVaeUHQBHeRRjnwPn">
              Jag står, avslutningsvis, naturligtvis bakom Kristdemokraternas
              avvikande mening där vi har beskrivit vår budget i betänkandet.
              Man kan läsa det. Där har vi utvecklat vår politik. Vi tar upp
              andra områden, som allmänna samlingslokaler, Sveriges teatermuseum,
              kulturtidskrifter, amatörkulturen, LL-stiftelsen, trossamfunden
              och så vidare. Där gör vi kulturella, ekonomiska prioriteringar.
              För tids vinnande ska jag här i kammaren nöja mig med att yrka
              bifall till reservation 14 under punkt 32 och reservation 4 under
              punkt 18.
            </seg>
          </u>
          <note type="speaker" xml:id="i-NF26uP88JcMpuiDqQkYVnG">
            Anf. 110 ROSSANA DINAMARCA (v):
          </note>
          <u xml:id="i-6e42b37f5880acad-668" next="i-6e42b37f5880acad-683" who="Q4944866">
            <seg xml:id="i-SA7LTf693rZddDoWCjAg1m">
              Fru talman! Jag får väl ansluta mig till skaran som är besvikna
              över att vår kulturminister inte är här. Jag får instämma i att
              det trots allt är viktiga debatter vi har i dag. Man hade ju kunnat
              tänka sig att han åtminstone varit med på en .
            </seg>
          </u>
          <u xml:id="i-6e42b37f5880acad-669" prev="i-6e42b37f5880acad-668" who="Q4944866">
            <seg xml:id="i-F56KA8Kv1StUJuvyKupjCo">
              Jag vill prata om vår reservation som handlar om konstnärernas
              försörjning. Vi anser att man måste pröva att föra över pengar
              från arbetsmarknadsåtgärder för att skapa riktiga jobb inom kultursektorn,
              med kulturmålen som övergripande riktlinjer. Vi vill satsa ytterligare
              på den tredje anställningsformen, och vi ser verksamheten inom
              Teateralliansen som mycket lyckad och värdefull. I budgetpropositionen
              för 2006 har vi tillsammans med regeringen och Miljöpartiet gjort
              en satsning som ska möjliggöra startandet av en dansallians. Vi
              anser att frågan om liknande lösningar bör utredas inom fler delar
              av kultursektorn. Därmed vill vi yrka bifall till reservation
              5 och i övrigt bifall till utskottets förslag.
            </seg>
          </u>
          <u xml:id="i-6e42b37f5880acad-670" prev="i-6e42b37f5880acad-668" who="Q4944866">
            <seg xml:id="i-FZ4smD7yux7Ft4Z5yDx4FJ">
              En stor fråga som vi har haft uppe i utskottet är museernas lokalkostnader.
              Vi tycker att det är bra att utskottet kräver en översyn av de
              principer som ligger till grund för beräkningen av myndigheternas
              hyreskompensation. Det är en orimlig ordning vi har sett exempel
              på under senare år när museer har fått krav på kraftigt höjda
              hyror samtidigt som deras hyreskompensation har minskat.
            </seg>
          </u>
          <u xml:id="i-6e42b37f5880acad-671" prev="i-6e42b37f5880acad-668" who="Q4944866">
            <seg xml:id="i-GM8HDLJmtAi4DajwCQF4yF">
              Allra först måste vi lösa problemet med hyresstegringarna och
              vem som ska betala för dessa. Vi ser det från Vänsterpartiets
              sida som helt orimligt att man år efter år ska behöva skära ned
              på den konstnärliga verksamheten därför att hyrorna stiger. Det
              är en signal om att något inte är bra när man inte ens mellan
              olika statliga myndigheter, till exempel Fastighetsverket och
              Ekonomistyrningsverket, är överens om hur hyrorna ska beräknas.
              Om man ändå blir överens om detta är man inte överens inom regeringen
              om vem som ska stå för de kostnader som trots allt ökar. Här har
              vi sagt att detta måste få en lösning.
            </seg>
          </u>
          <u xml:id="i-6e42b37f5880acad-672" prev="i-6e42b37f5880acad-668" who="Q4944866">
            <seg xml:id="i-QHHEhTqX3CnNpJF9GU7KJk">
              Till skillnad från Fastighetsverkets generaldirektör som har
              besökt utskottet anser Vänsterpartiet att ändamålsfastigheter,
              till exempel världskulturmuseerna, Dramaten, Operan och Nationalmuseum,
              knappast kan nyttjas till något annat än det de är byggda för,
              varför hyran borde vara kostnadsneutral. Vi vill heller inte se
              annat än konstnärlig verksamhet i dessa byggnader. Även när det
              gäller samhällsägda fastigheter som hyser kulturverksamheter i
              regioner och på lokal nivå bör hyrorna hållas ned.
            </seg>
          </u>
          <u xml:id="i-6e42b37f5880acad-673" prev="i-6e42b37f5880acad-668" who="Q4944866">
            <seg xml:id="i-75FPSodv581yxBWWCbYWyw">
              Utöver detta har vi i utskottsbetänkandet särskilda yttranden
              som handlar om Stiftelsen Föremålsvård i Kiruna, Grängesberg och
              Strömsund. Detta kommer Siv Holma att lyfta fram senare i sitt
              anförande.
            </seg>
          </u>
          <u xml:id="i-6e42b37f5880acad-674" prev="i-6e42b37f5880acad-668" who="Q4944866">
            <seg xml:id="i-8VXrKrSCbPkiupBw1SEpNE">
              Dessutom vill vi med anledning av Centerns förslag till sänkt
              anslag för Forum för levande historia påminna om att vi 2003 kritiserade,
              och fortfarande är kritiska till, den uppgift som denna myndighet
              blivit tilldelad. Vänsterpartiets uppfattning är att det är av
              principiellt stor betydelse att staten inte ägnar sig åt officiell
              historieskrivning. Det ska överlåtas på forskarsamhället att självständigt
              belysa och analysera den tid som varit utan politisk styrning.
              Statens roll är inte att skriva historia eller bilda opinion i
              frågor som står under debatt. Vi var kritiska till att Forum för
              levande historia inrättades. Liksom flera remissinstanser ifrågasatte
              vi om inte denna myndighet under statsmaktens kontroll skulle
              komma att ägna sig åt en politiserad historieskrivning. Arbetet
              för en breddad och djupare historisk kunskap bör föras i andra
              former. Detta kan ske exempelvis genom att bättre ekonomiska förutsättningar
              för en fri och oberoende forskning skapas, genom stöd till föreningsliv
              och organisationer och genom en förstärkning av historieämnets
              roll i skolan.
            </seg>
          </u>
          <u xml:id="i-6e42b37f5880acad-675" prev="i-6e42b37f5880acad-668" who="Q4944866">
            <seg xml:id="i-76LFiRbRqRmemg9kwp1r3e">
              Fru talman! Som alltid när man samarbetar har budgeten givetvis
              varit en fråga om att ge och ta. Vi tycker att det är en hyfsad
              budget, och vi avser att jobba vidare tillsammans med Socialdemokraterna
              och Miljöpartiet med de frågor där vi inte har nått fram.
            </seg>
          </u>
          <u xml:id="i-6e42b37f5880acad-676" prev="i-6e42b37f5880acad-668" who="Q4944866">
            <seg xml:id="i-L5pR1656FbUWZAEETUGKaR">
              Det vi främst har fått genomslag för är sådant som rör scenkonstens
              område. Det kommer Tasso Stafilidis att ta upp närmare om en stund.
              Jag vill bara framhålla att det med tanke på kvarvarande brister
              känns bra att vi i fråga om teaterpensionerna är överens med regeringen
              om att pensionsproblemet inte är löst.
            </seg>
          </u>
          <u xml:id="i-6e42b37f5880acad-677" prev="i-6e42b37f5880acad-668" who="Q4944866">
            <seg xml:id="i-TjtNtcKpWT3HEceFFuTe2e">
              Aktionsgruppen för barnkultur tillsattes av förra kulturministern.
              Då hade Vänsterpartiet motionerat om att det behövdes en kartläggning
              av vilken kultur som finns tillgänglig för barn i Sverige i dag
              i olika kommuner, samhällsskikt och så vidare. Vi förespråkade
              också att man skulle tillsätta en barnkulturombudsman. Nu har
              aktionsgruppen presenterat sin kartläggning. Den visar, just som
              vi fruktat, att skillnaderna är väldigt stora mellan olika kommuner.
              Här har vi lyft fram frågan att det behövs en beredskap för att
              möta de förslag som gruppen kommer att redovisa i vår. Kanske
              blir det läge att på nytt resa kravet på en särskild ombudsman
              eller särskild avdelning för barn och ungdomar under barnombudsmannen.
            </seg>
          </u>
          <u xml:id="i-6e42b37f5880acad-678" prev="i-6e42b37f5880acad-668" who="Q4944866">
            <seg xml:id="i-TJqxf421vf8mG7oKtEYZ3X">
              Fru talman! En faktisk ödesfråga i vårt samhälle är den som handlar
              om integration. Vi talar ca 100 olika språk i Sverige i dag. Det
              är en kulturell rikedom. Men i Sverige, liksom i andra länder
              runtom i världen, finns det områden där människor från olika kulturer
              och med olika språk, även svenskfödda, lever i fattigdom, arbetslöshet
              och socialt utanförskap. Naturligt nog under sådana omständigheter
              växer konflikter och hat fram. Det är hat mot samhället och mellan
              grupper. Samtidigt riskerar främlingsfientligheten att växa till
              sig bland människor i mer eller mindre gated communities i välbärgade
              områden runtomkring.
            </seg>
          </u>
          <u xml:id="i-6e42b37f5880acad-679" prev="i-6e42b37f5880acad-668" who="Q4944866">
            <seg xml:id="i-Dh9NDLhiVF3S7HRYuX32kp">
              Det här är inte hip-hopens fel, som en del politiker i Frankrike
              vill tro, utan det handlar förstås om att det behövs jobb och
              goda bostäder. Alla människor måste också få känna att de räknas,
              att de betyder något. Var och en måste känna att man har makt
              över sitt liv och sin vardag.
            </seg>
          </u>
          <u xml:id="i-6e42b37f5880acad-680" prev="i-6e42b37f5880acad-668" who="Q4944866">
            <seg xml:id="i-9kdfK78E9VndN898oaKqYR">
              Där spelar också kulturen sin roll. En tanke med det så kallade
              mångkulturåret som regeringen utropat för nästa år är att fördela
              den kulturella välfärden jämnare i samhället än vad som är fallet
              i dag. Vi känner alla till kulturens förmåga att bygga broar mellan
              människor. Här har vi från Vänsterpartiets sida oerhört svårt
              att förstå att det inte skulle gå att få fram mer än 3 miljoner
              till hela mångkulturåret. Vi är övertygade om att det kommer att
              visa sig när man väl kommit i gång att det är i högsta grad berättigat
              att ta upp frågan om ytterligare anslag i tilläggsbudgeten. Det
              handlar inte om att åstadkomma en massa jippon som dör ut i och
              med stjärnfallet efter sista fyrverkeriet när året är slut. Det
              handlar om att sätta i gång processer, att fånga upp förmågor,
              kompetens och entusiasm. Att sätta i gång processer kostar pengar.
            </seg>
          </u>
          <u xml:id="i-6e42b37f5880acad-681" prev="i-6e42b37f5880acad-668" who="Q4944866">
            <seg xml:id="i-K7mVFiME7cTsD3RgRNpTGJ">
              Fru talman! Vi har i vänsterpartigruppen på senare tid jobbat
              rätt intensivt med frågor som rör de nationella minoriteternas
              rättigheter, det vill säga det ansvar Sverige tagit på sig i och
              med att vi har ratificerat Europarådets konventioner på området.
              Det är synd att påstå att vi har kommit särskilt långt ännu i
              denna budget. Behoven är så stora och kulturbudgeten så trång.
              Till att börja med får vi vara glada över att ha räddat Sverigefinska
              biblioteket. Det finns också öppningar för dessa frågor på filmområdet,
              men det får jag återkomma till senare när vi ska debattera filmfrågorna.
            </seg>
          </u>
          <u xml:id="i-6e42b37f5880acad-682" prev="i-6e42b37f5880acad-668" who="Q4944866">
            <seg xml:id="i-CzDKdQ2iwCk1a18sKDRmRD">
              Nu tänker säkert en del av er som sitter här i salen att jag
              och vänsterpartisterna bara kräver och kräver. Hur ska de betala
              notan? Men vi har faktiskt lagt fram en del besparingsförslag.
              Vi tror till exempel att anslaget Bidrag till trossamfunden skulle
              kunna minskas med ett antal miljoner, inte minst med tanke på
              att det finns samfund som inte alltid lever upp till de krav som
              staten ställer för bidragen. Men sådant måste givetvis utredas
              ordentligt innan åtgärder vidtas. Vi tror också att det finns
              administrativa kostnader här och där som det går att skära i.
              Vi måste också börja tänka lite nytt för att kulturen ska kunna
              få mer pengar. Det finns områden, exempelvis filmen, som inte
              bara är kulturpolitiska frågor utan som också i allra högsta grad
              är näringspolitiska frågor. Det borde vara självklart att även
              det näringspolitiska området är med och skjuter till slantar.
            </seg>
          </u>
          <u xml:id="i-6e42b37f5880acad-683" prev="i-6e42b37f5880acad-668" who="Q4944866">
            <seg xml:id="i-CKy7czzj7wsKmWmD9BCjhH">
              Fru talman! Jag vill återigen yrka bifall till reservation 5.
              I övrigt står vi bakom betänkandet.
            </seg>
          </u>
          <note type="speaker" xml:id="i-9pUkf4wNQ9uVea77bcWXgs">
            Anf. 111 LENNART KOLLMATS (fp) replik:
          </note>
          <u xml:id="i-6e42b37f5880acad-684" next="i-6e42b37f5880acad-686" who="Q5917980">
            <seg xml:id="i-D6zVCEknqYJxBnTpe9i6H7">
              Fru talman! När jag hörde ditt inlägg om hyrorna måste jag säga
              att jag uppskattade det. Jag tycker att det lät väldigt bra med
              den insikt som du har i de frågorna.
            </seg>
          </u>
          <u xml:id="i-6e42b37f5880acad-685" prev="i-6e42b37f5880acad-684" who="Q5917980">
            <seg xml:id="i-GFLYzut4egQKYppNjkHHzR">
              Men det kommer en konsekvens också. Det är en akut situation
              för 2006. Jag skulle vilja fråga dig, med den position som ni
              i Vänsterpartiet har att vara ett stöd för och ibland pådrivare
              på Socialdemokraterna i olika avseenden: Är du beredd att inför
              era förhandlingar till våren verka för att Världskulturmuseet
              och Dramaten kan få en tilläggspost på 5,7 respektive 4 miljoner
              kronor? Det är precis det som de här två institutionerna behöver.
              Det är det ena, fru talman.
            </seg>
          </u>
          <u xml:id="i-6e42b37f5880acad-686" prev="i-6e42b37f5880acad-684" who="Q5917980">
            <seg xml:id="i-PtvGzG3qhyL3xpXWMvkGBf">
              Det andra jag skulle vilja ta upp är att när jag arbetade med
              kulturfrågor i landstinget hemma i Halland var vi ofta överens
              med Vänsterpartiet i regionfrågan och också om det regionala självstyret.
              När jag nu träffar Vänstern här i riksdagen tycker jag att det
              finns ett annat tänkande, nämligen om en stark statlig styrning.
              Därför skulle jag vilja fråga dig, Rossana: Vad är det för fel
              i att ett landsting, eller en region, självt får avgöra sin kulturinriktning?
            </seg>
          </u>
          <note type="speaker" xml:id="i-PLWhGVydLdsvzyStNovDQQ">
            Anf. 112 ROSSANA DINAMARCA (v) replik:
          </note>
          <u xml:id="i-6e42b37f5880acad-687" next="i-6e42b37f5880acad-688" who="Q4944866">
            <seg xml:id="i-3ur1b3AsQ6qoCZRpJUg3PG">
              Fru talman! När det gäller hyrorna kan jag säga till Lennart
              Kollmats att vi nog inte tänker vänta till våren. Vi har redan
              börjat med de påtryckningarna, både på Kulturdepartementet och
              på Finansen det är ju Finansen som håller i pengarna. Jag kan
              garantera att vi kommer att jobba stenhårt för det. Vi märker
              också att det bland folket på Kulturdepartementet finns en vilja
              att lösa den här frågan. Jag tror inte att vi kommer att stå ensamma
              i den frågan.
            </seg>
          </u>
          <u xml:id="i-6e42b37f5880acad-688" prev="i-6e42b37f5880acad-687" who="Q4944866">
            <seg xml:id="i-FyzBG3PdQ3HGdNAka5dApx">
              Sedan gäller det regionerna. Jag kommer själv från en region
              med starka Film i Väst någonting som regionen också är väldigt
              stolt över. Jag känner inte igen att vi skulle vilja motarbeta
              regionerna på det planet, så det får nog Lennart Kollmats utveckla
              lite mer.
            </seg>
          </u>
          <note type="speaker" xml:id="i-6jC6ecAm3983LZwgXx8o9g">
            Anf. 113 LENNART KOLLMATS (fp) replik:
          </note>
          <u xml:id="i-6e42b37f5880acad-689" next="i-6e42b37f5880acad-692" who="Q5917980">
            <seg xml:id="i-NLvx3J2cQ6mETAgxufTMJ9">
              Fru talman! Det gör jag med glädje. I vårt förslag vill vi ge
              en kulturpåse ut till regionerna. Vi vill inte ha denna statliga
              styrning av pengarna: Det ska gå till dans, det ska gå till teater
              och det ska gå till musik. Vi har dessutom en reservation om detta.
              Jag välkomnar Rossana och övriga vänsterpartister att rösta på
              den reservationen, för att ge regionerna, eller landstingen, ett
              betydligt större självstyre till och med helt och hållet för att
              kunna använda kulturpåsen till det som är bra i den delen av landet
              beroende på deras förutsättningar.
            </seg>
          </u>
          <u xml:id="i-6e42b37f5880acad-690" prev="i-6e42b37f5880acad-689" who="Q5917980">
            <seg xml:id="i-SxAQuZuifGLQHZstScVzNG">
              Du är nog väl medveten om att Film i Väst i Trollhättan de är
              gissningsvis granne med dig är ett regionalt initiativ helt och
              hållet, uppbyggt av regionen. Sedan har andra börjat ta efter,
              utifrån sina förutsättningar, och det är glädjande. Det var mitt
              svar i den delen.
            </seg>
          </u>
          <u xml:id="i-6e42b37f5880acad-691" prev="i-6e42b37f5880acad-689" who="Q5917980">
            <seg xml:id="i-TfSkoTxKwBZGvY7Hbv6BbM">
              Det du sade om hyrorna gläder mig väldigt mycket. Jag lovar dig
              att ni inte ska behöva stå ensamma ni har bland andra Folkpartiet
              med er. Ta med oss i det här sammanhanget också så ska vi se om
              vi kan få fram de här pengarna. Men ni har betydligt närmare till
              maktens boningar än vad vi har än så länge.
            </seg>
          </u>
          <u xml:id="i-6e42b37f5880acad-692" prev="i-6e42b37f5880acad-689" who="Q5917980">
            <seg xml:id="i-TPyqvg3DADw9oiZoN9YZGE">
              Du tog också upp anslagen till trossamfunden, och det var rätt
              intressant. Den stora delen av de pengarna används till sjukhuskyrkan.
              Vi har också ett förslag där. Vi vill göra tvärtom vi vill höja
              anslaget och då med 10 miljoner men med inriktning på sjukhuskyrkan.
              Vi tycker att andligheten på sjukhusen och i sjukvården betyder
              väldigt mycket, men också att fler religioner ska få komma in
              i det här arbetet. Det ser vi som väldigt viktigt i det mångkulturella
              samhälle som vi har. Kultur betyder en hel del i behandlingsarbetet,
              men andligheten ännu mer, tror jag.
            </seg>
          </u>
          <note type="speaker" xml:id="i-WkJxaBSr5dvuoysRJbiby6">
            Anf. 114 ROSSANA DINAMARCA (v) replik:
          </note>
          <u xml:id="i-6e42b37f5880acad-693" next="i-6e42b37f5880acad-694" who="Q4944866">
            <seg xml:id="i-4SFjPdQxeRJK2nXzfJsswK">
              Fru talman! Om jag börjar med regionerna tror jag att det är
              viktigt att det finns en garant för att de olika områdena får
              pengar. Om vi nu ska ta Film i Väst som ett exempel har man där,
              som jag sade i mitt anförande, börjat tänka nytt. Man ser det
              nämligen inte enbart som en kulturell fråga, utan på många andra
              områden ser man att det genererar arbeten men också att det blir
              intressant ur turistsynpunkt och så vidare. Men jag tror inte
              att man kan lyckas få en lukrativ satsning eller resultat på alla
              områden. Därför tror jag att det är viktigt att vi också härifrån
              garanterar att vissa verksamheter får pengar.
            </seg>
          </u>
          <u xml:id="i-6e42b37f5880acad-694" prev="i-6e42b37f5880acad-693" who="Q4944866">
            <seg xml:id="i-8ww3bmcUPgBFuEFjZB5Vck">
              När det gäller trossamfunden du nämner sjukhuskyrkan säger vi
              inte att det är en dålig verksamhet. Det vi menar är att vi vet
              att det finns samfund som inte följer de regler som man ska följa,
              och därmed ska de naturligtvis inte heller uppbära bidrag. Det
              är det som är skälet till att vi tror att man skulle kunna dra
              ned på de kostnaderna. Men det måste naturligtvis, som jag också
              sade i anförandet, ske efter att man har gjort en ordentlig genomgång.
            </seg>
          </u>
          <note type="speaker" xml:id="i-NujhBRhjDMQXnzoDW6cMWq">
            Anf. 115 KENT OLSSON (m) replik:
          </note>
          <u xml:id="i-6e42b37f5880acad-695" next="i-6e42b37f5880acad-698" who="Q6027303">
            <seg xml:id="i-P3Lbp1fYtnXedA2Bhby3cM">
              Fru talman! Socialdemokraterna är väldigt duktiga på att gå i
              opposition mot sin egen politik. Man hör titt som tätt att de
              kräver nya saker. Jag vill börja med att fråga: Är ni i Vänsterpartiet
              också benägna att göra det?
            </seg>
          </u>
          <u xml:id="i-6e42b37f5880acad-696" prev="i-6e42b37f5880acad-695" who="Q6027303">
            <seg xml:id="i-2aGgPgbZ1A4mHBUHmjTkzg">
              Förra året hade vi de här frågorna uppe i riksdagen, och vi gjorde
              ett tillkännagivande i hyresfrågan. Men ingenting har hänt. Nu
              säger Rossana Dinamarca att de kommer att utöva påtryckningar.
              Då är min fråga: Hur starka kommer de att vara? Kommer det beslut
              som vi nu ska ta här i riksdagen att följas?
            </seg>
          </u>
          <u xml:id="i-6e42b37f5880acad-697" prev="i-6e42b37f5880acad-695" who="Q6027303">
            <seg xml:id="i-AC4kHzsqmV1cfofzmotg1b">
              Från moderat sida har vi lagt ett förslag. Vi har lagt 50 miljoner
              kronor under det här året som ska kunna utnyttjas till de institutioner
              och ställen som har felaktiga hyror. Varför var ni från Vänsterpartiets
              sida inte beredda att stödja detta förslag? Det hade varit väldigt
              enkelt, och då hade den frågan äntligen varit löst.
            </seg>
          </u>
          <u xml:id="i-6e42b37f5880acad-698" prev="i-6e42b37f5880acad-695" who="Q6027303">
            <seg xml:id="i-4x6jU5rZ8Kf3JBCWy8JmzH">
              Jag vill också ställa en fråga om Forum för levande historia.
              Jag förstår att Vänsterpartiet är kritiskt mot detta, framför
              allt med den utgångspunkt som vi har, att man ska ta upp inte
              bara nazismens förbrytelser utan även kommunismens förbrytelser.
              Jag skulle vilja fråga Vänsterpartiet: Varför tycker ni att Forum
              för levande historia för det första inte ska finnas och för det
              andra, om det finns, inte ska ta upp kommunismens förbrytelser?
              Är det något som ni har att dölja för svenska folket, eller vad
              är det som gör att ni inte vill ta upp den frågan för att utvidga
              den till de brott som begås mot samhället? Vare sig det är från
              nazimens eller fascismens sida eller från kommunismens sida är
              det väl bra att vi får fram vad som händer. Det skulle vara intressant
              att höra svaret från Rossana Dinamarca på den här frågan.
            </seg>
          </u>
          <note type="speaker" xml:id="i-PKBZSr4XWqReHeUPFDoEBp">
            Anf. 116 ROSSANA DINAMARCA (v) replik:
          </note>
          <u xml:id="i-6e42b37f5880acad-699" next="i-6e42b37f5880acad-701" who="Q4944866">
            <seg xml:id="i-Qxhe5chBCLz4gSXDHFVq81">
              Fru talman! Om jag börjar med den första frågan kommer våra påtryckningar
              att ge resultat. Som jag sade till Kollmats, är jag ganska övertygad
              om att det inte bara gäller oss i kulturutskottet vi har visat
              i utskottet att vi är ganska eniga om att den här frågan måste
              få en lösning. Det gäller inte bara Vänsterpartiet, som sagt.
              I de samtal som vi redan har haft med framför allt Kulturdepartementet
              ser vi att man också där är allvarligt bekymrad. Jag tror inte
              att det är någonting som Vänsterpartiet står ensamt om och trycker
              på för. Jag är ganska övertygad om att vi kommer att nå ett resultat.
              Vi ska inte behöva lägga ned något museum på grund av hyreskostnaderna.
            </seg>
          </u>
          <u xml:id="i-6e42b37f5880acad-700" prev="i-6e42b37f5880acad-699" who="Q4944866">
            <seg xml:id="i-VyqEDGYXQL5Fk8rBAefMJ3">
              När det gäller Forum för levande historia insinuerar Kent Olsson
              att jag skulle vara rädd för att man tar upp för mig obehagliga
              områden. Det jag vänder mig emot, och som vi har vänt oss emot,
              är att vi här eller någon annan från statligt håll skulle bestämma
              vad Forum för levande historia ska ta upp. Vad det handlar om
              är att man också inom andra områden på ett bättre sätt ska kunna
              föra ut den här historien, för att nå ut ännu bredare.
            </seg>
          </u>
          <u xml:id="i-6e42b37f5880acad-701" prev="i-6e42b37f5880acad-699" who="Q4944866">
            <seg xml:id="i-Cz864KKX6xxnsmcPKBcfCS">
              Jag kan berätta för Kent Olsson att jag var på Forum för levande
              historia när man öppnade den senaste utställningen om Sverige
              och Förintelsen. Det jag slogs av då var att det samma dag pågick
              en asyldebatt här i riksdagen, att Åke Green stod åtalad för sina
              uttalanden och att det brann i Frankrike, men det var ingenting
              man relaterade till. För mig är levande historia när man gör återblickar
              men också kopplingar till det som händer i dagens samhälle. På
              den utställningen visade man att man inte vågade göra det.
            </seg>
          </u>
          <note type="speaker" xml:id="i-PFDN52UxWYgQ77CLbrN7Zw">
            Anf. 117 KENT OLSSON (m) replik:
          </note>
          <u xml:id="i-6e42b37f5880acad-702" next="i-6e42b37f5880acad-703" who="Q6027303">
            <seg xml:id="i-R2UmSpet2NTqDik2Haiwyx">
              Fru talman! För det första gäller det den diskussion vi har om
              ytorna och hyressättningen. Nu ger det resultat, säger du. Nu
              ger det resultat. Vi har ju en budget som vi tar nu. Varför har
              detta inte gett resultat tidigare? Varför gav det inte resultat
              för tre, fyra eller fem månader sedan? Är det för att man i vanlig
              ordning ska komma ut i valåret och säga: Nu har vi löst den här
              frågan? Det är väl nu den ska lösas? Det är nu Östasiatiska har
              problem, det är nu Dramaten har problem, det är nu Operan har
              problem, det är nu Moderna museet har problem. Varför säger man:
              Det löser vi sedan, nu är jag säker på att det löses? Det är en
              konstig tågordning. Vi för en budgetdebatt nu. Det är nu problemet
              ska lösas. Då säger ni: Det kommer vi att lösa längre fram, och
              jag är säker. Men det var lika säkert förra året att man skulle
              lösa detta. Vi var överens då om att man skulle försöka lösa det,
              men då löstes det inte. Då var man också från Vänsterpartiet säker
              på detta.
            </seg>
          </u>
          <u xml:id="i-6e42b37f5880acad-703" prev="i-6e42b37f5880acad-702" who="Q6027303">
            <seg xml:id="i-12ocMFKcVvXMoZCkZCSXP9">
              Låt mig sedan komma till Forum för levande historia. Vi från
              Moderaternas sida har gett 25 miljoner kronor mer. Vi tycker att
              det är viktigt att de förbrytelser som har begåtts i forntiden
              ska utredas. När man talar om levande historia skiljer man faktiskt
              mellan nutidshistoria och samtidshistoria. Det är mycket möjligt
              att man ska utreda de saker som har skett nu lite längre fram,
              men man för en aktuell debatt kring de saker som sker i Frankrike.
              Att säga att man inte tycker att man ska utreda kommunismens förbrytelser
              för att det har skett något i Frankrike alldeles just nu är väl
              ett mycket märkligt uttalande. Vi har skapat Forum för levande
              historia för att få fram fakta kring vad som hände. Jag är mycket
              förvånad över dessa synpunkter. Det kanske vore bra att få reda
              på från talarstolen här om Rossana Dinamarca tycker att det är
              bra om vi utreder kommunismens förbrytelser eller inte.
            </seg>
          </u>
          <note type="speaker" xml:id="i-BdiXvfcoqRkWdPNvfXjqQL">
            Anf. 118 ROSSANA DINAMARCA (v) replik:
          </note>
          <u xml:id="i-6e42b37f5880acad-704" next="i-6e42b37f5880acad-705" who="Q4944866">
            <seg xml:id="i-Ab5gmm1aygFbXAmDCNPNP1">
              Fru talman! Jag kan börja med att hålla med Kent Olsson om att
              det är en liten ambulansutryckning som görs här. Är det vårt fel
              helt och hållet? I det här fallet och det tog jag också upp i
              mitt anförande är inte Ekonomistyrningsverket och Fastighetsverket
              överens. Det ena sade att hyrorna kommer att sänkas, och det var
              det som vi och regeringen lyssnade till. Fastighetsverket säger:
              Nej, vi kommer inte att sänka några hyror. Jag vet inte om vi
              hade kunnat göra något annorlunda. Det jag säger är att vi är
              överens allihop om att det här är ett problem, och det ska lösas.
            </seg>
          </u>
          <u xml:id="i-6e42b37f5880acad-705" prev="i-6e42b37f5880acad-704" who="Q4944866">
            <seg xml:id="i-PkNzuoT9hh643mQzNUvCkM">
              Vad gäller historia anser jag inte att historia är till någon
              nytta om vi inte använder den för att applicera på det som händer
              i dag. Det handlar om att lära av historien för att inte göra
              nya misstag. Jag är beredd på att forskarsamhället kan utreda
              alla möjliga saker. Moderaterna har inte varit kända för att vilja
              göra historia till något stort huvudämne i skolan. Vänsterpartiet
              är mycket tydligt med att historia måste bli ett mycket tyngre
              ämne i skolan än vad det är i dag. Forskarsamhället behöver också
              mer pengar för att kunna utreda frågor, både vad gäller kommunismen,
              kolonialismen och vad västvärlden sysslar med i dag. Det finns
              många frågor som behöver utredas.
            </seg>
          </u>
          <note type="speaker" xml:id="i-XMyNZbWeFCnLLcQr6JiHko">
            Anf. 119 BIRGITTA SELLÉN (c):
          </note>
          <u xml:id="i-6e42b37f5880acad-706" next="i-6e42b37f5880acad-725" who="Q4916299">
            <seg xml:id="i-XrRSwywXqwc7RgudexD6Y">
              Fru talman! Centerpartiet anser att satsningar på kultur är samhällsekonomiskt
              lönsamma och ger många positiva effekter även utanför kulturområdet.
              Kulturen ska finnas i vardagslivet, i folkrörelser, i föreningslivet,
              på arbetsplatser, i bostadsområden och så vidare. Förutom att
              kulturen har ett värde i sig som inte nog kan betonas är den kreativitet
              som stimuleras av kulturen avgörande för samhällets utveckling.
            </seg>
          </u>
          <u xml:id="i-6e42b37f5880acad-707" prev="i-6e42b37f5880acad-706" who="Q4916299">
            <seg xml:id="i-Q7GkwvrGbM77cRMzW6vcan">
              Centerpartiet anser att kulturpolitiken i huvudsak ska styras
              lokalt och regionalt. Människor måste få vara med och bestämma
              hur de vill utforma sin del av kulturen. Om människor får mer
              makt över hur de kan påverka och ta del av kulturutbudet på sin
              ort kan ett levande kulturliv i hela landet skapas.
            </seg>
          </u>
          <u xml:id="i-6e42b37f5880acad-708" prev="i-6e42b37f5880acad-706" who="Q4916299">
            <seg xml:id="i-GN3MDmiWmPgt6E3GGhfr5D">
              Vi har skrivit en hel del om folkbildningen. Även om vi vet att
              det ska komma en proposition till våren vill vi inte vänta med
              att lyfta fram vikten av folkbildningen. Centerpartiet anser att
              folkrörelserna och folkbildningen även på 2000-talet är den breda
              allmänhetens möjlighet att skaffa sig kunskap, få inflytande i
              samhället och över den egna situationen. Jag återkommer till folkbildningen
              lite senare.
            </seg>
          </u>
          <u xml:id="i-6e42b37f5880acad-709" prev="i-6e42b37f5880acad-706" who="Q4916299">
            <seg xml:id="i-PdPB2kpntYmXjbvropfLHv">
              I Centerpartiets budgetalternativ avspeglas det synsätt som jag
              har redovisat, men det har ju tyvärr redan fallit.
            </seg>
          </u>
          <u xml:id="i-6e42b37f5880acad-710" prev="i-6e42b37f5880acad-706" who="Q4916299">
            <seg xml:id="i-KdDqBWuhMkMsnZ5hsTfb36">
              Fru talman! Ungdomars kulturverksamhet på ungdomarnas egna villkor
              oberoende av vuxnas idéer och ambitioner är en fråga som vi har
              lyft fram i många av våra motioner under många år. Ungdomarna
              bör ges ökad makt att själva bestämma över sin fritid och skapa
              sin egen kultur. Vårt ökade anslag på 120 miljoner skulle enligt
              vårt förslag användas till kultur för unga i hela landet av unga,
              med unga, för unga. Ni vet redan vad vi kallar det, eller hur?
              KUL-miljoner.
            </seg>
          </u>
          <u xml:id="i-6e42b37f5880acad-711" prev="i-6e42b37f5880acad-706" who="Q4916299">
            <seg xml:id="i-TEgYPbBcWVpUjxynh5wRpq">
              Glädjande nog har regeringen äntligen börjat inse att det behövs
              extra pengar till barn och unga, för förra året infördes ett treårigt
              bidrag på 20 miljoner per år i samband med att vi diskuterade
              de ungdomspolitiska frågorna. Men regeringens pengar är som en
              droppe i havet. Det märks inte minst när Aktionsgruppen för barnkultur
              presenterade sin kartläggning av den offentliga barnkulturen i
              Sverige.
            </seg>
          </u>
          <u xml:id="i-6e42b37f5880acad-712" prev="i-6e42b37f5880acad-706" who="Q4916299">
            <seg xml:id="i-GNcuuHyYQLLarWGf1xvPYR">
              Gruppen har studerat nuläget för barnkultur och tittat på vilken
              kultur som finns för barn i de offentliga miljöer där barnen befinner
              sig, i förskolan, skolan och på fritiden. Det offentliga kulturutbudet
              skiljer sig väldigt mycket åt beroende på var man bor i landet.
              I Sorsele är det en bibliotekarie som servar 600 barn medan det
              är 1 100 barn som delar på en bibliotekarie i Nyköping. Där kan
              du sträcka på dig Gunilla som kommer från Sorsele.
            </seg>
          </u>
          <u xml:id="i-6e42b37f5880acad-713" prev="i-6e42b37f5880acad-706" who="Q4916299">
            <seg xml:id="i-AvUPFn9ggdyfjaTAXKH5oW">
              I Hällefors i Västmanland fick Musik- och kulturskolan kosta
              4 000 kr per barn, i Ludvika bara 223 kr. Det är siffror som nu
              är tre år gamla, men det var de senaste som jag kunde få tag i.
            </seg>
          </u>
          <u xml:id="i-6e42b37f5880acad-714" prev="i-6e42b37f5880acad-706" who="Q4916299">
            <seg xml:id="i-Twa7kk65wuegCPiNdgeHnZ">
              Vi vet inte i dag hur det offentliga kulturutbudet för barn ser
              ut. Vi frågar dem inte heller vad de vill göra. Det är därför
              viktigt att vi tar reda på om de gillar de kulturarrangemang som
              erbjuds och låter dem vara delaktiga. Det är just delaktigheten
              som är så viktig och som vi lyfter när vi talar om våra KUL-miljoner.
            </seg>
          </u>
          <u xml:id="i-6e42b37f5880acad-715" prev="i-6e42b37f5880acad-706" who="Q4916299">
            <seg xml:id="i-57LzuvJsvL1Kep6WGB15wo">
              Fru talman! Vi i Centerpartiet har i vårt budgetförslag föreslagit
              att bidrag till regional musikverksamhet samt regionala och lokala
              teater-, dans- och musikinstitutioner ska ökas med 17 miljoner
              utöver regeringens förslag. Den ökningen vill vi ska användas
              till att förbättra länsteatrarnas möjligheter att göra produktioner
              för mindre spelplatser samt att genomföra turnéer runtom i hela
              länet. Var och en av länsteatrarna skulle med det få en ökad budgetram
              med 1 miljon kronor var.
            </seg>
          </u>
          <u xml:id="i-6e42b37f5880acad-716" prev="i-6e42b37f5880acad-706" who="Q4916299">
            <seg xml:id="i-TkaFKDJYm8XS7uG9hkrFA">
              Likaså vill vi öka anslaget 28:7 med 15 miljoner. Det anslagsområdet
              handlar om bidrag till vissa teater-, dans- och musikändamål.
              Ökningen är avsedd för de fria teatergrupperna, vilka ofta har
              en besvärlig ekonomisk situation, precis som flera före mig har
              talat om. De får avsevärt mindre anslag från stat, kommun och
              landsting än vad institutionsteatrarna får. Samtidigt svarar de
              för nästan hälften av teaterutbudet i Sverige.
            </seg>
          </u>
          <u xml:id="i-6e42b37f5880acad-717" prev="i-6e42b37f5880acad-706" who="Q4916299">
            <seg xml:id="i-UDRjwg8U6QXogA8FMhCjif">
              Regeringen avsätter väldigt mycket pengar i årets budget till
              en satsning på arbetsmarknadsåtgärder. Grundtanken är kanske bra,
              men för mig verkar det mest som lite valpropaganda.
            </seg>
          </u>
          <u xml:id="i-6e42b37f5880acad-718" prev="i-6e42b37f5880acad-706" who="Q4916299">
            <seg xml:id="i-52Kd6zxqTkgPYHvrE1KD6a">
              Centerpartiet föreslår i budgetmotionen att det nya anslaget
              Sysselsättningsåtgärder inom kulturområdet ska minskas med 251,8
              miljoner. Vi stöder med andra ord inte regeringens särskilda satsning
              på 275 miljoner under en tvåårsperiod för sysselsättningsskapande
              åtgärder inom kulturområdet. Enligt regeringens förslag är medlen
              avsedda att användas till 625 nya tjänster för bland annat vård
              och tillgängliggörande av föremålssamlingar inom kulturområdet.
              Centerpartiet anser att denna åtgärd av flera anledningar är ogenomtänkt,
              och orealistisk framför allt.
            </seg>
          </u>
          <u xml:id="i-6e42b37f5880acad-719" prev="i-6e42b37f5880acad-706" who="Q4916299">
            <seg xml:id="i-AFZFNaSs5jbqQYaxECCmKb">
              Introduceringen av nyanställda kommer att vara enormt resurs-
              och tidskrävande och därmed ge liten utdelning under den korta
              tidsperiod som regeringen föreslår. Vi anser däremot att vård
              och tillgängliggörande av föremålssamlingar är ett långsiktigt
              arbete som bör genomsyras av ett kvalitetstänkande. Centerpartiet
              föreslår i stället att 23,2 miljoner kronor satsas permanent för
              detta ändamål. Då kan det ge långsiktiga jobb och de som jobbar
              med bevarande av museiföremål kan lära sig jobbet ordentligt och
              därigenom kan de göra ett gediget jobb för att bevara gamla föremål
              så att även våra barn och barnbarn kan titta på dem.
            </seg>
          </u>
          <u xml:id="i-6e42b37f5880acad-720" prev="i-6e42b37f5880acad-706" who="Q4916299">
            <seg xml:id="i-Kzx2itXG27Ja7EuiWewz7C">
              Scenkonstnärernas pensionsvillkor har varit en het potatis under
              flera år. I årets budget kan vi se att regeringen har en vilja
              att försöka åtgärda detta genom den ökning med 45 miljoner som
              gjorts för att höja pensionspremier. Dessa miljoner löser dock
              inte alla problem och därför har vi extra pengar i vårt budgetförslag
              till tjänstepensionen samt för Pisaavtalet som innebär att dansare
              och sångare ska kunna pensioneras i 40-årsåldern.
            </seg>
          </u>
          <u xml:id="i-6e42b37f5880acad-721" prev="i-6e42b37f5880acad-706" who="Q4916299">
            <seg xml:id="i-7Ws4ELn5F6mFX4qRwZf1sp">
              Slutligen, fru talman, vill jag nämna något mer om folkbildningen.
            </seg>
          </u>
          <u xml:id="i-6e42b37f5880acad-722" prev="i-6e42b37f5880acad-706" who="Q4916299">
            <seg xml:id="i-4tQruJLMtFxmNgQa4VkjfZ">
              Centerpartiet anser att studieförbunden erbjuder omistliga mötesplatser
              för det demokratiska samtalet i studiecirklar, kulturarrangemang
              och föreläsningar. Folkbildningen ska göra det möjligt för män
              och kvinnor att ändra sin livssituation och skapa ett intresse
              för att delta i samhällsplaneringen och samhällsutvecklingen.
            </seg>
          </u>
          <u xml:id="i-6e42b37f5880acad-723" prev="i-6e42b37f5880acad-706" who="Q4916299">
            <seg xml:id="i-B2AwspsxPjokszSV7xbAd">
              Folkbildningen spelar också en viktig roll inom den framtida
              vuxenutbildningen där folkhögskolorna har en betydelsefull roll
              att fylla i dag när så många elever lämnar skolan utan godkända
              betyg. Vi anser nämligen att folkhögskolorna har en uppgift att
              fylla när det gäller det livslånga lärandet. Samtidigt vet vi
              att nästan hälften av landets folkhögskolor de senaste åren har
              gått med förlust, och en del av dem kommer antagligen att gå i
              konkurs om de inte får ökade statsbidrag. Sammantaget föreslår
              vi därför en ökning av folkbildningsanslaget med 90 miljoner i
              vårt budgetförslag. Jag hoppas innerligt att den proposition som
              vi väntar på kommer under våren och att den innehåller mycket
              pengar till folkbildning.
            </seg>
          </u>
          <u xml:id="i-6e42b37f5880acad-724" prev="i-6e42b37f5880acad-706" who="Q4916299">
            <seg xml:id="i-2Z8svjZSi1CdNRfPP6Vp78">
              Det finns många fler områden som jag skulle kunna tala om, bland
              annat kyrkliga frågor. De frågorna kommer Lars-Ivar Ericson att
              tala om senare i debatten. Det finns också andra frågor som hyreskostnader,
              ideella sektorn, idrott och samlingslokaler. Det är många hjärtefrågor
              som jag inte lyfter fram just nu. Man kan läsa om dem i vår motion
              i stället.
            </seg>
          </u>
          <u xml:id="i-6e42b37f5880acad-725" prev="i-6e42b37f5880acad-706" who="Q4916299">
            <seg xml:id="i-TV7RMmiR7XpUngDTcNxyLK">
              Jag avslutar med att säga att jag står bakom alla våra reservationer
              men yrkar bifall bara till reservation 17.
            </seg>
          </u>
          <note type="speaker" xml:id="i-LD4NYCNJnZAzXf1Hddi9Cd">
            Anf. 120 LARS WEGENDAL (s):
          </note>
          <u xml:id="i-6e42b37f5880acad-726" next="i-6e42b37f5880acad-743" who="Q6234203">
            <seg xml:id="i-EE4LC4Zbp7Ad5KNHe89AqH">
              Fru talman! Inledningsvis vill även jag beklaga att kulturministern
              inte är på plats för att debattera årets kulturbudget. Han har
              säkert en god förklaring till varför han väljer bort denna debatt.
              Jag förstår högeralliansens klagan. Det är säkert inte alls lika
              roligt att debattera frågorna med en slätstruken person som jag
              som att debattera med en intellektuellt briljant person som kulturministern.
              Min vädjan till alliansens företrädare är att försöka sänka sig
              till den gråa nivå där jag befinner mig så att debatten ändå blir
              givande för åhörarna.
            </seg>
          </u>
          <u xml:id="i-6e42b37f5880acad-727" prev="i-6e42b37f5880acad-726" who="Q6234203">
            <seg xml:id="i-2HerK6Gup9sW87e5bZerFf">
              Fru talman! För oss socialdemokrater är kampen mot arbetslösheten
              och kampen för en ökad sysselsättning den främsta politiska uppgiften.
              Den ambitionen går som en röd tråd genom hela budgeten för 2006.
              Det är en budget som vi socialdemokrater lägger fram i samarbete
              med Vänsterpartiet och Miljöpartiet.
            </seg>
          </u>
          <u xml:id="i-6e42b37f5880acad-728" prev="i-6e42b37f5880acad-726" who="Q6234203">
            <seg xml:id="i-66gujM2s3aQ1RVWnWcH698">
              Kampen handlar också mycket om att medborgarna ska känna delaktighet
              i samhällsutvecklingen oavsett var man bor, vilken generation
              man tillhör eller vilken roll man fyller i samhällsutvecklingen.
              Vi måste hålla ihop hela landet på alla sätt. Alla måste känna
              delaktighet i samhällsbygget. Alla måste känna att de är en del
              av helheten och att alla delar är viktiga för helheten. För oss
              socialdemokrater handlar det om solidaritet i vardagen.
            </seg>
          </u>
          <u xml:id="i-6e42b37f5880acad-729" prev="i-6e42b37f5880acad-726" who="Q6234203">
            <seg xml:id="i-5HCFRdFL57YEceStqZc8Ec">
              Fru talman! Kultur är en oerhört central del av ett levande och
              fungerande samhälle och ska därför komma hela samhället till godo.
              Den socialdemokratiska kulturpolitiken står för tillgänglighet,
              delaktighet och jämställdhet. Det handlar om en grundläggande
              demokratisk människosyn som ser till varje medborgares rätt till
              personlig utveckling. Vi vill se ett brett och mångfaldigt kulturutbud
              av hög kvalitet till alla medborgare oavsett inkomst, utbildning,
              bakgrund eller bostadsort.
            </seg>
          </u>
          <u xml:id="i-6e42b37f5880acad-730" prev="i-6e42b37f5880acad-726" who="Q6234203">
            <seg xml:id="i-5BfrTspagrx9mVMegympwR">
              Kulturens olika uttryck medvetandegör, skänker reflexioner och
              ger oss en kunskapsmässig och moralisk bas att stå på i oss själva
              och i våra relationer till varandra. Vi blir klokare och gladare
              och förhoppningsvis friskare och mer harmoniska människor.
            </seg>
          </u>
          <u xml:id="i-6e42b37f5880acad-731" prev="i-6e42b37f5880acad-726" who="Q6234203">
            <seg xml:id="i-X4d9ckt2JBQ4AKYznsScGV">
              Fru talman! När man läser årets budget inom utgiftsområde 17
              kan man konstatera att den övergripande målsättningen i kampen
              mot arbetslöshet får avtryck även inom detta utgiftsområde. Regeringen
              gör en stor satsning när det gäller vård av samlingar och föremål.
              Det är en satsning som omfattar 275 miljoner kronor och ska sysselsätta
              omkring 650 arbetslösa akademiker. Min övertygelse är att de projekt
              som denna satsning kommer att innebära kommer att visa på även
              framtida behov inom sektorn som vi gemensamt måste finna en framtida
              finansiering till efter 2007.
            </seg>
          </u>
          <u xml:id="i-6e42b37f5880acad-732" prev="i-6e42b37f5880acad-726" who="Q6234203">
            <seg xml:id="i-LzWgjaJoiu73drQgsaYANV">
              Det görs många andra viktiga satsningar inom utgiftsområdet i
              årets budget. Det tillförs 45 miljoner för pensionskostnader för
              personal vid statligt stödda teater-, dans- och musikinstitutioner
              och ett löfte om att fortsätta en diskussion om Pisaförordningen
              och möjligheten till karriärväxling. Jag är övertygad om att regeringen
              på det här området har en hög ambition att nå fram till rättvisa
              resultat för de konstnärliga utövarna. Det är inga lätta frågor
              att lösa, men det är självklart att även kulturutövare ska ha
              pensioner i nivå med den övriga befolkningen.
            </seg>
          </u>
          <u xml:id="i-6e42b37f5880acad-733" prev="i-6e42b37f5880acad-726" who="Q6234203">
            <seg xml:id="i-WFtDS3WUPpR5niJ3pdmrew">
              Det tillförs 20 miljoner till de fria scenkonsterna för att förbättra
              villkoren för utövarna inom det området. Teateralliansen erhåller
              ytterligare 5 miljoner och det anslås 4 miljoner för att lägga
              grunden till en nyinrättad dansallians. En ny utbildning på högskolenivå
              vid Danshögskolan inrättas till en kostnad av nära 6 miljoner.
              Den kostnaden belastar utgiftsområde 16. Den kyrkoantikvariska
              ersättningen tillförs i år 35 miljoner och är nu uppe i 235 miljoner
              på sin väg mot 460 miljoner 2009.
            </seg>
          </u>
          <u xml:id="i-6e42b37f5880acad-734" prev="i-6e42b37f5880acad-726" who="Q6234203">
            <seg xml:id="i-VsYDowLmhRs6Unn7RZLM5V">
              Filmpolitiken, som vi ska debattera senare i kväll, tillförs
              55 miljoner i enlighet med det filmavtal som staten träffat med
              parterna på området.
            </seg>
          </u>
          <u xml:id="i-6e42b37f5880acad-735" prev="i-6e42b37f5880acad-726" who="Q6234203">
            <seg xml:id="i-Ptt9x71f2r5MjETwLj2wHH">
              Språkpolitiken och kvinnors organisering, som vi också ska debattera
              senare i kväll, tillförs 5 miljoner respektive 25 miljoner i enlighet
              med de propositioner som ligger till grund för kvällens betänkanden.
            </seg>
          </u>
          <u xml:id="i-6e42b37f5880acad-736" prev="i-6e42b37f5880acad-726" who="Q6234203">
            <seg xml:id="i-6hNnyD9JP54f27Q58ksqcN">
              Idrotten erhåller ytterligare 100 miljoner inom ramen för satsningen
              Handslaget mellan regeringen och idrottsrörelsen. Vi är därmed
              uppe i en satsning på 400 miljoner i år utöver de normala anslagen
              till idrottsrörelsen. Det är en fantastisk satsning som givit
              avtryck på alla nivåer inom vår största folkrörelse. Det är en
              satsning som ska utvärderas innan vi går vidare.
            </seg>
          </u>
          <u xml:id="i-6e42b37f5880acad-737" prev="i-6e42b37f5880acad-726" who="Q6234203">
            <seg xml:id="i-FGmr8weabCRMF3BaN2wkeh">
              Fru talman! Men det finns också kvarstående problem inom kultursektorn
              som utskottet pekar på i ett tillkännagivande till regeringen.
              Tillkännagivandet är en upprepning från förra årets budgetbetänkande
              och handlar om kulturinstitutionernas hyressituation och följsamheten
              mellan hyresförändringar och anslagsförändringar. Denna situation
              hoppas utskottet ska förbättras under det kommande året så att
              inte förändringar av hyror äter upp de medel som till exempel
              museerna har för sin museala verksamhet och i grunden för att
              kulturinstitutionerna ska ha en större förutsägbarhet i hyressättningen.
            </seg>
          </u>
          <u xml:id="i-6e42b37f5880acad-738" prev="i-6e42b37f5880acad-726" who="Q6234203">
            <seg xml:id="i-MvoeBBzWVipmjcWJf2ko5t">
              Fru talman! I förra årets kulturbudgetdebatt uttryckte företrädarna
              för den borgerliga högeralliansen att vi i år skulle få se en
              tydligare gemensam kulturpolitik från det hållet. Man skulle ta
              krafttag för att visa på alternativet i svensk politik. Detta
              är ju i retoriken även de borgerliga partiledarnas framtoning.
              Aldrig tidigare har borgerligheten varit så samstämmig som nu,
              säger man. Men när vi nu ser på de faktiska budgetsiffrorna är
              den borgerliga splittringen total. Jag tycker att det är tråkigt
              inte för egen del, naturligtvis, utan mer för väljarnas och kulturutövarnas
              del. Hur ska de kunna se alternativet i svensk politik när splittringen
              är så total?
            </seg>
          </u>
          <u xml:id="i-6e42b37f5880acad-739" prev="i-6e42b37f5880acad-726" who="Q6234203">
            <seg xml:id="i-Qmu4vwe1oKG8QjzLsoMCRA">
              Fru talman! Jag tänker inte lyfta upp alla förslag från den splittrade
              borgerligheten, men några förtjänar ändå att kommenteras.
            </seg>
          </u>
          <u xml:id="i-6e42b37f5880acad-740" prev="i-6e42b37f5880acad-726" who="Q6234203">
            <seg xml:id="i-LSsSamZmnHD5q5D1yvxWpr">
              Det första är Moderaternas fullkomliga slakt på studieförbundens
              verksamhet. Jag hoppas att det är av oförstånd man lägger fram
              ett sådant förslag, men det är det säkert inte. Det kan naturligtvis
              ligga djupare ideologiska tankar bakom ett sådant förslag, och
              det skrämmer mig. Att skära bort 300 miljoner från folkbildningen
              innebär att man också skär bort en tredjedel av samtliga studiecirklar
              i Askersund, i Kalmar, i Stockholm, i Sundsvall och på alla andra
              orter där studieförbunden bedriver sin verksamhet. Det innebär
              att det blir omkring 120 000 färre studiecirklar i Moderaternas
              Sverige, kanske ännu färre eftersom jag i budgetförslag efter
              budgetförslag på lokal och regional nivå ser att Moderaterna också
              där föreslår kraftiga neddragningar på folkbildningen neddragningar
              på en verksamhet som betyder så oerhört mycket för vanligt folk,
              för det lokala kulturlivet och för det livslånga lärandet.
            </seg>
          </u>
          <u xml:id="i-6e42b37f5880acad-741" prev="i-6e42b37f5880acad-726" who="Q6234203">
            <seg xml:id="i-AeVBo8qvWEauhwBgZbLrm1">
              Fru talman! Den andra kommentaren vill jag rikta till Centerpartiet,
              ett parti med folkrörelsebakgrund som jag tidigare känt att vi
              haft väldigt mycket gemensamt med. Med Centerns positionering
              allt längre ut på högerkanten blir dock tyvärr avståndet mellan
              oss allt större. Jag blir uppriktigt ledsen när jag ser att Centern
              drar ned insatserna till litteratur och kulturtidskrifter med
              36 miljoner viktiga pengar som bland annat används till läsfrämjande
              insatser, ett litteraturpris till Astrid Lindgrens minne och utgivning
              av En bok för alla. Men jag blir också ledsen när jag ser att
              Centern säger nej till de 275 miljonerna inom utgiftsområdet för
              sysselsättningsåtgärder. I stället föreslår man, precis som Birgitta
              Sellén sade, 23 miljoner i permanent stöd för vården av samlingarna.
            </seg>
          </u>
          <u xml:id="i-6e42b37f5880acad-742" prev="i-6e42b37f5880acad-726" who="Q6234203">
            <seg xml:id="i-K6iD4cv29VDWbcc8DhFQzB">
              Fru talman! Det finns i årets budget väldigt många frågor där
              vi har en samsyn över partigränserna, men av något skäl är det
              ju inte dessa frågor vi fokuserar på i debatten. Men det finns
              som vi hört även partiskiljande frågor, frågor där skiljelinjerna
              gör det tydligare för medborgaren att välja rätt parti. Jag hade
              hoppats att högeralliansen hade haft mer av samsyn mellan de ingående
              partierna. Det hade ytterligare underlättat för medborgarna. Så
              är dock tyvärr inte fallet, mer än i retoriken. När det gäller
              faktiska siffror i budgeten står de olika partierna i högeralliansen
              långt ifrån varandra.
            </seg>
          </u>
          <note xml:id="i-4UPZQcKYJ4dJdYRo8vkMxz">
            Fru talman! Jag yrkar därmed bifall till utskottets förslag i
            betänkandet i dess helhet och avslag på samtliga reservationer.
          </note>
          <note xml:id="i-BZxPvESTYCWXa1WNN2k7v2">
            Ajournering
          </note>
          <note xml:id="i-4C8eyfjjmsbct3ppcevYb4">
            Kammaren beslutade kl. 16.04 på förslag av tredje vice talmannen
            att ajournera förhandlingarna till kl. 18.00.
          </note>
          <u xml:id="i-6e42b37f5880acad-743" prev="i-6e42b37f5880acad-726" who="Q6234203">
            <seg xml:id="i-H5YqRY64bbfKVyvZhPRr1V">
              Återupptagna förhandlingar
            </seg>
          </u>
          <note xml:id="i-Smm9MoTEcRRu7C556QRk9D">
            Förhandlingarna återupptogs kl. 18.00.
          </note>
          <note xml:id="i-GEjL4Ss45XzChFuwDCdg3x">
            8 § (forts.) Kultur, medier, trossamfund och fritid (forts. KrU1)
          </note>
          <note type="speaker" xml:id="i-J3Fe7JLoLDXjG2b6hRQU1z">
            Anf. 121 LENNART KOLLMATS (fp) replik:
          </note>
          <u xml:id="i-6e42b37f5880acad-744" next="i-6e42b37f5880acad-748" who="Q5917980">
            <seg xml:id="i-SMbkq4Wdw18RYEe4XRLUMg">
              Herr talman! Jag vill bara börja med att säga att jag när jag
              kritiserade kulturministerns frånvaro i mitt anförande uttryckte
              uppskattning av Lars Wegendal. Jag tycker att utmaningen i sig
              är lika stor. Det är bara det att den blir hälften så lång. Vi
              får inte tillfälle att halstra regeringens politik lika mycket
              och inte föra fram vår egen. Det handlade om kvantitet och inte
              om kvalitet. Det var det ena.
            </seg>
          </u>
          <u xml:id="i-6e42b37f5880acad-745" prev="i-6e42b37f5880acad-744" who="Q5917980">
            <seg xml:id="i-CDuoVtvxrYMuxE2oTYoqgV">
              Det andra gällde att Lars Wegendal tog upp en hel del saker kring
              arbetsmarknadsfrågorna. Vi tycker, precis som rubriken i budgetpropositionen
              lyder, nämligen arbetsmarknadspolitik, att detta borde ha förts
              över dit. Men på grund av ministerns flexibla förhållande till
              sanningen ibland avstod vi. Då hade vi ju hamnat på minus totalt
              sett i kulturbudgeten, och hur ministern hanterar det när det
              står så har vi andra erfarenheter av.
            </seg>
          </u>
          <u xml:id="i-6e42b37f5880acad-746" prev="i-6e42b37f5880acad-744" who="Q5917980">
            <seg xml:id="i-E4DqoWQU9VdNgY31h3wf8W">
              Men det jag skulle vilja ta upp som frågor är till att börja
              med Världskulturmuseet och Dramaten.
            </seg>
          </u>
          <u xml:id="i-6e42b37f5880acad-747" prev="i-6e42b37f5880acad-744" who="Q5917980">
            <seg xml:id="i-S6ZPHVTUC6BQDpQsjhvhBn">
              Vi hörde Rossana Dinamarca tidigare, och det var ett glädjande
              inlägg hon gjorde. Jag vill höra med Lars Wegendal om du instämmer
              i det hon sade rätt tydligt, att det här kommer att lösas snart,
              som jag uppfattade det senast i vårpropositionen. Jag undrar om
              det är din uppfattning också.
            </seg>
          </u>
          <u xml:id="i-6e42b37f5880acad-748" prev="i-6e42b37f5880acad-744" who="Q5917980">
            <seg xml:id="i-Qxd8hy7XAkYi26kmRxvKXQ">
              Den andra frågan gäller återigen regionfrågan: Tycker du inte
              att landstinget i Kronoberg till exempel har möjlighet att självt
              bestämma vilken inriktning man vill ha för kulturen i Kronoberg?
              Måste landstinget där vara styrt av statliga direktiv med piska
              och morot och andra slags direktiv?
            </seg>
          </u>
          <note type="speaker" xml:id="i-LUpgHHFa4wJB44kPYK23YL">
            Anf. 122 LARS WEGENDAL (s) replik:
          </note>
          <u xml:id="i-6e42b37f5880acad-749" next="i-6e42b37f5880acad-752" who="Q6234203">
            <seg xml:id="i-MAhXJHREZRqU7sCXrvTiPV">
              Herr talman! För att börja med Världskulturmuseet skriver vi
              ganska tydligt i betänkandet, tycker jag, att utskottet förutsätter
              att den kortsiktiga lösningen kommer att presenteras inom rimlig
              tid. När den presentationen kommer att göras vet jag inte, men
              jag vet att det sedan budgeten lades fram och sedan reaktionerna
              kom både från Världskulturmuseets ledning och styrelse har pågått
              diskussioner med både ledning och styrelse, och de fortgår naturligtvis.
              Jag är optimistisk och tror att man hittar den kortsiktiga lösningen
              relativt snart.
            </seg>
          </u>
          <u xml:id="i-6e42b37f5880acad-750" prev="i-6e42b37f5880acad-749" who="Q6234203">
            <seg xml:id="i-F1Va1WC7pptNAUnQWauECA">
              Däremot är jag mer bekymrad över den långsiktiga lösningen, för
              det här handlar egentligen inte bara om Världskulturmuseet utan
              det handlar om ett antal kulturinstitutioner. Där måste regeringen,
              i enlighet med det tillkännagivande som vi har, presentera en
              rimlig lösning så att vi slipper de här diskussionerna varje år.
            </seg>
          </u>
          <u xml:id="i-6e42b37f5880acad-751" prev="i-6e42b37f5880acad-749" who="Q6234203">
            <seg xml:id="i-E4aTjNXe6hqPYQScPVfEfL">
              Detsamma gäller egentligen Dramaten, men Dramaten är jag inte
              så bekymrad över, akut i varje fall, eftersom man har ett ganska
              hyggligt eget kapital på Dramaten. Sedan behöver lösningen ändå
              komma där, men det är inte så farligt.
            </seg>
          </u>
          <u xml:id="i-6e42b37f5880acad-752" prev="i-6e42b37f5880acad-749" who="Q6234203">
            <seg xml:id="i-B7aeQD5dkQfFwadUvRtpFm">
              När det gäller regionfrågan vet Lennart Kollmats att vi har olika
              uppfattningar i den frågan. Det är en frågeställning som Lennart
              Kollmats tar upp i varje budgetdebatt. Jag vill bara konstatera
              att alla nivåer, kommuner, landsting, regioner och stat, har en
              viktig roll i den kulturpolitiska debatten och verksamheten. Det
              viktiga är egentligen att man har ett bra samspel mellan de olika
              nivåerna.
            </seg>
          </u>
          <note type="speaker" xml:id="i-FBnZnvu1V7RWGRdWpT7q1t">
            Anf. 123 LENNART KOLLMATS (fp) replik:
          </note>
          <u xml:id="i-6e42b37f5880acad-753" next="i-6e42b37f5880acad-757" who="Q5917980">
            <seg xml:id="i-ChpVWZutem5y2GxXu7cu1x">
              Herr talman! Jag uppskattar naturligtvis att vi har fått ett
              enigt utskott i det tillkännagivande om hyrorna som handlar om
              den långa sikten. Jag tycker också att det var positivt att höra
              ditt svar när det gällde Världskulturmuseet. På slutet lade du
              in Dramaten också.
            </seg>
          </u>
          <u xml:id="i-6e42b37f5880acad-754" prev="i-6e42b37f5880acad-753" who="Q5917980">
            <seg xml:id="i-EFCVQGt85eZQJTNCgb3iEF">
              Sedan är frågan om regeringen anser rimlig tid vara detsamma
              som kulturutskottet. Vi får se vad rimlig tid är för någonting
              och få en definition på det.
            </seg>
          </u>
          <u xml:id="i-6e42b37f5880acad-755" prev="i-6e42b37f5880acad-753" who="Q5917980">
            <seg xml:id="i-CqFLFJmE9t1u4aUtQ58N7q">
              När det gällde den andra delen konstaterar jag att vi uppenbart
              har väldigt olika uppfattningar om vad det landstingskommunala
              självstyret innebär, förmodligen också om det kommunala självstyret.
            </seg>
          </u>
          <u xml:id="i-6e42b37f5880acad-756" prev="i-6e42b37f5880acad-753" who="Q5917980">
            <seg xml:id="i-XDiWMowssFCye51zvZJkmX">
              Ytterligare en fråga gäller det opreciserade jag höll på att
              säga omotiverade sparandet och omprioriteringarna som finns i
              budgetpropositionen på olika ställen. Jag kan ta trossamfunden
              som exempel. Där vill vi lägga till 10 miljoner och regeringen
              vill minska anslaget med 518 000 kr. Därav ligger en del på de
              här 0,6 rationaliseringsprocenten och en del på omprioriteringar.
              Man säger liksom inte varför eller hur det här ska gå till.
            </seg>
          </u>
          <u xml:id="i-6e42b37f5880acad-757" prev="i-6e42b37f5880acad-753" who="Q5917980">
            <seg xml:id="i-McGTS2WmGqFYFUhxALo5cD">
              Tycker Lars Wegendal att det här är en rimlig väg att gå år efter
              år och att dra så pass mycket pengar, delvis opreciserat och delvis
              som rationalisering? Finns de möjligheterna? Och när det gäller
              just trossamfunden, hur menar Lars Wegendal att en minskning av
              anslaget kan hjälpa behovet av andlig omvårdnad på sjukhusen?
            </seg>
          </u>
          <note type="speaker" xml:id="i-B41qyxufXpbTB6WVFq5Wph">
            Anf. 124 LARS WEGENDAL (s) replik:
          </note>
          <u xml:id="i-6e42b37f5880acad-758" next="i-6e42b37f5880acad-760" who="Q6234203">
            <seg xml:id="i-6ksGRQ8JzNadwB36ngvSQb">
              Herr talman! För att återgå till regionfrågan vill jag säga att
              jag tycker att det är viktigt att vi har en väl utvecklad kultur
              på regionnivå, landstingsnivå, kommunnivå och statlig nivå. Jag
              vill inte att vi klåfingrigt ska gå in och tala om vad man ska
              göra i regionen.
            </seg>
          </u>
          <u xml:id="i-6e42b37f5880acad-759" prev="i-6e42b37f5880acad-758" who="Q6234203">
            <seg xml:id="i-UoiQ1VuVJJVEmav6DiiNuq">
              Jag konstaterar att Folkpartiet lägger 1 miljon till Momsteatern,
              via Riksteatern förvisso, men det är ändå en verksamhet som har
              bedrivits ett tjugotal år och som man borde kunna stötta från
              regionens sida, enligt min uppfattning.
            </seg>
          </u>
          <u xml:id="i-6e42b37f5880acad-760" prev="i-6e42b37f5880acad-758" who="Q6234203">
            <seg xml:id="i-9WD9ZNk9rYBDxvxZJYPji6">
              När det gäller besparingarna tror jag att Lennart Kollmats själv
              nämnde 52,2 miljoner eller något sådant i omprioriteringar. Jag
              tycker inte att det är orimligt att man gör omprioriteringar i
              en budget. Har vi läst de kulturpolitiska motionerna från oppositionen
              har vi sett att det är våldsamma omprioriteringar som ni står
              för. 50 miljoner på en budget på 9 587 miljoner tycker jag inte
              är mycket om man så att säga vill göra en omprioritering för att
              föra en viss politik. Jag tycker att det är rimligt, ja.
            </seg>
          </u>
          <note type="speaker" xml:id="i-4w9otHjJMewSD8zfRUAgGG">
            Anf. 125 GUNILLA TJERNBERG (kd) replik:
          </note>
          <u xml:id="i-6e42b37f5880acad-761" next="i-6e42b37f5880acad-765" who="Q4982955">
            <seg xml:id="i-MqXjGDH9QPohu8iVXB7PQv">
              Herr talman! Jag tänkte också helt kort få säga att jag visst
              uppskattar att debattera med Lars Wegendal. Det är därför jag
              står här just nu. Det betyder inte att det ena utesluter det andra
              när det gäller att få ha kulturministern med i debatten. Det är
              ändå skillnad att ha regeringen här i och med att det är den som
              lägger fram budgeten. Det ena utesluter inte det andra utan det
              är två viktiga parter att debattera med eller mot, hur man nu
              vill se det.
            </seg>
          </u>
          <u xml:id="i-6e42b37f5880acad-762" prev="i-6e42b37f5880acad-761" who="Q4982955">
            <seg xml:id="i-Nn9jnvdkfcyeMgohmjj9T8">
              Jag ska ändå inte släppa frågan om hyressättningen av ändamålsfastigheter
              därför att det är några oklarheter för mig fortfarande.
            </seg>
          </u>
          <u xml:id="i-6e42b37f5880acad-763" prev="i-6e42b37f5880acad-761" who="Q4982955">
            <seg xml:id="i-LJDyRCbEH1g7CbNKUMHyHx">
              Herr talman! Jag kan börja med att säga att det är bra att det
              finns ett tillkännagivande i utskottsbetänkandet. Det tycker jag
              är bra. Utskottet har gjort en genomgripande analys av systemet
              och också kunnat konstatera en rad brister. Det konstaterandet
              har vi gjort gemensamt. Men det som bekymrar mig något är att
              det här inte är första gången det här tillkännagivandet görs utan
              det är andra gången som utskottet gör ett sådant här tillkännagivande,
              men ingenting har hänt.
            </seg>
          </u>
          <u xml:id="i-6e42b37f5880acad-764" prev="i-6e42b37f5880acad-761" who="Q4982955">
            <seg xml:id="i-8JHNPdBAjmocezqhPgeaZ2">
              Det har gjorts en utredning. Det är två år sedan den presenterade
              sitt resultat, och ingenting har hänt.
            </seg>
          </u>
          <u xml:id="i-6e42b37f5880acad-765" prev="i-6e42b37f5880acad-761" who="Q4982955">
            <seg xml:id="i-AbVDu4Rd4mKK7Qd23tHK9J">
              Då kommer regeringen och Socialdemokraterna med det som vi känner
              igen. Det blir liksom lite kortsiktiga lösningar och det blir
              nästan brandkårsutryckningar. Varför tar det en sådan tid och
              varför accepterar regeringen inte ett tillkännagivande från riksdagen
              som man har att leva upp till? Det gör att myndigheter hamnar
              i krissituationer och måste ropa tillräckligt högt för att något
              ska ske. Det är inte bra för kulturen.
            </seg>
          </u>
          <note type="speaker" xml:id="i-MsNaCKBxFYvoJUpiGjGDo">
            Anf. 126 LARS WEGENDAL (s) replik:
          </note>
          <u xml:id="i-6e42b37f5880acad-766" next="i-6e42b37f5880acad-768" who="Q6234203">
            <seg xml:id="i-2YgH6ZrKVeMRYcjkrENC8p">
              Herr talman! Jag är tacksam för att Gunilla Tjernberg verkligen
              vill debattera med mig. Det är naturligtvis en ära för mig. Jag
              läste i Värnamo Nyheter att Gunilla Tjernberg är alliansens kulturministerkandidat.
              Så presenterades hon. Det gör mig naturligtvis stolt att få debattera
              med Gunilla Tjernberg.
            </seg>
          </u>
          <u xml:id="i-6e42b37f5880acad-767" prev="i-6e42b37f5880acad-766" who="Q6234203">
            <seg xml:id="i-F4WMjUX6tYcVzFxfuX2XBf">
              När det gäller hyresfrågorna gjorde vi ett tillkännagivande förra
              året i tre punkter. Två av de punkterna anser ett enigt utskott
              att vi har fått expedierade, så visst har det hänt någonting.
              Det måste även Gunilla Tjernberg hålla med om.
            </seg>
          </u>
          <u xml:id="i-6e42b37f5880acad-768" prev="i-6e42b37f5880acad-766" who="Q6234203">
            <seg xml:id="i-J2SeXt2nkkgWYHG3qiijvD">
              Däremot är inte den första delen i tillkännagivandet expedierad,
              och den återkommer vi till nu. Jag tycker att det är ett bekymmer.
              Jag är övertygad om att det är en komplicerad fråga att lösa,
              så det är väl det som gör att den tar ganska lång tid att lösa.
              Men jag hoppas att det tillkännagivande vi gör, eller om vi fattar
              beslut i morgon, kommer att få effekter och att vi får en lösning
              på problemet, för det är bekymmersamt för kulturinstitutionerna
              att inte veta från år till år hur följsamheten mellan hyressättningen
              och anslagens upp- eller nedräkningar kommer att se ut. Jag vill
              inte att hyreshöjningar och anslagssänkningar ska innebära att
              man måste ta pengar från verksamheten för att klara hyreskostnaden.
              Det är ingen bra lösning.
            </seg>
          </u>
          <note type="speaker" xml:id="i-33U5FD2vPBa1U7x19GBJK4">
            Anf. 127 GUNILLA TJERNBERG (kd) replik:
          </note>
          <u xml:id="i-6e42b37f5880acad-769" next="i-6e42b37f5880acad-771" who="Q4982955">
            <seg xml:id="i-GZhBrboF2JuazM7EW7bYpt">
              Herr talman! Jag konstaterar att Lars Wegendal och jag delar
              oron över den långsiktiga lösningen och möjligheten att få ordning
              på hyressättningen när det gäller ändamålsfastigheter. Det är
              den långsiktiga lösningen som måste till så att vi slipper de
              kortsiktiga lösningar som i dag är på alltför många kulturområden.
            </seg>
          </u>
          <u xml:id="i-6e42b37f5880acad-770" prev="i-6e42b37f5880acad-769" who="Q4982955">
            <seg xml:id="i-GVX9Lrq4airXDXP9NNbd7z">
              Sedan måste jag väl få säga så här efter våra gruppmöten att
              vi nog är många som är kulturministerkandidater, så det var trevligt
              att jag också kunde få vara det.
            </seg>
          </u>
          <u xml:id="i-6e42b37f5880acad-771" prev="i-6e42b37f5880acad-769" who="Q4982955">
            <seg xml:id="i-MEBeiYBQYRGEoEBAwex2LQ">
              Jag ska också ta upp frågan om den kyrkoantikvariska ersättningen.
              Jag är väldigt intresserad av att få höra av Lars Wegendal på
              vilket sätt regeringen har tryggat den här frågan och fått den
              i hamn utifrån kyrkans perspektiv genom att dra undan 15 miljoner
              kronor som fanns i ett avtal där man sannolikt redan har lagt
              in hur pengarna ska användas. Hur har regeringen tryggat den frågan?
              Vilka åtgärder har regeringen tagit fram eller har Socialdemokraterna
              tagit fram får jag nu fråga för att inte kyrkan fullständigt ska
              hamna i situationen att man inte klarar av det uppdrag man är
              ålagd?
            </seg>
          </u>
          <note type="speaker" xml:id="i-2f6bbT4XaTKPfr8L4HpJ7q">
            Anf. 128 LARS WEGENDAL (s) replik:
          </note>
          <u xml:id="i-6e42b37f5880acad-772" next="i-6e42b37f5880acad-774" who="Q6234203">
            <seg xml:id="i-KgCNr6qAMGdKnvExFy7P5X">
              Herr talman! Motionen om den kyrkoantikvariatiska ersättningen
              är den enda motion där alliansen har kunnat enas om samma summa
              i budgeten, de 15 miljonerna av 9 587 miljoner. Det är alltså
              den enda motion där de föreslagna anslagen stämmer överens mellan
              partierna. Sedan har ni en massa andra motioner, men de är mer
              inriktningsmotioner. Det här är lite intressant med anledning
              av vad som tidigare har sagts om att alliansen är så enig.
            </seg>
          </u>
          <u xml:id="i-6e42b37f5880acad-773" prev="i-6e42b37f5880acad-772" who="Q6234203">
            <seg xml:id="i-9BPUNrfQrtaMQbRvf7tbh5">
              När det gäller de 15 miljonerna så är de ett lån i år som ska
              återbetalas under de tre kommande åren inom ramen för det avtal
              som regeringen har slutit med kyrkan. Det innebär att man lägger
              på 5 miljoner kronor varje år under tre år. För att se storleksordningen
              på det hela tycker jag att det är av intresse att när vi kommer
              fram till 2009 handlar det om att staten har givit kyrkan ett
              bidrag på ungefär 2 000 miljoner kronor sammantaget. Jag ser faktiskt
              inte de 15 miljonerna som en sådan katastrof.
            </seg>
          </u>
          <u xml:id="i-6e42b37f5880acad-774" prev="i-6e42b37f5880acad-772" who="Q6234203">
            <seg xml:id="i-UoWmDwJe7YydYP31ZB92JG">
              Vad vi däremot borde diskutera, och som jag hoppas att regeringen
              kommer att ta upp en diskussion om, är vad som händer därefter.
              Där har vi naturligtvis ett problem och måste hitta en god lösning
              så att alla de värdefulla kulturlokaler som finns inom kyrkans
              hägn kan bevaras för framtiden.
            </seg>
          </u>
          <note type="speaker" xml:id="i-TaMRPFApsvchTpkFNaWA4t">
            Anf. 129 KENT OLSSON (m) replik:
          </note>
          <u xml:id="i-6e42b37f5880acad-775" next="i-6e42b37f5880acad-779" who="Q6027303">
            <seg xml:id="i-P78rw3GuTj5vBTf3BW7Cap">
              Herr talman! Jag ska inte förlänga debatten om kostnaderna. Jag
              vill bara tala om för Lars Wegendal att det fanns ett förslag
              som han kunde stödja där det fanns pengar för detta. Men vi kan
              konstatera att i vanlig ordning året före ett valår räknar Socialdemokraterna
              med att det löser sig. Trots att ni redan inför föregående val
              sade att det borde lösa sig, har det inte löst sig. Men enligt
              Lars Wegendal kommer det att lösa sig nu när det är valår, så
              vi känner igen den gamla vanliga retoriken om detta.
            </seg>
          </u>
          <u xml:id="i-6e42b37f5880acad-776" prev="i-6e42b37f5880acad-775" who="Q6027303">
            <seg xml:id="i-DdQhHcxft6QfMgF1fGyt1S">
              Jag skulle vilja fråga Lars Wegendal om två saker. Från Moderaterna
              gör vi en skolsatsning. Varför får vi inte stöd för den? Tycker
              inte Lars Wegendal att det är viktigt att man får uppleva levande
              kultur ute i de olika delarna av landet?
            </seg>
          </u>
          <u xml:id="i-6e42b37f5880acad-777" prev="i-6e42b37f5880acad-775" who="Q6027303">
            <seg xml:id="i-Xw1pDobq2WVPzvTxLftxKf">
              Det andra är att vi gör en stor satsning på Dramaten och Operan.
              Jag hade förväntat mig att vi skulle få stöd från Socialdemokraterna
              också i denna fråga, men så var icke fallet.
            </seg>
          </u>
          <u xml:id="i-6e42b37f5880acad-778" prev="i-6e42b37f5880acad-775" who="Q6027303">
            <seg xml:id="i-et6wy723pcRqcGeinrvnk">
              Däremot hade jag förväntat mig att få kritik för att Moderaterna
              minskar anslaget med 300 miljoner kronor till studieförbunden.
              Det är i stort sett 10 % av budgeten, och Lars Wegendal gör ett
              stort nummer av detta.
            </seg>
          </u>
          <u xml:id="i-6e42b37f5880acad-779" prev="i-6e42b37f5880acad-775" who="Q6027303">
            <seg xml:id="i-S2iYCPc5Zw61Ti4NWoRm37">
              Jag har försett mig med ABF Stockholms katalog över de olika
              kurser som man har inom studieförbundet. Jag ska bara be att få
              upp läsa upp några för Lars Wegendal: Akvarellmålning, Dekorationsmålning,
              Fusning och slumpning, Ikonmålning 24 timmar, Blomsterarrangemang,
              Halmslöjdsdag, Sy Emmadockan inom parentes står det ej statsbidrag
              Lär dig sy underkläder, och jag kan fortsätta med att räkna upp
              Irländsk dans och Salsa. Är det den här typen av kurser som Lars
              Wegendal slår vakt om att det ska vara statsbidrag för? Från moderat
              sida säger vi att de kurser som är utvecklande och lärande vill
              vi ge statsbidrag, men vi tycker att detta är fritidskurser som
              man faktiskt själv kan betala. Har Lars Wegendal en annan uppfattning
              än vår i denna fråga? Ska vi ha statsbidrag för den här typen
              av kurser?
            </seg>
          </u>
          <note type="speaker" xml:id="i-DY1KJMUMn6beJrLj7jM9aS">
            Anf. 130 LARS WEGENDAL (s) replik:
          </note>
          <u xml:id="i-6e42b37f5880acad-780" next="i-6e42b37f5880acad-784" who="Q6234203">
            <seg xml:id="i-8VzLDRj8TzcoZGH7s2qCw">
              Herr talman! Jag kan svara klart och entydigt ja.
            </seg>
          </u>
          <u xml:id="i-6e42b37f5880acad-781" prev="i-6e42b37f5880acad-780" who="Q6234203">
            <seg xml:id="i-Qf7KrDrpCTMeCpFMCgNKyT">
              Moderaterna väljer alltså att dra ned på folkbildningen med 300
              miljoner kronor. Man ser till att samtliga studieförbund får minska
              utbudet av studiecirklar till de två tredjedelar som man har kvar.
              Vi tycker att det är oerhört fientligt mot folkbildningen. Det
              är naturligtvis en ideologisk fråga.
            </seg>
          </u>
          <u xml:id="i-6e42b37f5880acad-782" prev="i-6e42b37f5880acad-780" who="Q6234203">
            <seg xml:id="i-FeV6CgDWc2FW6trT1TAdfP">
              I stället väljer Moderaterna att satsa på brandsäkerhet på museer
              och på Malmöoperan och Göteborgsoperan. Det är klart att de kan
              säkerligen också behöva stöd. Men vår prioritering är en annan
              än Moderaternas, och det är jag väldigt glad över. Jag hoppas
              och tror att Centern orkar stå emot Moderaterna när det så småningom
              blir diskussioner om att försöka jämka ihop det här.
            </seg>
          </u>
          <u xml:id="i-6e42b37f5880acad-783" prev="i-6e42b37f5880acad-780" who="Q6234203">
            <seg xml:id="i-KTAppLZEn3N9GETWbmjTi2">
              Kulturella skolsatsningar ja, jag tycker att det är intressant.
              Den här idén har ni ju stulit från Norge. Det var en borgerlig
              regering i Norge som sjösatte detta. Den socialdemokratiska regeringen
              som har tagit över i Norge har också anammat denna idé, och det
              tycker jag är bra.
            </seg>
          </u>
          <u xml:id="i-6e42b37f5880acad-784" prev="i-6e42b37f5880acad-780" who="Q6234203">
            <seg xml:id="i-6oGLUkq5RjQKDSpmrpmfDa">
              Jag lovar att jag ska lära mig mer om detta för att se hur vi
              kan gå vidare med våra satsningar. Vi har i dag ganska hyggliga
              satsningar på barnkultur, bland annat via Allmänna arvsfonden
              men också via Kultur i skolan som vi nu ska utvärdera. Arbetsgruppen
              har arbetat fram ett förslag som ska läggas fram i mars månad,
              tror jag att det är. Utifrån det ska vi diskutera hur vi ska stötta
              barnkulturen i vårt land. Om vi sedan hamnar i en exakt likadan
              modell som Moderaterna gör är jag inte säker på eftersom den är
              ganska centralstyrd. Men vi får se var vi hamnar. Och jag tror
              mycket på att satsa på barnkultur.
            </seg>
          </u>
          <note type="speaker" xml:id="i-17fL5RuVrBa7kLJVrk1LPf">
            Anf. 131 KENT OLSSON (m) replik:
          </note>
          <u xml:id="i-6e42b37f5880acad-785" next="i-6e42b37f5880acad-788" who="Q6027303">
            <seg xml:id="i-VawuyP1CEa3To3eBVumA5z">
              Herr talman! Det var ju ett positivt inslag i debatten att Lars
              Wegendal är villig att ta till sig vår skolsatsning. Den kommer
              mycket riktigt från Norge från början, men den behöver ju inte
              vara fel för det. Man kan faktiskt lära sig även av sina grannländer.
            </seg>
          </u>
          <u xml:id="i-6e42b37f5880acad-786" prev="i-6e42b37f5880acad-785" who="Q6027303">
            <seg xml:id="i-67A6MS3bm2T1BKVsCbMY46">
              När det gäller satsningen på Dramaten, på Operan, på skolverksamhet
              och på kulturlokaler så vill jag säga tydligt och klart att för
              oss så är det viktigare än att satsa på att man ska lära sig att
              sy sina underkläder. Det är en av de kurser som ABF går ut med
              i årets katalog. En annan kurs är Lär dig laga fisknät. Det är
              i och för sig viktigt. För mig som bor på Bohuskusten är det viktigt
              att folk lär sig att laga sina fisknät när de har fått sin fångst.
              Men inte tycker jag att det är det mest statsbidragsberättigade
              som vi kan ha!
            </seg>
          </u>
          <u xml:id="i-6e42b37f5880acad-787" prev="i-6e42b37f5880acad-785" who="Q6027303">
            <seg xml:id="i-EMAwKMQBMygBhzAEbNWw6J">
              Det var intressant att höra Lars Wegendal säga att det är viktigare
              att göra satsningar på att laga fisknät än att ge pengar till
              Dramaten, Göteborgsoperan och så vidare. Detta är en intressant
              kulturskillnad mellan moderater och socialdemokrater, och jag
              är förvånad över att det här är de prioriteringar som Socialdemokraterna
              gör.
            </seg>
          </u>
          <u xml:id="i-6e42b37f5880acad-788" prev="i-6e42b37f5880acad-785" who="Q6027303">
            <seg xml:id="i-GpitZXCZggGrysJb35d3op">
              Eftersom det otroliga har inträffat att Moderaterna har satsat
              mer pengar på kulturen än socialdemokraterna så kommer vi att
              få höra detta i studiebidragsdebatten i hela valrörelsen. Därför
              vill jag göra klart att vi inte vill slakta några folkrörelser.
              Vi tar bort 300 miljoner av 2,7 miljarder, det vill säga att vi
              tar bort ca 10 %, och det tar vi bort från de kurser som jag har
              nämnt under debatten. Jag tycker att vi kan göra det med gott
              samvete. Jag ser nämligen inte dessa kurser som statsbidragsberättigade.
            </seg>
          </u>
          <note type="speaker" xml:id="i-D8MFQDzbFTvQVaCwKmsb2z">
            Anf. 132 LARS WEGENDAL (s) replik:
          </note>
          <u xml:id="i-6e42b37f5880acad-789" next="i-6e42b37f5880acad-791" who="Q6234203">
            <seg xml:id="i-4VTfAWwLxuXR6dZX5PsT8s">
              Herr talman! Jag börjar med det som uppmärksammades i Kent Olssons
              inledningsanförande: Moderaterna satsar 250 miljoner mer än Socialdemokraterna
              på kultur. Vi har en fantastisk redovisning från utskottskansliet
              över vad de olika partierna står för. Det står stora röda siffror
              för Moderaterna; det står minus 15 miljoner i förhållande till
              regeringens satsning. Jag tror att Kent Olsson borde gå en matematikkurs
              på ett studieförbund. Det skulle nog kunna ge bättre siffror framöver.
            </seg>
          </u>
          <u xml:id="i-6e42b37f5880acad-790" prev="i-6e42b37f5880acad-789" who="Q6234203">
            <seg xml:id="i-DrTniZHhEaoM4iiq6umUL">
              När det gäller satsningen på folkbildningen drar ni ned en tredjedel
              av studiecirklarna. Det här är en folkrörelse. Det brukar vi debattera
              när det gäller idrotten. Där ska vi bara ange syftet och målen,
              och folkrörelsen själv ska styra sin verksamhet. Här gör ni något
              helt annat; här går ni in och petar.
            </seg>
          </u>
          <u xml:id="i-6e42b37f5880acad-791" prev="i-6e42b37f5880acad-789" who="Q6234203">
            <seg xml:id="i-GEBUNVcBnhy9cx3oGoJeAR">
              Men det är nog som jag säger det här handlar om ideologi från
              Moderaternas sida. Ni vill dra ned på detta. Ni vill lägga ned
              Arbetets museum helt och hållet, för det är ingenting som ni tycker
              ska ha statsbidrag. Ni vill ta bort den fria entrén för vuxna
              människor. Jag tycker att det här är anmärkningsvärda neddragningar.
            </seg>
          </u>
          <note type="speaker" xml:id="i-JUWQDg7jec8T4hKgavxPPi">
            Anf. 133 BIRGITTA SELLÉN (c) replik:
          </note>
          <u xml:id="i-6e42b37f5880acad-792" next="i-6e42b37f5880acad-794" who="Q4916299">
            <seg xml:id="i-RCtzNCBh98tDGYWsAcxJnB">
              Herr talman! Lars Wegendal var blygsam i inledningen till sitt
              anförande. Jag tycker att han är så pass intellektuell och briljant
              att jag är övertygad om att han kommer att framföra till kulturministern
              vad vi debatterar här i dag.
            </seg>
          </u>
          <u xml:id="i-6e42b37f5880acad-793" prev="i-6e42b37f5880acad-792" who="Q4916299">
            <seg xml:id="i-U2q8PhpuWEMopebdC81knD">
              Jag vill ställa en fråga till Lars Wegendal som handlar om satsningen
              på museiarbetstillfällena med 275 miljoner. Från Centerpartiets
              håll satsar vi bara en tiondel. Anledningen är att vi, precis
              som Lars Wegendal, tror att man kommer att behöva arbeta mycket
              med att restaurera föremål. Här görs det bara en satsning på två
              år. Folk ska då först få information om hur detta går till eftersom
              det inte är världens enklaste sak att sätta sig och reparera föremål.
            </seg>
          </u>
          <u xml:id="i-6e42b37f5880acad-794" prev="i-6e42b37f5880acad-792" who="Q4916299">
            <seg xml:id="i-KBcwKnTkGhVFfmcrqcoh9x">
              Vi vill ha en kontinuitet. Vi vill satsa på kvalitet för att
              vi ska få duktiga och kunniga personer som reparerar föremålen.
              Men det låter som om Socialdemokraterna i stället har kvantitet
              som det viktiga. Under de här åren, nu när det är valår, vill
              man kunna komma och säga: Här har vi satt folk i arbete! Jag undrar
              hur Lars Wegendal ser på det här med kvaliteten jämfört med kvantiteten.
            </seg>
          </u>
          <note type="speaker" xml:id="i-KQUw7YDn1y7wbwnjECsBLD">
            Anf. 134 LARS WEGENDAL (s) replik:
          </note>
          <u xml:id="i-6e42b37f5880acad-795" next="i-6e42b37f5880acad-796" who="Q6234203">
            <seg xml:id="i-FzFiTevKnzphEJL3ShZAWw">
              Herr talman! Jag ser det så att kvantitet och kvalitet kan gå
              hand i hand. Här handlar det om 650 akademiker som ska få en möjlighet
              att gå ut och göra ett värdefullt arbete för att vårda samlingar.
              Man har satt frågetecken för hur lång tid det tar innan det här
              kommer i gång. Min förhoppning är att det kommer i gång ungefär
              lika snabbt som det går att anställa fast anställd personal, såsom
              Birgitta Sellén vill ordna det för de här 23 ½ miljonerna. Det
              kommer ett ansökningstillfälle i februari månad, och då kommer
              man direkt att kunna gå ut och jobba med de här frågorna.
            </seg>
          </u>
          <u xml:id="i-6e42b37f5880acad-796" prev="i-6e42b37f5880acad-795" who="Q6234203">
            <seg xml:id="i-5XSZk3PfDZob9yw53zrsEr">
              Det som man möjligtvis kan sätta frågetecken för är vad som händer
              efter de här två åren. Vi förde en diskussion i utskottet om detta
              när statssekreteraren var där och redogjorde för regeringens budget.
              Han uttryckte det som så att han inte skulle bli förvånad om de
              projekt och verksamheter som man nu drar i gång också kommer att
              alstra behov av nya satsningar efter 2007. Jag tror också det,
              och jag nämnde i mitt inledningsanförande att man får vara uppmärksam
              så att man tar till vara alla de goda exempel som man nu drar
              i gång. På så sätt kan det bli en långsiktig satsning. Jag tror
              att det går att lösa.
            </seg>
          </u>
          <note type="speaker" xml:id="i-WQyA7qnwdH9AtA2cKpds8M">
            Anf. 135 BIRGITTA SELLÉN (c) replik:
          </note>
          <u xml:id="i-6e42b37f5880acad-797" next="i-6e42b37f5880acad-799" who="Q4916299">
            <seg xml:id="i-DXgn83Fk1odN4h2ZZkwp2m">
              Herr talman! Den som lever får se. Det är klart att det är bra
              att 650 akademiker kan få arbete, men de vill ju ha arbete under
              längre tid än två år. Vi får se vad som händer efter de två åren.
              Det är det som jag känner så stor oro för. Det är inte bara inom
              museivärlden som regeringen nu har satsat på ett jättejobbpaket.
              Jag har väldigt svårt att se och tro att alla de här tillfälliga
              jobben kommer att skapa fasta arbeten.
            </seg>
          </u>
          <u xml:id="i-6e42b37f5880acad-798" prev="i-6e42b37f5880acad-797" who="Q4916299">
            <seg xml:id="i-FVyhnHUZUShfQzqLJVtqxE">
              Jag kanske också ska nämna en annan fråga lite grann. Även om
              det är jag som ska ställa frågor så kan jag vara bussig och svara
              på en fråga som Lars Wegendal ställde till mig i anförandet angående
              litteratur. Anledningarna till att vi har valt att dra ned på
              pengarna till det är flera. För det första handlar det om En bok
              för alla, och det är vuxenlitteraturen inte barnlitteraturen.
              Motiven är bland annat att vi sänkte bokmomsen. Det gör att vi
              tycker att vi någonstans måste hitta pengar till alla de ungdomssatsningar
              som vi har, till exempel. Det är en sak.
            </seg>
          </u>
          <u xml:id="i-6e42b37f5880acad-799" prev="i-6e42b37f5880acad-797" who="Q4916299">
            <seg xml:id="i-PZsvbwjFRWcUTmHT6EExpf">
              Vi har under flera år hört om tidskrifternas ekonomiska problem,
              inte minst vad gäller portot. Portokostnaden är oerhört hög för
              tidskrifterna. Samtidigt ser vi att utvecklingen här i landet
              går mer och mer i riktning mot att man tar emot tidskrifter på
              Internet. Vi jobbar för att vi ska få bredband utbyggt i hela
              landet, även till samlingslokaler till exempel. Vi tror att vi
              kommer att få se mer av tidskrifter på Internet, och därmed sparar
              vi pengar också där.
            </seg>
          </u>
          <note type="speaker" xml:id="i-AqM6EWH3xSDjsNFL6Kynfv">
            Anf. 136 LARS WEGENDAL (s) replik:
          </note>
          <u xml:id="i-6e42b37f5880acad-800" next="i-6e42b37f5880acad-802" who="Q6234203">
            <seg xml:id="i-KAwV3ZuNDtngPtcNyYrvTy">
              Herr talman! Det var jättebra att Birgitta Sellén försökte redogöra
              lite grann för besparingen på 36 miljoner. 36 miljoner och den
              besparingen förklaras med att man försöker dra in vuxendelen av
              En bok för alla i motionen. En bok för alla får, om jag inte minns
              fel, 10,2 miljoner totalt. Då är det lite mer som man vill göra
              på det anslaget.
            </seg>
          </u>
          <u xml:id="i-6e42b37f5880acad-801" prev="i-6e42b37f5880acad-800" who="Q6234203">
            <seg xml:id="i-EXu8SxoDALcTZnAFwKsm8n">
              Jag tycker att det låter för våldsamt att göra en neddragning
              på i storleksordningen 26 miljoner på det anslaget. Jag är rädd
              för att det kan hämma mycket av den läsfrämjande verksamhet som
              man bedriver inom olika verksamheter och som finansieras av det
              här anslaget.
            </seg>
          </u>
          <u xml:id="i-6e42b37f5880acad-802" prev="i-6e42b37f5880acad-800" who="Q6234203">
            <seg xml:id="i-KpzFGQ19LRwNmcPPaPJ5fK">
              Jag tycker att det är lite tråkigt att man angriper En bok för
              alla. Utgivningen av litteratur är ju en sak, men i det konceptet
              finns det också mycket annat. Bland annat finns projektet Läs
              för mig pappa! Det är ett fantastiskt projekt, där man försöker
              finna nya grupper som sätter i gång att läsa. Det är grupper som
              vi annars inte når och som aldrig själva går och köper böcker.
              Hur billiga dessa böcker än är i Pressbyrån eller i bokhandeln
              köper man dem inte. Här kan man komma in i projekt och verkligen
              utveckla läsandet både för sig själv som vuxen pappa och för sina
              barn. Jag tycker att det är en bra verksamhet som En bok för alla
              bedriver.
            </seg>
          </u>
          <note type="speaker" xml:id="i-WZqkxTWwXiHiWzf8AvFR8z">
            Anf. 137 FÖRSTE VICE TALMANNEN:
          </note>
          <u xml:id="i-6e42b37f5880acad-803" who="unknown">
            <seg xml:id="i-AcAnSuRqeZ8UECVoVmN7fv">
              Innan jag släpper in någon ny talare vill jag bara tala om att
              vi har drygt fyra timmar anmäld talartid kvar i kväll. Jag är
              fullt medveten om att kulturutskottet bara har börjat med sina
              ärenden, men andra utskott har varit före i dag. I går tog det
              ungefär dubbelt så lång tid jämfört med den anmälda talartiden
              att slutföra debatten.
            </seg>
          </u>
          <u xml:id="i-6e42b37f5880acad-804" who="unknown">
            <seg xml:id="i-YGT4Wt27v8wBwzxnrYyUHJ">
              Det som vi inte kommer att hinna med i kväll kommer i morgon
              att läggas efter morgondagens ärenden. Och det är drygt fem timmar
              anmäld talartid då. Dessutom är det allmän debattimme i början
              av debatten. I bästa fall kan överblivna ärenden från i kväll
              debatteras tidigast vid 18-tiden i morgon, men det kan bli senare.
              Jag vill bara att ni ska vara medvetna om det.
            </seg>
          </u>
          <note type="speaker" xml:id="i-43QpqiwakwXd2vne2UQ3AP">
            Anf. 138 MIKAEL JOHANSSON (mp):
          </note>
          <u xml:id="i-6e42b37f5880acad-805" next="i-6e42b37f5880acad-827" who="Q303488">
            <seg xml:id="i-YMePrTLE2iQ9DouAePLYnk">
              Herr talman! Jag kan kanske vädja om att ledamöterna avstår från
              repliker, så har vi löst en del av detta. Jag kanske inte heller
              kommer att utnyttja hela min talartid vare sig nu eller senare.
            </seg>
          </u>
          <u xml:id="i-6e42b37f5880acad-806" prev="i-6e42b37f5880acad-805" who="Q303488">
            <seg xml:id="i-TziwKMe2zo5sSsbniQzMVJ">
              En grundtanke i den gröna ideologin är att ge varje människa
              möjlighet att utveckla sina förmågor och att få uttrycka sig fritt.
              För Miljöpartiet de gröna är ett rikt och mångfasetterat kulturliv
              nyckeln till mänsklig livskraft. Därför är kultur något som alla
              måste ha rätt till.
            </seg>
          </u>
          <u xml:id="i-6e42b37f5880acad-807" prev="i-6e42b37f5880acad-805" who="Q303488">
            <seg xml:id="i-R2x3CziB7c46KNsHqLjhBR">
              Barn och ungdomar formas utifrån vad som samhället anser vara
              viktigt. Vi vill därför tydligt och klart visa att kultur i alla
              dess former är något som samhället prioriterar.
            </seg>
          </u>
          <u xml:id="i-6e42b37f5880acad-808" prev="i-6e42b37f5880acad-805" who="Q303488">
            <seg xml:id="i-3v3S2rTqLvUoKsL9Mgrr9P">
              Men kultur är inte bara en kraft i sig själv. Kultur kan också
              fungera som motkraft. Inte minst är kultur den motvikt som behövs
              i en tid när så mycket kretsar kring det materiella arbetsliv,
              karriär och ekonomi.
            </seg>
          </u>
          <u xml:id="i-6e42b37f5880acad-809" prev="i-6e42b37f5880acad-805" who="Q303488">
            <seg xml:id="i-U5RFmzhwdBEc1a2UfpJGq7">
              Möjligheten att leva ett rikt och aktivt liv, oavsett om man
              låter sig fyllas av intryck genom att se en teateruppsättning
              eller om man själv står för uttrycket genom att sjunga i en kör,
              ger oss människor den energi som behövs för att vardagen inte
              ska riskera att reduceras till ett flöde av måsten.
            </seg>
          </u>
          <u xml:id="i-6e42b37f5880acad-810" prev="i-6e42b37f5880acad-805" who="Q303488">
            <seg xml:id="i-SkbLaSes7Yph6VdLajaA55">
              De gröna ser satsningar på kultur som förebyggande investeringar
              för att motverka olika samhällsproblem som social utslagning och
              medicinska problem. Vi anser att det åvilar den offentliga sektorn
              kommun, landsting och stat att ta ansvaret för att alla har tillgång
              till kultur, oavsett ålder, ekonomi och utbildningsnivå. Samhällets
              utveckling har många fler pusselbitar än nya vägar, fler dagis
              och ett starkt lokalt näringsliv. Kulturen ur alla sina mångfasetterade
              aspekter har en viktig plats att fylla för att nå målen om ett
              levande samhälle som är tillgängligt för alla.
            </seg>
          </u>
          <u xml:id="i-6e42b37f5880acad-811" prev="i-6e42b37f5880acad-805" who="Q303488">
            <seg xml:id="i-B96JSBaDBDw4JPowWfPxqu">
              De tydliga avtryck som vi har gjort i samband med nästa års budget
              vill jag gärna redogöra för här i dag. Miljöpartiet fick i budgetförhandlingarna
              igenom sina krav på ökade anslag till teatergrupper och skådespelare
              med osäkra anställningsförhållanden. Stödet till Teateralliansen
              utökas för att fler kulturarbetare inom teaterns områden verkligen
              ska kunna försörja sig på sitt yrke.
            </seg>
          </u>
          <u xml:id="i-6e42b37f5880acad-812" prev="i-6e42b37f5880acad-805" who="Q303488">
            <seg xml:id="i-79drV7ex4G7QzwboQBHHWx">
              Teateralliansen är ett bolag som ger kvalificerade yrkesverksamma
              skådespelare en sorts grundanställning när de befinner sig mellan
              andra jobb. Bolaget som också sysslar med artistförmedling och
              vidareutbildning har utvecklat en anställningsform som ger skådespelare
              en plattform när de befinner sig mellan anställningar. Och nu
              får Teateralliansen ett utökat stöd med 5 miljoner kronor årligen.
              En liknande allians kommer att bildas för dansare.
            </seg>
          </u>
          <u xml:id="i-6e42b37f5880acad-813" prev="i-6e42b37f5880acad-805" who="Q303488">
            <seg xml:id="i-X269YHBbsn45qA7C7XCmXe">
              De fria teater-, dans- och musikgrupperna får också ett utökat
              stöd med 8 miljoner kronor per år, vilket är viktigt för bredden
              och djupet inom svenskt kulturutbud.
            </seg>
          </u>
          <u xml:id="i-6e42b37f5880acad-814" prev="i-6e42b37f5880acad-805" who="Q303488">
            <seg xml:id="i-HfxdNeHLVnKGcLgMyyKYi5">
              De gröna fick även igenom sina krav när det gäller Ájtte fjäll-
              och samemuseum i budgetförhandlingarna. Ájtte fjäll- och samemuseum
              i Jokkmokk är ett huvudmuseum för den samiska kulturen, ett specialmuseum
              för fjällkedjans natur och kultur och dessutom ett informationscentrum
              för fjällturister.
            </seg>
          </u>
          <u xml:id="i-6e42b37f5880acad-815" prev="i-6e42b37f5880acad-805" who="Q303488">
            <seg xml:id="i-LM7xFC1zL9nkJAJsMTMpyP">
              En utvärdering ska nu göras om museet ska kunna utses till ett
              ansvars- eller centralmuseum, det vill säga att ha som extra uppdrag
              att bedriva forskning, samarbeta med regionala museer och bistå
              dem med information, service och depositioner.
            </seg>
          </u>
          <u xml:id="i-6e42b37f5880acad-816" prev="i-6e42b37f5880acad-805" who="Q303488">
            <seg xml:id="i-RFgK3LCjRCMcgmWCCmwn8w">
              Eftersom Ájtte i praktiken fungerar som ett centralmuseum för
              samisk kultur, menar jag att det också bör tillhöra de statliga
              ansvarsmuseerna, vilket i så fall skulle ge Ájtte samma status
              som exempelvis Moderna museet, Nordiska museet och Naturhistoriska
              riksmuseet.
            </seg>
          </u>
          <u xml:id="i-6e42b37f5880acad-817" prev="i-6e42b37f5880acad-805" who="Q303488">
            <seg xml:id="i-4rpYvDzQ2p649e4YJbuY7N">
              På sikt vill vi naturligtvis också att samlingarna av samisk
              kulturhistoria flyttas från andra museer till Ájtte. Men i och
              med budgetuppgörelsen har vi ändå tagit ett första steg. Fler
              lär väl följa.
            </seg>
          </u>
          <u xml:id="i-6e42b37f5880acad-818" prev="i-6e42b37f5880acad-805" who="Q303488">
            <seg xml:id="i-8G3tNvLNEzdBkRqRZpXgH7">
              Nu tänkte jag gå över till en annan del inom kulturområdet.
            </seg>
          </u>
          <u xml:id="i-6e42b37f5880acad-819" prev="i-6e42b37f5880acad-805" who="Q303488">
            <seg xml:id="i-71wxCVEtxqKmDPRjxzcytX">
              Inköp av konst till offentliga platser är en angelägen investering
              för att ge människor vackra och stimulerande miljöer. Miljöpartiet
              vill framhålla vikten av ett stort medborgarinflytande i valet
              av den offentliga miljöns estetiska utformning. Det handlar helt
              enkelt om de människor, inklusive barnen, som kommer att vistas
              i dessa miljöer och som också ska kunna vara delaktiga i valet
              av konst. En sådan demokratisk process ger också möjlighet till
              ett bredare och mer opartiskt urvalsförfarande än vad som är fallet
              i dag.
            </seg>
          </u>
          <u xml:id="i-6e42b37f5880acad-820" prev="i-6e42b37f5880acad-805" who="Q303488">
            <seg xml:id="i-Niqj3bHbfNPqnnudyVbZCm">
              Statens konstråd har till uppgift att förvärva god samtidskonst
              till statens byggnader och andra lokaler för statlig verksamhet.
              Man ska också medverka till att konst tillförs även andra gemensamma
              miljöer och sprida kunskap om konstens betydelse för en god samhällsmiljö.
            </seg>
          </u>
          <u xml:id="i-6e42b37f5880acad-821" prev="i-6e42b37f5880acad-805" who="Q303488">
            <seg xml:id="i-GtcQNKbCUU8cDGzi8EQmuz">
              Statens konstråd är därigenom en av de viktigaste konstbeställarna
              i landet. Kritik har dock riktats mot det sätt på vilket Statens
              konstråd genomför sitt uppdrag. Kritiken fick till följd att riksdagen
              begärde att regeringen skulle göra en översyn av Konstrådets verksamhet.
              Regeringen har därför gett Statskontoret i uppdrag att göra en
              sådan översyn.
            </seg>
          </u>
          <u xml:id="i-6e42b37f5880acad-822" prev="i-6e42b37f5880acad-805" who="Q303488">
            <seg xml:id="i-U9UK4212e4fvt9DvVLfZ85">
              I Statskontorets rapport riktas kritik mot bland annat upphandlingen
              av konsten och brukarinflytandet. Denna kritik bekräftar vad som
              tidigare har lyfts fram i olika sammanhang.
            </seg>
          </u>
          <u xml:id="i-6e42b37f5880acad-823" prev="i-6e42b37f5880acad-805" who="Q303488">
            <seg xml:id="i-4HnxsLCKfe5b3qvQzGmqVx">
              Mot bakgrund av Statskontorets mycket omfattande kritik är det
              anmärkningsvärt att regeringens enda kommentar i budgetpropositionen
              till denna översyn är att den inte bör leda till någon åtgärd
              angående Konstrådets uppdrag.
            </seg>
          </u>
          <u xml:id="i-6e42b37f5880acad-824" prev="i-6e42b37f5880acad-805" who="Q303488">
            <seg xml:id="i-2FYXX9ekniCArH63xieLyN">
              Jag menar tvärtom att regeringen måste återkomma till riksdagen
              med information om resultatet av utvärderingen av Statens konstråd
              samt lämna förslag till förändringar av Konstrådets organisation
              och uppgift.
            </seg>
          </u>
          <u xml:id="i-6e42b37f5880acad-825" prev="i-6e42b37f5880acad-805" who="Q303488">
            <seg xml:id="i-92TR3TjhEWuGWT375q1P8g">
              Miljöpartiet och reservanterna föreslår att riksdagen gör ett
              tillkännagivande om detta och alltså säger till dem på skarpen.
            </seg>
          </u>
          <u xml:id="i-6e42b37f5880acad-826" prev="i-6e42b37f5880acad-805" who="Q303488">
            <seg xml:id="i-NG3kRrtB4jLTs97GJ4cT7u">
              Med anledning av att Miljöpartiet inte är representerat med ordinarie
              ledamot i kulturutskottet och därmed inte har möjlighet att få
              vår inställning synliggjord i betänkandet via reservationer, yrkar
              jag bifall till reservation 10 avseende just verksamheten vid
              Statens konstråd. Reservationen borde rimligtvis ha inneburit
              att man tillstyrkte även Miljöpartiets motion. Men de borgerliga
              kanske inte vågade uttrycka offentligt att de tycker som de gröna,
              eller inte såg detta vid det tillfället. Vi har nämligen likalydande
              åsikter i de motioner som finns, där vi också har ett yrkande.
            </seg>
          </u>
          <u xml:id="i-6e42b37f5880acad-827" prev="i-6e42b37f5880acad-805" who="Q303488">
            <seg xml:id="i-VwGStbL9bSWgTXtPgdwPgg">
              Självklart står jag bakom yrkande 42 i motion Kr382, men för
              tids vinning yrkar jag bifall enbart till nämnda förslag.
            </seg>
          </u>
          <note type="speaker" xml:id="i-FicQed6jBFTgMsCcm9ozSD">
            Anf. 139 BIRGITTA SELLÉN (c) replik:
          </note>
          <u xml:id="i-6e42b37f5880acad-828" next="i-6e42b37f5880acad-830" who="Q4916299">
            <seg xml:id="i-JubqG3iwpLzQ3ydTshxVXH">
              Herr talman! Jag tycker att det är så roligt att Miljöpartiet
              har någon med i debatten. Därför kan jag inte låta bli att begära
              replik. Centerpartiet har nämligen haft ett väldigt bra samarbete
              just med Miljöpartiet under den förra mandatperioden, inte minst
              när det gäller samekonsten som Mikael Johansson talade om och
              möjligheten att visa konsten så nära fyndplatsen och brukarplatsen
              som möjligt. Jag kan tala om att Leif Pagrotsky i en interpellationsdebatt
              i våras sade att han hade samma åsikt. Därför vill jag passa på
              att säga till Mikael Johansson att påverka kulturministern.
            </seg>
          </u>
          <u xml:id="i-6e42b37f5880acad-829" prev="i-6e42b37f5880acad-828" who="Q4916299">
            <seg xml:id="i-XZB5XkC8W9u8NfPrY4c1v9">
              Jag har en fråga. Det är väldigt glädjande att ni också har engagerat
              er i Svenska kyrkan, även om du inte lyfte fram det i det här
              anförandet. Ni ställde också upp i kyrkovalet och kom in i kyrkomötet,
              som motsvarar vår riksdag.
            </seg>
          </u>
          <u xml:id="i-6e42b37f5880acad-830" prev="i-6e42b37f5880acad-828" who="Q4916299">
            <seg xml:id="i-FskoDRuT261CnRFk4Zy7LT">
              Det skulle vara intressant att få veta vilken inställning Miljöpartiet
              har till den kyrkoantikvariska ersättningen. Anser Mikael Johansson
              att det är rimligt att regeringen inte håller ingångna avtal i
              fråga om den och utan förvarning plockar bort 15 miljoner kronor,
              pengar som Svenska kyrkan så väl behöver? Och vad anser Mikael
              Johansson om regeringens ovillighet att ge besked om vad som kommer
              att hända med den kyrkoantikvariska ersättningen efter 2009? Är
              det inte rimligt att kyrkan får besked om förutsättningarna för
              att bevara alla de kulturarv som våra kyrkor faktiskt utgör?
            </seg>
          </u>
          <note type="speaker" xml:id="i-96cTN6BryzDSQXx3uPnsoE">
            Anf. 140 MIKAEL JOHANSSON (mp) replik:
          </note>
          <u xml:id="i-6e42b37f5880acad-831" next="i-6e42b37f5880acad-834" who="Q303488">
            <seg xml:id="i-5yoVPVmU7T7BxhpuNcmKzq">
              Herr talman! Kulturministern har efterfrågats här i dag. Jag
              kan ju inte ersätta honom, men är i alla fall ett tillskott i
              den här debatten. Också jag hade väl kunnat tänka mig att Leif
              kunde vara här. I och för sig är det bra att han har uttryckt
              att Ájtte skulle kunna få ha sina samlingar på plats och således
              kunna visa dem på plats.
            </seg>
          </u>
          <u xml:id="i-6e42b37f5880acad-832" prev="i-6e42b37f5880acad-831" who="Q303488">
            <seg xml:id="i-NbPvE5ztHPACkScP1LvZFm">
              Vad gäller den sänkta ersättningen, de 15 miljonerna, har min
              inställning varit att jag har litat på regeringens bedömning och
              att de har pratat, i det här fallet med Kyrkan, om möjligheterna.
              Det har jag satt min tillit till; jag kan ju inte överblicka alla
              saker som regeringen gör, eller bör göra, i samband med budgetförhandlingarna.
            </seg>
          </u>
          <u xml:id="i-6e42b37f5880acad-833" prev="i-6e42b37f5880acad-831" who="Q303488">
            <seg xml:id="i-HHgd5hYW7XhTRbTNEcf5Qj">
              Det har inte kommit någon bra förklaring i budgetpropositionen
              det kan jag hålla med om. Jag hade kanske väntat mig en lite tydligare
              förklaring. Det är till och med så att vi redan i höstas hade
              en diskussion. Då var frågan uppe, men inte ens då förklarades
              det ordentligt vilka effekter det här skulle få eller inte få
              på verksamheten. Lars Wegendal noterade säkert också att kulturministern
              inte svarade ordentligt på frågan.
            </seg>
          </u>
          <u xml:id="i-6e42b37f5880acad-834" prev="i-6e42b37f5880acad-831" who="Q303488">
            <seg xml:id="i-WbuN2xMCk356gAhkZzjAwN">
              Jag får nog säga att det känns lite oroväckande att det inte
              har kunnat föras en argumentation om omfattningen och påverkan
              och om vilken uppgörelse som finns liksom om att detta skulle
              ha redovisats antingen nu eller också tidigare i budgetpropositionen.
            </seg>
          </u>
          <note type="speaker" xml:id="i-JKzKdP92djtcoTHeiNXuxZ">
            Anf. 141 BIRGITTA SELLÉN (c) replik:
          </note>
          <u xml:id="i-6e42b37f5880acad-835" next="i-6e42b37f5880acad-837" who="Q4916299">
            <seg xml:id="i-8sc4e5E6kWZGWcNTRqX2St">
              Herr talman! När det gäller samekonsten var det inte specifikt
              Ájtte vi talade om. Över huvud taget gällde det att man bör visa
              fornfynd och andra saker så nära fyndplatsen som möjligt därför
              att det historiskt är väldigt rätt att göra det. Det var rent
              generellt vi talade om det här. Det borde finnas möjligheter i
              alla fall för Mikael Johansson med tanke på att ni samarbetar
              att påverka Leif Pagrotsky ytterligare så att det kanske kommer
              ett positivt svar.
            </seg>
          </u>
          <u xml:id="i-6e42b37f5880acad-836" prev="i-6e42b37f5880acad-835" who="Q4916299">
            <seg xml:id="i-4isLo6MkdqSsAH31fwW3i6">
              Om inte annat finns det möjligheter att till våren när frågan
              kommer upp vara med och stödja den reservation som vi från alliansen
              kommer att ha. Vi har haft en reservation förut om det här. Det
              var väldigt nära att vi fick genomslag för den reservationen.
            </seg>
          </u>
          <u xml:id="i-6e42b37f5880acad-837" prev="i-6e42b37f5880acad-835" who="Q4916299">
            <seg xml:id="i-VTrvTSwrVwuBc5kXozLJdW">
              En annan reservation, som Miljöpartiet kan stödja redan i morgon
              bitti kl. 9, handlar just om det kyrkoantikvariska anslaget. Eftersom
              Mikael är lite tveksam här och inte litar på regeringen finns
              det ju en möjlighet till förändring i morgon bitti.
            </seg>
          </u>
          <note type="speaker" xml:id="i-SdyXK3h2FYWKRwJeri5e9S">
            Anf. 142 MIKAEL JOHANSSON (mp) replik:
          </note>
          <u xml:id="i-6e42b37f5880acad-838" next="i-6e42b37f5880acad-840" who="Q303488">
            <seg xml:id="i-5W2y8xT2xTUTGgZCYYfz1U">
              Herr talman! Eftersom det rör pengar och vi har en överenskommelse
              ska alla tre parterna Vänsterpartiet, Socialdemokraterna och vi
              stå för det. Jag hade därför inte tänkt hoppa på nämnda reservation,
              för då måste vi göra indragningar någon annanstans.
            </seg>
          </u>
          <u xml:id="i-6e42b37f5880acad-839" prev="i-6e42b37f5880acad-838" who="Q303488">
            <seg xml:id="i-26sS6siR7BMSKjJ3SXYi1L">
              Jag har nog svårt att se att vi skulle kunna hitta motalternativ
              med tanke på tidigare debatt från de borgerliga företrädarna.
              Där har det ju varit lite olika besparingar hit och dit på olika
              områden, så en enighet om vad vi i stället skulle spara in på
              är det nog svårt att hitta så här på kvällskvisten.
            </seg>
          </u>
          <u xml:id="i-6e42b37f5880acad-840" prev="i-6e42b37f5880acad-838" who="Q303488">
            <seg xml:id="i-TWhNAqT5TB5SkRUD6zWAQT">
              Jag hoppas alltså på att få se en förklaring från regeringen
              under den närmaste tiden och att jag kan känna mig nöjd med den.
            </seg>
          </u>
          <note type="speaker" xml:id="i-VSWXQPAW3B9LveuyyAWTc7">
            Anf. 143 LENA ADELSOHN LILJEROTH (m):
          </note>
          <u xml:id="i-6e42b37f5880acad-841" next="i-6e42b37f5880acad-863" who="Q297821">
            <seg xml:id="i-RqfTZRB8ZRJBmgBhzTNNL2">
              Herr talman! Också jag vill tacka dig, Gunilla Tjernberg, för
              att du i ditt anförande tog upp situationen för Riksantikvarieämbetet
              och Riksutställningar och deras flytt till Gotland. Jag kan instämma
              i allt du säger. Det där kommer vi säkert att få höra mer om,
              inte minst efter fackets uträkning den här flytten kommer att
              kosta 1 miljon kronor per jobb. Vi får väl se hur många som sedan
              följer med.
            </seg>
          </u>
          <u xml:id="i-6e42b37f5880acad-842" prev="i-6e42b37f5880acad-841" who="Q297821">
            <seg xml:id="i-QEf8dCeFmfLhTVmF2Y3udF">
              Jag tänkte ta upp en del museifrågor innan jag kommer in på bland
              annat folkbildningen.
            </seg>
          </u>
          <u xml:id="i-6e42b37f5880acad-843" prev="i-6e42b37f5880acad-841" who="Q297821">
            <seg xml:id="i-LbtrNoucicJyBSuZu6DsN2">
              Under flera år har vi haft diskussioner om de statliga museer
              som under en lång tid har larmat om besynnerliga och oklara hyreskostnader.
              Frågan var inte ny ens i slutet av 1990-talet. Det var ju därför
              utredningen tillsattes. En proposition väntar vi fortfarande på.
            </seg>
          </u>
          <u xml:id="i-6e42b37f5880acad-844" prev="i-6e42b37f5880acad-841" who="Q297821">
            <seg xml:id="i-JRfrfgovw7U2QpuECg2QmH">
              Vi har haft en del uppvaktningar av alla möjliga parter, skulle
              jag vilja säga, i utskottet. Men ingen har väl blivit särskilt
              mycket klokare. Det är bra, herr talman, att utskottet nu gör
              det här tillkännagivandet även om det råkar vara andra gången
              och kräver en snabb lösning.
            </seg>
          </u>
          <u xml:id="i-6e42b37f5880acad-845" prev="i-6e42b37f5880acad-841" who="Q297821">
            <seg xml:id="i-NS9m8WdNVfA27Axgqowo3s">
              Förvisso är situationen komplicerad; i alla fall har den blivit
              det. För mig är det en gåta att departementet inte kan kommunicera.
              Ärendet bereds, heter det. Det räcker inte! Vad är det för ansvarsfull
              kulturpolitik?
            </seg>
          </u>
          <u xml:id="i-6e42b37f5880acad-846" prev="i-6e42b37f5880acad-841" who="Q297821">
            <seg xml:id="i-AvUdHBGk94fqc2G5MLUWEz">
              De fackliga organisationerna inom myndigheten Statens museer
              för världskultur, som också har besökt oss i utskottet, aviserade
              för en tid sedan att de ämnar starta en kampanj för att förmå
              besökarna att lägga en tia när de går ut från museet.
            </seg>
          </u>
          <u xml:id="i-6e42b37f5880acad-847" prev="i-6e42b37f5880acad-841" who="Q297821">
            <seg xml:id="i-t1wzACLDtzm1gExMBYQ2t">
              Anledningen är, enligt det pressmeddelande som fackförbunden
              har skickat ut, att fri-entré-reformen tillsammans med minskade
              statliga anslag innebär en stor risk för att något av museerna
              måste läggas ned. De tror dock att det går att få ihop 6 miljoner
              kronor om varje besökare gör på nämnda vis.
            </seg>
          </u>
          <u xml:id="i-6e42b37f5880acad-848" prev="i-6e42b37f5880acad-841" who="Q297821">
            <seg xml:id="i-5WsXKJJMxkBMXFUPa32mes">
              Därför skulle jag också vilja säga att vi moderater ja, vill
              jag lova, hela alliansen är väldigt oroade för framtiden. I regeringsdeklarationen
              sade statsministern nämligen att nu vill regeringen gärna se bildandet
              av ett formmuseum och ett Nobelmuseum. Jag säger precis som statsministern,
              nämligen att det givetvis går att försvara att bilda sådana här
              museer. Men vad blir det för innehåll i de museerna? Blir det
              bara väggar och montrar? Och kommer det att finnas pengar till
              verksamheten? Man har ju inte resurser ens till att driva de museer
              vi i dag har.
            </seg>
          </u>
          <u xml:id="i-6e42b37f5880acad-849" prev="i-6e42b37f5880acad-841" who="Q297821">
            <seg xml:id="i-CzXtFi1bkQmtvwquZqB9tX">
              Jag kan ta ytterligare några exempel.
            </seg>
          </u>
          <u xml:id="i-6e42b37f5880acad-850" prev="i-6e42b37f5880acad-841" who="Q297821">
            <seg xml:id="i-7NQg6yc8eFaAuqxe5Dx9rc">
              Thielska galleriet på Djurgården är en statlig donation det är
              alltså ett statligt ansvar från 1920-talet. Museet har nu begärt
              ett tilläggsanslag på en halv miljon kronor för att klara höjda
              hyreskostnader efter Statens fastighetsverks försenade renoveringar.
              Man kräver nämligen marknadshyror. Känns detta igen? Jag skulle
              tro det.
            </seg>
          </u>
          <u xml:id="i-6e42b37f5880acad-851" prev="i-6e42b37f5880acad-841" who="Q297821">
            <seg xml:id="i-QxAkEov87ZXzKnXsWBLuVh">
              Efter flera uppmärksammade stölder har Thielska galleriet fått
              ökad vakthållning. Inte heller det har man fått någon kompensation
              för.
            </seg>
          </u>
          <u xml:id="i-6e42b37f5880acad-852" prev="i-6e42b37f5880acad-841" who="Q297821">
            <seg xml:id="i-NqFfRykKH1KcBq82gmMzz1">
              Även Millesgården en annan donation till staten, som därmed har
              ansvaret för att förvalta och bevara museet har omfattande renoveringsbehov
              och ett underskott på 3 ½ miljon kronor. Pengarna till löner räcker
              det första kvartalet. Ni ska veta att de ligger på när det gäller
              sponsringsverksamhet!
            </seg>
          </u>
          <u xml:id="i-6e42b37f5880acad-853" prev="i-6e42b37f5880acad-841" who="Q297821">
            <seg xml:id="i-Be1petuuH8qWXoZnxZqjs7">
              Dessutom finns det sedan ett par år tillbaka vakanser i styrelsen.
              Inte heller det har departementet gjort något åt. Det processas,
              heter det när man ställer en fråga.
            </seg>
          </u>
          <u xml:id="i-6e42b37f5880acad-854" prev="i-6e42b37f5880acad-841" who="Q297821">
            <seg xml:id="i-5mEZjwr5LRzuFs9FEMNd95">
              Kyrkans brist på pengar har vi talat om de 15 miljonerna till
              den kyrkoantikvariska ersättningen. Visste ni att Kyrkan är Sveriges
              största konsertarrangör? Så är det faktiskt. De bristande resurserna
              kommer också att påverka musikutbudet i Kyrkan och även renoveringen
              av kyrkorglarna. Det finns 3 000 kyrkorglar i Sverige.
            </seg>
          </u>
          <u xml:id="i-6e42b37f5880acad-855" prev="i-6e42b37f5880acad-841" who="Q297821">
            <seg xml:id="i-7o994c21e4akYM8qf2pcLs">
              Det här sveket kommer, skulle jag vilja säga, kanske också att
              drabba musiken och då på ett sätt som vi kanske inte hade tänkt
              oss.
            </seg>
          </u>
          <u xml:id="i-6e42b37f5880acad-856" prev="i-6e42b37f5880acad-841" who="Q297821">
            <seg xml:id="i-8oKrvHeaEcq5Xw4ajfwPWF">
              När det handlar om folkbildningen står det i Göran Perssons regeringsförklaring:
            </seg>
          </u>
          <u xml:id="i-6e42b37f5880acad-857" prev="i-6e42b37f5880acad-841" who="Q297821">
            <seg xml:id="i-QMBdL6rEFNSPjnuGuxPohh">
              Tänk vilken kraft som ligger i alla dessa möten mellan människor,
              i allt detta utbyte av erfarenheter, i all den strävan efter kunskap.
              Tänk vilken kraft för vår kunskapsnation som folkbildningen representerar.
              Tänk vilken kraft för vår demokrati.
            </seg>
          </u>
          <u xml:id="i-6e42b37f5880acad-858" prev="i-6e42b37f5880acad-841" who="Q297821">
            <seg xml:id="i-3VmE7bYuySh92ogLqqBBP4">
              Ja, det kan man i och för sig säga. Det är högtidliga ord och
              låter bra. Men man kan inte göra allt, i alla fall inte om man
              vill ta ansvar och undvika framtida kriser. Det är därför som
              vi moderater har gjort de prioriteringar vi gjort.
            </seg>
          </u>
          <u xml:id="i-6e42b37f5880acad-859" prev="i-6e42b37f5880acad-841" who="Q297821">
            <seg xml:id="i-LiT5UxZCmPBUafsPaGyPYS">
              Sedan har vi detta med kurser i svenska för invandrare, dans
              och teater för barn, Europas idéhistoria, studiecirklar mot rasism.
              Ge gärna bidrag till detta!
            </seg>
          </u>
          <u xml:id="i-6e42b37f5880acad-860" prev="i-6e42b37f5880acad-841" who="Q297821">
            <seg xml:id="i-JWSUVb6MhP5YiT4se15ddc">
              Flera talare har pratat om de olika kursprogrammen. Kent Olsson
              läste högt ur material från ABF. Jag kan fortsätta med det. Men
              på vilket sätt stärks demokratin enligt Göran Perssons regeringsförklaring
              av att jag på datorn lär mig göra mina egna inbjudningskort, att
              jag lär mig laga vegetarisk mat, att jag går en kurs i trädbeskärning,
              att jag syr mina egna badkläder och trosor eller att jag lär mig
              bugga?
            </seg>
          </u>
          <u xml:id="i-6e42b37f5880acad-861" prev="i-6e42b37f5880acad-841" who="Q297821">
            <seg xml:id="i-SSzNNfUyqbDhxaZ3bUKWPq">
              Vuxenskolan erbjuder kurser i hur man gör sin egen hudkräm och
              badschampo, i gardinsömnad och i orientalisk dans. Det finns väldigt
              mycket av sådana kurser.
            </seg>
          </u>
          <u xml:id="i-6e42b37f5880acad-862" prev="i-6e42b37f5880acad-841" who="Q297821">
            <seg xml:id="i-4SS1QcdBT9nXgpaqEuJAvT">
              Men någonstans ska det här betalas. Det är andra människor som
              ska betala. Andra får jobba mer och ta av sin fritid för att somliga,
              som mycket väl kan betala dessa hobbykurser själva, ska kunna
              göra allt detta.
            </seg>
          </u>
          <u xml:id="i-6e42b37f5880acad-863" prev="i-6e42b37f5880acad-841" who="Q297821">
            <seg xml:id="i-D6Dh5EdwNVw6wd1vyfCKi">
              Vi menar inte att folkbildningen ska avskaffas. Men det finns
              väldigt mycket som är folkbildning. Dit hör biblioteken. Dit hör
              komvux. Dit hör utställningar på museer. Det handlar inte bara
              om kurserna på studieförbunden.
            </seg>
          </u>
          <note type="speaker" xml:id="i-GcS7FQ7QyTQwyytm9PT2wn">
            Anf. 144 LARS WEGENDAL (s) replik:
          </note>
          <u xml:id="i-6e42b37f5880acad-864" next="i-6e42b37f5880acad-867" who="Q6234203">
            <seg xml:id="i-RzN8DKspbWyeceaM5pEv9w">
              Herr talman! Jag hade egentligen inte tänkt begära replik, men
              när Lena Adelsohn Liljeroth kom in på att folk mycket väl kan
              betala för kurserna själva tyckte jag att det var läge att gå
              in.
            </seg>
          </u>
          <u xml:id="i-6e42b37f5880acad-865" prev="i-6e42b37f5880acad-864" who="Q6234203">
            <seg xml:id="i-2C6sKMJcpY8x4kFtJktPRQ">
              En minskning av folkbildningsanslaget på studieförbundssidan,
              vilket ni föreslår, innebär att drygt en tredjedel av alla studiecirklar
              försvinner i Moderaternas Sverige. Det innebär att alla studiecirklar
              i Stockholm, Västra Götaland och Östergötland kommer att försvinna.
              Det är ungefär den storleksordning det handlar om. Det handlar
              om gigantiska summor för studiecirklar.
            </seg>
          </u>
          <u xml:id="i-6e42b37f5880acad-866" prev="i-6e42b37f5880acad-864" who="Q6234203">
            <seg xml:id="i-A8VQ2R3LhPNDY1iwrJ6e9W">
              Vad vi tycker är att vi ger en summa till den folkrörelse som
              studieförbunden är, och sedan är det de själva som utifrån sina
              avvägningar avgör vilka studiecirklar som ska genomföras.
            </seg>
          </u>
          <u xml:id="i-6e42b37f5880acad-867" prev="i-6e42b37f5880acad-864" who="Q6234203">
            <seg xml:id="i-DYNZ3aQPTFB79Ry48KrcTU">
              Vår uppfattning är att människor ska kunna delta i den här typen
              av verksamhet utan att det bara är de som har de tjocka plånböckerna
              som ska kunna delta. Det är en viktig princip för oss att det
              ska vara möjligt för alla människor att delta. Vi vet att ett
              första steg kan vara att knyta fisknät, som någon sade, eller
              göra något av det som Lena tog upp själv. Det kan vara ett stort
              steg för en människa att gå in i sådan verksamhet, som sedan kan
              utvecklas till något oerhört mycket mer. Väldigt många av de människor
              som går på studiecirklar går vidare till komvuxstudier eller till
              folkhögskolor och sedan vidare i sin utbildning. Det är det vi
              vill stimulera.
            </seg>
          </u>
          <note type="speaker" xml:id="i-5GjJu9adDnk3VErrTvq16E">
            Anf. 145 LENA ADELSOHN LILJEROTH (m) replik:
          </note>
          <u xml:id="i-6e42b37f5880acad-868" who="Q297821">
            <seg xml:id="i-Bi7J62XhCgKDQBsMqRbb9f">
              Herr talman! Det stämmer, som Lars Wegendal flera gånger tidigare
              har sagt, att det här är en ideologisk fråga. Visst är det så.
              Vi tycker att vi ska satsa på annat. Det finns trots allt en begränsad
              kaka. Det innebär ingen slakt på vare sig folkbildning eller studieförbund
              om man skär ned från 2,7 miljarder kronor. Och då har vi fortfarande
              inte räknat in bibliotek, komvux, övrigt föreningsliv som är oerhört
              stort det vet Lars Wegendal också. Det är överdrivet att säga
              att bara det faktum att man inte kan gå en kurs, oerhört starkt
              subventionerad, inom ett hobbyområde skulle innebära en utarmning
              av föreningsliv och minskat engagemang hos människor. Jag tror
              inte på det.
            </seg>
          </u>
          <note type="speaker" xml:id="i-7D7Q7zQUPL7yYw3YLJ8Vc7">
            Anf. 146 LARS WEGENDAL (s) replik:
          </note>
          <u xml:id="i-6e42b37f5880acad-869" next="i-6e42b37f5880acad-870" who="Q6234203">
            <seg xml:id="i-Fgxg6xwoRKkAgPBv3mnzET">
              Herr talman! Nej, jag förstår att Moderaterna har oerhört svårt
              att sätta sig in i människors ekonomi. Det här handlar om att
              även den som är sjukskriven ska kunna gå där. Med de sänkta ersättningsnivåer
              som ni förespråkar blir naturligtvis utrymmet för att delta i
              sådana saker oerhört mycket mindre. Ni vill helt enkelt förhindra
              dem att ta de första stegen i sin egen bildning. Det är oerhört
              ideologiskt.
            </seg>
          </u>
          <u xml:id="i-6e42b37f5880acad-870" prev="i-6e42b37f5880acad-869" who="Q6234203">
            <seg xml:id="i-JJ4fRLJ8miKUvGFnzXAbEX">
              Jag kan säga så här: Visst är det här bekymmersamt även för alliansen
              därför att det inom alliansen finns partier som förespråkar 90
              miljoner mer på detta anslag än vad vi gör. Ni förespråkar 300
              miljoner mindre än vad vi gör. Det är en skillnad på 390 miljoner.
              Det finns gudskelov ett parti inom alliansen som ser värdet av
              folkbildning, och det tycker jag känns bra. Jag hoppas verkligen
              att ni inte får det genomslag som ni själva hoppas få i framtiden
              efter det kommande valet.
            </seg>
          </u>
          <note type="speaker" xml:id="i-GYV5RWAEZyMKiBqViMgsz4">
            Anf. 147 LENA ADELSOHN LILJEROTH (m) replik:
          </note>
          <u xml:id="i-6e42b37f5880acad-871" next="i-6e42b37f5880acad-874" who="Q297821">
            <seg xml:id="i-ECSGtSX8ZMvxXR5C5Ywfnj">
              Herr talman! Det kommer väljarna att avgöra.
            </seg>
          </u>
          <u xml:id="i-6e42b37f5880acad-872" prev="i-6e42b37f5880acad-871" who="Q297821">
            <seg xml:id="i-CJcCKNk8BBTkRJ4CcWJyFQ">
              Det blir lite fånigt när du talar om de första stegen in i bildningen.
              Vi har haft skola sedan 1842. De allra flesta människor går åtminstone
              tolv år i skolan, och väldigt många går vidare på universiteten.
              Det här är inte ett u-land. Kom inte och säg att kurser i trädbeskärning,
              fisknätslagning, bugg eller annat är omistliga för folkbildning.
              Det är inte så.
            </seg>
          </u>
          <u xml:id="i-6e42b37f5880acad-873" prev="i-6e42b37f5880acad-871" who="Q297821">
            <seg xml:id="i-8NmWpbU4PnqWkktmp7cNn">
              Du sade att vi har svårt att sätta oss in i folks ekonomi. Det
              har vi inte. Det är därför vi har lagt fram omfattande skatteförslag.
              Det finns inget annat land i världen som beskattar sina låg- och
              medelinkomsttagare så hårt som ni gör här. Det är egentligen grundbekymret.
              Det är problemet när folk hävdar att de inte har råd att betala
              avgift på museer eller inte har råd att betala en kurs i bugg.
            </seg>
          </u>
          <u xml:id="i-6e42b37f5880acad-874" prev="i-6e42b37f5880acad-871" who="Q297821">
            <seg xml:id="i-8c43dFP3vnnMLaGpsyfck5">
              Vi har en annan uppfattning det är riktigt.
            </seg>
          </u>
          <note type="speaker" xml:id="i-R1aXned2xGqagiKN751jMV">
            Anf. 148 HANS BACKMAN (fp):
          </note>
          <u xml:id="i-6e42b37f5880acad-875" next="i-6e42b37f5880acad-894" who="Q5563650">
            <seg xml:id="i-SgL5AWcbbSGnKmcdjhmnqR">
              Herr talman! Det konstnärliga utvecklingsarbetet på teaterns,
              dansens och operans område vilar i stor utsträckning på nationalscenerna.
              Det är viktigt att de har reella möjligheter att genomföra gästspel
              och turnéer både i Sverige och i andra länder. Självfallet har
              nationalscenerna också en stor inspirerande betydelse för den
              konstnärliga utvecklingen vid andra teatrar både inom landet och
              utomlands. Nyskapande verk har sin självklara plats på nationalscenerna,
              och det uruppförs varje år betydande verk av svenska dramatiker
              och kompositörer vid Dramaten respektive Operan. Man producerar
              även barn- och familjeklassiker och anordnar speciella visningsföreställningar
              för barn. Att borga för hög kvalitet och våga nya djärva konstnärliga
              satsningar ingår i nationalscenernas uppdrag.
            </seg>
          </u>
          <u xml:id="i-6e42b37f5880acad-876" prev="i-6e42b37f5880acad-875" who="Q5563650">
            <seg xml:id="i-F4sh55vLmBAQbXzDJHkxDq">
              Både Dramaten och Operan har otillräckliga resurser. Folkpartiet
              föreslår därför att ytterligare 5 miljoner kronor avsätts till
              respektive institution.
            </seg>
          </u>
          <u xml:id="i-6e42b37f5880acad-877" prev="i-6e42b37f5880acad-875" who="Q5563650">
            <seg xml:id="i-FU8i8WtMbQM5nR2ZV2iomy">
              Dansens Hus har gett dansen den fasta scen som den så väl behöver.
              Dansens Hus är en nationell institution men verkar utifrån sina
              två scener i Stockholm. Verksamheten har tillfört danskonsten
              i Sverige mycket. Redan från början har Dansens Hus medverkat
              i flera projekt för att utveckla och sprida dansen som konstart
              i Sverige. Verksamheten är mycket värdefull. Därför föreslår Folkpartiet
              att bidraget till Dansens Hus ökar med 2 miljoner kronor.
            </seg>
          </u>
          <u xml:id="i-6e42b37f5880acad-878" prev="i-6e42b37f5880acad-875" who="Q5563650">
            <seg xml:id="i-6aVsU85j1uRt1tepj8CvEs">
              Herr talman! Folkpartiet anser att långsiktighet, effektivitet
              och kvalitetsmedvetande måste prägla politiken på kulturområdet
              i högre grad än inom andra områden. Kulturverksamhet kräver längre
              planeringshorisont än många andra verksamheter. Långsiktigheten
              försvåras i hög grad om staten drar in ekonomiskt överskott från
              ett verksamhetsår. Teatrarna planerar ju på betydligt längre sikt
              än ett år. Huvudinriktningen från staten bör vara att de ska kunna
              planera för de kommande tre eller fyra åren.
            </seg>
          </u>
          <u xml:id="i-6e42b37f5880acad-879" prev="i-6e42b37f5880acad-875" who="Q5563650">
            <seg xml:id="i-53ug5qmZwEc4w5przw17x2">
              Folkpartiet anser därför att institutionerna måste få möjlighet
              att använda outnyttjade medel under följande budgetår och överskrida
              anslaget genom att utnyttja anslagskrediten.
            </seg>
          </u>
          <u xml:id="i-6e42b37f5880acad-880" prev="i-6e42b37f5880acad-875" who="Q5563650">
            <seg xml:id="i-61ZLGi6QKgAtQ5XZX5AUWL">
              Fru talman! Sedan Drottningholm 1991 blev erkänt som ett världsarv
              har det internationella intresset för Drottningholms slottsteater
              ökat påtagligt. Drottningholmsteatern är unik i världen i och
              med att den är fullständigt intakt sedan den byggdes på 1700-talet.
              Man bedriver också en föreställningsverksamhet som ligger på högsta
              internationella nivå. För att detta ska vara möjligt i fortsättningen
              måste anslagen höjas. Folkpartiet föreslår därför en ökning med
              2 miljoner kronor mer än regeringen till Drottningholmsteatern.
            </seg>
          </u>
          <u xml:id="i-6e42b37f5880acad-881" prev="i-6e42b37f5880acad-875" who="Q5563650">
            <seg xml:id="i-5cnsUHZV86VgCHyLfMhiNc">
              De fria teatergrupperna är en stor tillgång för svenskt teaterliv.
              De utgör ett viktigt komplement till institutionsteatrarna och
              är konstnärligt berikande för hela teatersektorn. De fria grupperna
              mottar statliga bidrag motsvarande ungefär 3 % av det samlade
              statliga stödet till teatern. De har länge levt under stark ekonomisk
              press. Det är särskilt svårt för de fria teatergrupperna att tillgodose
              behovet av fortbildning för skådespelare, regissörer och annan
              personal.
            </seg>
          </u>
          <u xml:id="i-6e42b37f5880acad-882" prev="i-6e42b37f5880acad-875" who="Q5563650">
            <seg xml:id="i-EJJJwxp5YAtBvHo72iv4H2">
              Folkpartiet föreslog förra året en ökning av de fria gruppernas
              anslag med 20 miljoner kronor mer än regeringen. Vi kan nu med
              tillfredsställelse konstatera att regeringen i årets budgetproposition
              föreslår en ökning av anslaget till de fria grupperna med just
              20 miljoner kronor. Av denna ökning är dock 12 miljoner en engångsanvisning.
              Vi anser att ökningen med 20 miljoner kronor ska ligga till grund
              för även kommande års anslag och att fördelningen av resurserna
              mellan de fria grupperna bör göras med såväl kvalitetsmässiga
              som geografiska hänsyn och också för att minska behovet av a-kassa.
            </seg>
          </u>
          <u xml:id="i-6e42b37f5880acad-883" prev="i-6e42b37f5880acad-875" who="Q5563650">
            <seg xml:id="i-XvXQhGPtpXKojKCFEmWvna">
              Herr talman! Liberaler älskar böcker. Det fria ordet utmanar.
              Vissa historiker hävdar att redan Caesar lät bränna 40 000 skriftrullar
              i biblioteket i Alexandria år 48 f.Kr. därför att han fruktade
              deras innehåll. I Hitler-Tyskland brändes också böcker. Bokbålen
              flammade. Förtryckarna fruktar det fria ordet, för det fria ordet
              har kraft att förändra. Så länge böcker har brunnit, så länge
              har liberaler funnits för att brinna för böckernas rätt att existera
              och inte brännas på olika bål.
            </seg>
          </u>
          <u xml:id="i-6e42b37f5880acad-884" prev="i-6e42b37f5880acad-875" who="Q5563650">
            <seg xml:id="i-QEmGc2dc3gNkuvA7dZg7eN">
              Därför anser vi också att biblioteken behövs i IT-åldern. Biblioteken,
              vid sidan av skolan, utgör kärnan i det offentliga ansvaret för
              att ge människor goda möjligheter till ständig kunskapsinhämtning.
              Biblioteken ska vara lokala kunskaps- och kulturcentrum, tillgängliga
              för alla. Bibliotekarierna är unika i sin förmåga att söka, samla
              och sålla informationsflödet. Det är ingen tvekan om att denna
              yrkesgrupp har framtiden för sig.
            </seg>
          </u>
          <u xml:id="i-6e42b37f5880acad-885" prev="i-6e42b37f5880acad-875" who="Q5563650">
            <seg xml:id="i-3VrbrNjhSxQGMWuNnTAQ8N">
              Under de senaste åren har många personer med bibliotekarieutbildning
              fått jobb i databranschen. Där finns en efterfrågan på deras förmåga
              att systematisera och sålla information samt på deras breda bildning.
              Exemplet illustrerar hur olika informationstekniker behövs och
              kompletterar varandra.
            </seg>
          </u>
          <u xml:id="i-6e42b37f5880acad-886" prev="i-6e42b37f5880acad-875" who="Q5563650">
            <seg xml:id="i-GioFtZUiBCC6Kgzndjq3kw">
              Det finns de som tror att Internet kommer att göra bibliotek
              obehövliga. Det tror inte vi. Även om alla böcker som utgivits
              skulle finnas tillgängliga på nätet kommer biblioteken som kulturell
              miljö med kvalificerad personal för direkt rådgivning öga mot
              öga att behövas. Folkpartiet slår därför vakt om alla människors
              möjlighet till kostnadsfria boklån.
            </seg>
          </u>
          <u xml:id="i-6e42b37f5880acad-887" prev="i-6e42b37f5880acad-875" who="Q5563650">
            <seg xml:id="i-GnmR1FXkxEnPY4KN9vP4ba">
              Det är också viktigt att den unga generationen tidigt lär sig
              att uppskatta litteratur. Föräldrarna har givetvis ansvar för
              att barnen kommer i kontakt med barnböcker. Men också barn- och
              ungdomsavdelningar på folkbiblioteken liksom skolbiblioteken bör
              prioriteras högt i de kommunala bibliotekssatsningarna. Förskola
              och skola har nyckelroller när det gäller att öppna dörrar till
              litteraturen för barn som inte växer upp i bokliga miljöer.
            </seg>
          </u>
          <u xml:id="i-6e42b37f5880acad-888" prev="i-6e42b37f5880acad-875" who="Q5563650">
            <seg xml:id="i-7P9itH5rS9hPBvG8ipxana">
              Samarbetet mellan folkbiblioteken och skolan är viktigt. Alla
              barn i skolan bör få besöka folkbiblioteken och delta i bokprat.
              I de fall som skolbibliotek och folkbibliotek är gemensamma är
              det viktigt att ta hänsyn till de särskilda behov som skoleleverna
              har för sin kunskapsinhämtning.
            </seg>
          </u>
          <u xml:id="i-6e42b37f5880acad-889" prev="i-6e42b37f5880acad-875" who="Q5563650">
            <seg xml:id="i-YWjof2qaws7NUgSdFwZEj7">
              Det är bra att staten stöder folkbibliotekens inköp av barn-
              och ungdomslitteratur. Det är uppenbart att det också behövs ett
              statligt stöd till små bibliotek. Folkpartiet föreslår därför
              en satsning på 24,5 miljoner kronor för inköp av böcker till dessa
              små bibliotek.
            </seg>
          </u>
          <u xml:id="i-6e42b37f5880acad-890" prev="i-6e42b37f5880acad-875" who="Q5563650">
            <seg xml:id="i-H7bocWuZFZBQscgmuVc8Y1">
              Fru talman! Vårt kulturarv som har samlats och bevarats i museerna
              är en del av vårt gemensamma minne. Det är därför angeläget att
              vårda dessa kulturarv. Stora kulturvärden är i dag hotade till
              följd av eftersatt underhåll. Folkpartiet vill därför satsa mer
              än regeringen på säkerhet och vård av museernas samlingar. Till
              detta vill vi använda en del av de resurser som nu används till
              fri entré. Folkpartiet anser att museerna själva ska få avgöra
              om de vill behålla den fria entrén eller införa avgifter. För
              barn och ungdomar upp till 19 år anser vi dock att alla offentligt
              finansierade museer ska ha fri entré.
            </seg>
          </u>
          <u xml:id="i-6e42b37f5880acad-891" prev="i-6e42b37f5880acad-875" who="Q5563650">
            <seg xml:id="i-TbRjNvGbKbH6RhDQf4qxzJ">
              När det gäller kulturtidskrifterna är deras roll att främja utbytet
              av idéer och stimulera en djupare reflexion kring samhällets och
              kulturens utveckling. För detta finns ett statligt stöd till produktion
              och utveckling av kulturtidskrifter. Ett visst stöd till bibliotekens
              prenumerationer utgår också.
            </seg>
          </u>
          <note xml:id="i-GnpuckkP86LNaaiGZPMjep">
            Regeringen slår i årets budgetproposition ihop Litteraturstöd
            och Stöd till kulturtidskrifter till en anslagspost, Bidrag till
            litteratur och kulturtidskrifter , men man föreslår ingen ökning
            för kulturtidskrifterna, snarare en minskning till följd av omprioriteringar
            och generell reduktion.
          </note>
          <u xml:id="i-6e42b37f5880acad-892" prev="i-6e42b37f5880acad-875" who="Q5563650">
            <seg xml:id="i-P89iuW886ULL7z7L6JUmHt">
              Folkpartiet vill därför vidhålla förslaget från föregående års
              motion om att öka anslaget till stöd till kulturtidskrifter med
              3 miljoner kronor på produktionssidan. Detta kan medge såväl en
              uppräkning av stödet till de tidskrifter som befinner sig inom
              systemet som en viss utökning av antalet titlar som beviljats
              stöd.
            </seg>
          </u>
          <u xml:id="i-6e42b37f5880acad-893" prev="i-6e42b37f5880acad-875" who="Q5563650">
            <seg xml:id="i-VjWQfGAQ6GJ3j3CVtBBksV">
              Till sist vill jag säga att jag delar Mikael Johanssons syn på
              kritiken mot Statens konstråd och den verksamhet som bedrivs där.
            </seg>
          </u>
          <u xml:id="i-6e42b37f5880acad-894" prev="i-6e42b37f5880acad-875" who="Q5563650">
            <seg xml:id="i-4k41huLfcz7uqMUHPr18bz">
              I övrigt står jag bakom alla Folkpartiets reservationer, men
              för tids vinnande yrkar jag bifall endast till reservationerna
              1, 3 och 10.
            </seg>
          </u>
          <note type="speaker" xml:id="i-EJJiEWfm4ZsXLfAg8H3vzv">
            Anf. 149 KENNETH LANTZ (kd):
          </note>
          <u xml:id="i-6e42b37f5880acad-895" next="i-6e42b37f5880acad-912" who="Q5935536">
            <seg xml:id="i-6aKCw315P6oxrsZpNje2dw">
              Fru talman! Jag vill uppehålla mig kring idrottsfrågorna, men
              också snudda lite vid den ideella sektorn och avsluta med stödet
              till trossamfunden.
            </seg>
          </u>
          <u xml:id="i-6e42b37f5880acad-896" prev="i-6e42b37f5880acad-895" who="Q5935536">
            <seg xml:id="i-P5v7kd2pEb3KhknJCsFGoC">
              Det finns över 20 000 idrottsföreningar i Sverige. Många är små,
              och en del är stora med över tusen medlemmar. Några har en uttalad
              elitinriktning, och andra satsar främst på breddverksamhet. Det
              finns klubbar och föreningar i både storstad och landsbygd. Alla
              föreningar lever under helt olika villkor. Alla är unika.
            </seg>
          </u>
          <u xml:id="i-6e42b37f5880acad-897" prev="i-6e42b37f5880acad-895" who="Q5935536">
            <seg xml:id="i-8ybn5JnVSR2dH1AeKKqpSS">
              Enligt en studie som Riksidrottsförbundet publicerade i somras
              har genomsnittsföreningen ungefär 271 medlemmar, 17 ideella ledare,
              ingen anställd personal och en årlig omsättning på ungefär 160
              000 kr. Den har ett litet, blygsamt överskott i ekonomin, och
              man ser ledarförsörjningen som det största framtidsproblemet.
              Samtidigt vet vi att dessa föreningar med flera tusen medlemmar,
              med mångmiljonomsättningar och med professionella kanslier också
              har sina problem. Alla klubbar som arbetar med idrott har sin
              egen lilla begränsade ekonomi.
            </seg>
          </u>
          <u xml:id="i-6e42b37f5880acad-898" prev="i-6e42b37f5880acad-895" who="Q5935536">
            <seg xml:id="i-7zXoSsW5TeejcSUpui1y6C">
              Riksdagens beslut om Handslaget skapar en kortsiktig ekonomisk
              möjlighet för i synnerhet många av de mindre idrottsföreningarna,
              men enbart fram till 2006. Man kan inte lösa alla problem på så
              kort tid. Därför vill jag fråga den regerande sidan: Vad kommer
              att hända sedan? Kommer vi fortsättningsvis att få del av ett
              ekonomiskt stöd till våra barn och ungdomar på detta område, eller
              kommer Handslaget att mötas med kalla handen? Det är en fråga
              som kanske Lars Wegendal eller Gunilla Carlsson kan besvara.
            </seg>
          </u>
          <u xml:id="i-6e42b37f5880acad-899" prev="i-6e42b37f5880acad-895" who="Q5935536">
            <seg xml:id="i-9pcPeBQSK2pvUr6NsVgZr8">
              När vi talar om idrottens samhällsnytta, om idrotten som folkhälsofaktor,
              om hur vi bidrar till barns och ungdomars sociala utveckling,
              om hur människor i idrotten upplever glädje och får del av en
              positiv gemenskap är det de lokala idrottsföreningarna som utgör
              den bästa folkbildningen. Därför måste föreningarna stödjas varje
              dag. Därför är det viktigt med pengar som ger effekt i träningen
              för pojk- eller flicklaget, i pensionärsgympan, i bassängen och
              i stallet. De små gemenskaperna är viktiga att utveckla och förstärka.
              Här finns också en viss sorts folkbildning som är värdefull att
              känna till. Man känner delaktighet och glädje som i sin tur förbättrar
              en god hälsa i vårt land.
            </seg>
          </u>
          <u xml:id="i-6e42b37f5880acad-900" prev="i-6e42b37f5880acad-895" who="Q5935536">
            <seg xml:id="i-98uHvTjuLfRenLPPLruTv8">
              Men större frihet måste ges till dessa gemenskaper. Staten styr
              genom sitt ekonomiska stöd, men också genom en viss klåfingrighet,
              anser jag, när det gäller idrottens mål. Ett bevis för detta är
              Riksrevisionens rapport Offentlig förvaltning i privat regi .
              Där konstaterar man bland annat: Regeringen har uttalat att idrottsrörelsen
              själv ska ställa upp mål för sin verksamhet. Samtidigt hör och
              häpna! ställer regeringen upp mål som rör idrottens verksamhetsgrenar.
            </seg>
          </u>
          <u xml:id="i-6e42b37f5880acad-901" prev="i-6e42b37f5880acad-895" who="Q5935536">
            <seg xml:id="i-3wyjE1wYxbxktom8HehHY5">
              Fru talman! Kristdemokraterna anser att det är viktigt att säkra
              idrottens självständighet och särart. Idrottsrörelsen ska ha ett
              starkt stöd från samhället, men dess verksamhet ska vara självständig
              i förhållande till stat, kommun och näringsliv.
            </seg>
          </u>
          <u xml:id="i-6e42b37f5880acad-902" prev="i-6e42b37f5880acad-895" who="Q5935536">
            <seg xml:id="i-Lk8iA4xQxDYVU6mXvmj8mg">
              Idrottsrörelsen är till stor glädje i arbetet för ökad integration
              och jämställdhet. Det finns många idrottare som är ypperliga på
              detta. Denna målsättning får aldrig glömmas bort eller förringas
              på något sätt. Därför är deklarationen om de särskilda kännetecknen
              för idrott och idrottens sociala funktion i Europa ett mycket
              intressant initiativ som är värdefullt och viktigt att följa upp.
            </seg>
          </u>
          <u xml:id="i-6e42b37f5880acad-903" prev="i-6e42b37f5880acad-895" who="Q5935536">
            <seg xml:id="i-5XkJk6LMX5fujGvt4DPSja">
              I en av artiklarna i EU:s förslag till ny konstitution föreslogs
              att idrotten får en formell status. Denna hade inneburit att EU
              hade kunnat stödja och bidra till att främja idrottsfrågorna i
              Europa. Kristdemokraterna anser att idrottsfrågorna måste framhållas
              i de fortsatta processerna inom EU. Men nu blir det en liten förändring
              i och med att konstitutionen lades på is.
            </seg>
          </u>
          <u xml:id="i-6e42b37f5880acad-904" prev="i-6e42b37f5880acad-895" who="Q5935536">
            <seg xml:id="i-Npe5pCGXN6f14G5cx8bnM">
              Fru talman! Kravet på drogfrihet och god etik måste bli en självklar
              arbetsmodell för idrottsrörelsen och inte minst för elitidrotten.
              Här är idrottsrörelsen och Riksidrottsförbundet tillsammans med
              Sisu och Idrottsbildarna betydelsefulla i att förmedla etik och
              värderingar. Här kan man tala om en rent folkbildande verksamhet.
              I detta sammanhang är svensk folkbildning en effektiv kanal som
              ska uppmuntras och också erkännas.
            </seg>
          </u>
          <u xml:id="i-6e42b37f5880acad-905" prev="i-6e42b37f5880acad-895" who="Q5935536">
            <seg xml:id="i-H3bqGLAQY1oYHStwU8KmaW">
              Därför måste varje diskussion om att utveckla idrottsrörelsen
              ta sin utgångspunkt i en utveckling av föreningarna. Barn och
              ungdomar söker sig till dessa idrottsrörelser. Över 90 % är eller
              har varit medlemmar i en idrottsförening i vårt land. Detta talar
              sitt tydliga språk.
            </seg>
          </u>
          <u xml:id="i-6e42b37f5880acad-906" prev="i-6e42b37f5880acad-895" who="Q5935536">
            <seg xml:id="i-YEsuNK1wb6t4cNd7bniZdK">
              Men tyvärr slutar många alltför tidigt inom föreningslivet och
              inte minst inom idrottsvärlden. Kristdemokraterna vill därför
              lyfta fram behovet av stöd till barn- och ungdomsidrotten för
              att skapa ett mer varaktigt intresse. Vi talar ofta om det livslånga
              lärandet. Men det kanske är dags nu att också börja tala om ett
              livslångt idrottande.
            </seg>
          </u>
          <u xml:id="i-6e42b37f5880acad-907" prev="i-6e42b37f5880acad-895" who="Q5935536">
            <seg xml:id="i-WPQtQJ21fCQcbf3b6miNgB">
              Fru talman! Idrotten engagerar mig mycket. Speciellt breddidrotten
              är en viktig fråga för mig, och så även spontanidrotten. Vardagsmotionen
              är betydelsefull i detta sammanhang. Jag vill lovorda idrottsrörelsens
              uppmuntrande av osjälviska insatser hos människor och också den
              vardagliga motionen. Inte minst mina riksdagskolleger accepterade
              trappdagen här i huset den 30 november som Riksdagens idrottsklubb
              arrangerade. Detta ger positiva och goda signaler i Sverige.
            </seg>
          </u>
          <u xml:id="i-6e42b37f5880acad-908" prev="i-6e42b37f5880acad-895" who="Q5935536">
            <seg xml:id="i-EAhMXeCWK9MxkYdd7iDBrR">
              I den parlamentariska utredning som arbetade med den översyn
              av plan- och bygglagen som presenterades i maj 2005, Får jag lov?
              Om planering och byggande , lyser tyvärr spontanidrottsfrågorna
              med sin frånvaro. Det är frågor som vi borde aktualisera mer.
            </seg>
          </u>
          <u xml:id="i-6e42b37f5880acad-909" prev="i-6e42b37f5880acad-895" who="Q5935536">
            <seg xml:id="i-DLvtNtR9WqU9DM68hPVxg9">
              Några ord om debatten avseende moms på idrottslokaler vill jag
              också få med. Skatteverket har aviserat att kommunerna från och
              med årsskiftet 2005/06 kan ta ut moms på lokaler och anläggningar
              som hyrs ut till idrottsföreningar. Det betyder att moms på 25
              % ska läggas ovanpå nuvarande hyra. Hittills har ingen moms på
              dessa lokaler till idrotten tagits ut. Skatteverket beräknar att
              statskassan på det sättet kan få in ungefär 500 miljoner. Det
              innebär att idrottsföreningarna kommer att få ökade kostnader
              med motsvarande belopp. Jag vänder mig till de regeringsbärande
              partierna: Jag utgår från att ministeruttalandena jag hoppas att
              jag får bekräftelse på detta är sanningsenliga, det vill säga
              att så inte blir fallet med de 25 procenten.
            </seg>
          </u>
          <u xml:id="i-6e42b37f5880acad-910" prev="i-6e42b37f5880acad-895" who="Q5935536">
            <seg xml:id="i-DcDtK9ofVJiqAj1oSzDyvh">
              Svensk idrott lägger grunden till en bra folkhälsa. I en tid
              då diskussionen handlar om att människor i allmänhet och ungdomar
              i synnerhet rör sig alldeles för lite skapas problem där den ideella
              rörelsen skulle kunna vara en hjälp.
            </seg>
          </u>
          <u xml:id="i-6e42b37f5880acad-911" prev="i-6e42b37f5880acad-895" who="Q5935536">
            <seg xml:id="i-ELgEEkrtwhYp4ZM2KeqfUD">
              Fru talman! Jag vill avslutningsvis lite kort nämna anslaget
              till trossamfund. Det är ett annat ofta bortglömt område. Vi kristdemokrater
              anser anslaget vara för lågt, och det bör därför höjas. Vi avsätter
              lite extra resurser för det, nämligen 15 miljoner mer än regeringen.
              Trossamfundens verksamhet får inte nonchaleras eller glömmas bort.
              Människan har ett grundläggande behov av såväl fysisk aktivitet
              som andlig stillhet. Var och hur detta utförs är inte ämnet för
              den här debatten, men däremot anser vi att sjukhuskyrkan har en
              betydande plats i vårt samhälle. Många människor möter varje år
              en professionell medmänniska på det sättet, och läkandet skulle
              bli bättre om det fanns mer resurser för det området.
            </seg>
          </u>
          <u xml:id="i-6e42b37f5880acad-912" prev="i-6e42b37f5880acad-895" who="Q5935536">
            <seg xml:id="i-PxMDynzbmJtArTK5qFf1A6">
              Fru talman! Jag yrkar bifall till reservation 21 under punkt
              42, men självklart står jag bakom övriga reservationer.
            </seg>
          </u>
          <note type="speaker" xml:id="i-THSxWsjoZaYZmaMAcWDtsD">
            Anf. 150 LARS WEGENDAL (s) replik:
          </note>
          <u xml:id="i-6e42b37f5880acad-913" next="i-6e42b37f5880acad-915" who="Q6234203">
            <seg xml:id="i-J7Gsgmt6BEGKnmdSavMDXn">
              Fru talman! Det är inte min mening att förlänga debatten, men
              eftersom jag fick några frågor vill jag naturligtvis gärna svara
              på dem. Dessutom är jag glad att höra Kenneth Lantz tal om folkbildningens
              betydelse. Det är roligt att höra, när det gäller folkbildningen
              både som sådan och kopplingen till idrotten. Jag är också glad
              att höra Kenneth Lantz uppfattning om idrottsrörelsen som den
              breda folkrörelse den är. Det är naturligtvis oerhört väsentligt
              att partierna lyfter upp denna fråga och verkligen talar om sina
              uppfattningar.
            </seg>
          </u>
          <u xml:id="i-6e42b37f5880acad-914" prev="i-6e42b37f5880acad-913" who="Q6234203">
            <seg xml:id="i-KaYU175H419uT9zervDYDB">
              En av frågorna gäller uppföljningen av Handslaget. Här har gjorts
              en uppföljning under hela tiden som Handslaget har pågått. Nu
              i dagarna kommer man att göra en lite större utvärdering med forskare
              och så vidare som ska titta på vilka effekter det har fått i olika
              avseenden. Det ska ligga till grund för nya ställningstaganden
              till nästa mandatperiod.
            </seg>
          </u>
          <u xml:id="i-6e42b37f5880acad-915" prev="i-6e42b37f5880acad-913" who="Q6234203">
            <seg xml:id="i-82HBVbGjjWHE3b8JJonYGF">
              Det var ytterligare en fråga som Kenneth Lantz ställde, nämligen
              momsfrågan. Kenneth Lantz kan självklart alltid lita på regeringen!
              I detta fall gäller det som finansministern har sagt.
            </seg>
          </u>
          <note type="speaker" xml:id="i-H6BLtLtyTe4J2HkbMtYsmC">
            Anf. 151 KENNETH LANTZ (kd) replik:
          </note>
          <u xml:id="i-6e42b37f5880acad-916" next="i-6e42b37f5880acad-918" who="Q5935536">
            <seg xml:id="i-Cvz1FU6CdQ3guGXQSFnaB3">
              Fru talman! Jag börjar bakifrån. Det skulle bli en alldeles för
              lång debatt om jag ska ge mina personliga intryck av vår nuvarande
              regering. Man kan nämna fastighetsskatt och annat. Vi ska inte
              ta in det i den här debatten, men jag känner mig oerhört sviken
              av regeringen.
            </seg>
          </u>
          <u xml:id="i-6e42b37f5880acad-917" prev="i-6e42b37f5880acad-916" who="Q5935536">
            <seg xml:id="i-3dDLkerUdaE8AhkL6aoJR2">
              Jag är dock glad över att jag får höra att stödet till ungdomsrörelsen
              och idrottsvärlden, Handslaget, får finnas kvar. Mitt eget engagemang
              inom Basket-Sverige har visat att pengarna behövs. Det finns idrotter
              som har mycket pengar till förfogande, men det finns också andra
              idrotter som saknar medel. Därför har Handslaget blivit en stor
              hjälp och en kraftig förstärkning. Därför känns det bra att de
              delarna får finnas kvar.
            </seg>
          </u>
          <u xml:id="i-6e42b37f5880acad-918" prev="i-6e42b37f5880acad-916" who="Q5935536">
            <seg xml:id="i-6fba4r2WjhQxwLoKNo47S1">
              Låt oss då också enas om, Lars Wegendal, att vi får behålla momsreglerna.
              Jag skulle gärna se en vidareutveckling. Det finns andra skatteregler
              vi borde se över inom idrottsvärlden. Låt mig snudda vid dem.
              Hur upplever Wegendal möjligheterna att vi skulle kunna få enklare
              regler på skatteområdet inom idrottsvärlden? Skatteverket har
              haft utbildning om idrottsvärlden. Signalen är tydlig att reglerna
              för idrottsvärlden är för komplicerade. Jag funderar över hur
              våra idrottsrörelser, ungdomar, den ideella arbetskraften, kassörer
              som jobbar ideellt, ska orka hålla sig up-to-date med nuvarande
              skatteregler.
            </seg>
          </u>
          <note type="speaker" xml:id="i-H8LSWs4Ma3BCqfxoEsDuDB">
            Anf. 152 LARS WEGENDAL (s) replik:
          </note>
          <u xml:id="i-6e42b37f5880acad-919" next="i-6e42b37f5880acad-921" who="Q6234203">
            <seg xml:id="i-3kjNar7oEDCYQtb2QQD39z">
              Fru talman! Kenneth Lantz hörde nog inte vad jag sade. Nu låter
              det på Kenneth Lantz som om jag sade att pengarna ska vara kvar.
              Det har jag inte sagt något om. Frågan handlade om utvärderingen
              av Handslaget. Jag sade att utvärderingen är påbörjad sedan tidigare.
              Nu ska man gå vidare med en ytterligare utvärdering. Sedan får
              respektive partier göra ett ställningstagande om och hur man ska
              stötta idrotten.
            </seg>
          </u>
          <u xml:id="i-6e42b37f5880acad-920" prev="i-6e42b37f5880acad-919" who="Q6234203">
            <seg xml:id="i-WBa3JGyYTCSH942GvDSjei">
              För vår del känns det naturligt att fortsätta att stötta. Det
              är också en ekonomisk fråga som har lite större dignitet. Jag
              vågar inte stå i talarstolen och säga något där.
            </seg>
          </u>
          <u xml:id="i-6e42b37f5880acad-921" prev="i-6e42b37f5880acad-919" who="Q6234203">
            <seg xml:id="i-6Wz6c8mifLHC9d5xvb3fMM">
              Vad avser momsfrågor och andra skattefrågor vet Kenneth Lantz
              lika väl som jag att det sitter en utredning, Idrottens skatteutredning.
              De signaler som hitintills har kommit från den utredningen visar
              att man vill göra förenklingarna, det vill säga att just den lilla
              föreningen, den lilla föreningen som du och jag är aktiva i på
              landsbygden, ska få rimliga villkor så att den kan klara sitt
              styrelsearbete och kunna rekrytera sin kassör. De föreningarna
              ska kunna bedriva en vettig barn- och ungdomsverksamhet. Jag är
              ganska säker på att det kommer hyggliga förslag som kanske Kenneth
              Lantz kan ställa upp på när de väl läggs på riksdagens bord.
            </seg>
          </u>
          <note type="speaker" xml:id="i-Ka2Ef7D96oc8Enp35vWZkb">
            Anf. 153 KENNETH LANTZ (kd) replik:
          </note>
          <u xml:id="i-6e42b37f5880acad-922" next="i-6e42b37f5880acad-923" who="Q5935536">
            <seg xml:id="i-W1xjW24yDsjZaxpV2DUAzr">
              Fru talman! Jag tror inte att det är bara jag själv utan även
              andra aktiva och före detta aktiva politiker som kan få stor glädje
              av lite förenklade skatteregler inom idrottsvärlden.
            </seg>
          </u>
          <u xml:id="i-6e42b37f5880acad-923" prev="i-6e42b37f5880acad-922" who="Q5935536">
            <seg xml:id="i-RactyHbVb7rbf9xEmxVtur">
              Det är viktigt att vi får arbeta vidare tillsammans i riksdagen
              med Handslaget. Vi ska hjälpas åt att se till våra ungdomar, både
              killar och tjejer. De mår bra av ett samarbete inom idrottsvärlden.
              Därför ser jag fram emot att få ett erkännande från Socialdemokraterna
              med stödpartier för det förslag som förs fram från alliansen och
              från Kristdemokraterna angående idrottspolitiken.
            </seg>
          </u>
          <note type="speaker" xml:id="i-XGWV9mgbJ1mB8SyYBRZF7q">
            Anf. 154 TASSO STAFILIDIS (v):
          </note>
          <u xml:id="i-6e42b37f5880acad-924" next="i-6e42b37f5880acad-948" who="Q6186607">
            <seg xml:id="i-9qeDxW5BUrXKduQYHgTUXf">
              Fru talman! Det är många som har ojat sig över kulturministerns
              frånvaro. Men jag hade blivit ännu gladare om finansministern
              hade suttit här i dag. Pär Nuder! Var är du någonstans? Han skulle
              ha behövt sitta här i dag och lyssna på debatten, sätta sig in
              i de kulturfrågor vi diskuterar och få de grundläggande kunskaper
              som många av debattörerna har visat i dag. Det är där låset på
              pengarna sitter. Kulturdepartementet, våra s-samarbetskamrater
              i kulturutskottet, Miljöpartiet och vi i Vänsterpartiet har inte
              lyckats nå fram till låset tillräckligt, fru talman. Det är väl
              det som är problemet.
            </seg>
          </u>
          <u xml:id="i-6e42b37f5880acad-925" prev="i-6e42b37f5880acad-924" who="Q6186607">
            <seg xml:id="i-63Ki7WhiFWrWSkM57BZWYc">
              Jag ska prata om scenkonstpolitiken, teater och dans. Det är
              de frågorna jag har på min lott i det här utskottet.
            </seg>
          </u>
          <u xml:id="i-6e42b37f5880acad-926" prev="i-6e42b37f5880acad-924" who="Q6186607">
            <seg xml:id="i-AKoFzxQ7KFSGXezmkWytL3">
              Det som är spännande, fru talman, är att det försiggår en massa
              olika diskussioner och debatter inom konstarterna i dag. Inom
              scenkonsten sprudlar det av energi och diskussioner kring den
              konstnärliga kvaliteten och kring konstens organisation. Man har
              till och med anordnat en diskussion i Kulturhuset, som jag och
              Lena Adelsohn Liljeroth var på, under namnet Teaterfabriken som
              var oerhört intressant. Där tycker jag att kulturutskottets ledamöter
              borde vara med och lyssna, i en fullsatt hörsal, där man ifrågasätter
              de strukturer som vi har i dag.
            </seg>
          </u>
          <u xml:id="i-6e42b37f5880acad-927" prev="i-6e42b37f5880acad-924" who="Q6186607">
            <seg xml:id="i-4eT6d9oLoUHxHznghxePPS">
              Visst vore det underbart att ibland tänka sig att vi börjar om
              från noll, att vi lägger allting åt sidan, tar ett blankt papper
              och börjar skriva från början. Då tror jag att vi skulle kunna
              få lite annorlunda former och strukturer. Vi skulle till exempel
              få till stånd en struktur där dansen inte var så underordnad teatern
              som den är i dag. Musikteatern skulle få ännu mer stöd och status,
              och framför allt tror jag att den fria scenkonsten skulle få en
              ännu större del av kakan.
            </seg>
          </u>
          <u xml:id="i-6e42b37f5880acad-928" prev="i-6e42b37f5880acad-924" who="Q6186607">
            <seg xml:id="i-39wVwYYNyxKnJzshWHPr6R">
              Det handlar inte om att ställa verksamheter mot varandra, men
              det handlar om att våga se på verkligheten och ta ställning till
              hur man kan förändra den.
            </seg>
          </u>
          <u xml:id="i-6e42b37f5880acad-929" prev="i-6e42b37f5880acad-924" who="Q6186607">
            <seg xml:id="i-SiQuVEnKqLv4swmwKomqwP">
              Jag tror att det var utskottets ordförande, Lennart Kollmats,
              som tidigare sade: Men titta, det är inte så stor skillnad på
              alla de olika förslagen! Trots att ni från den borgerliga alliansen
              inte har lyckats komma med ett enigt förslag är det inte stor
              skillnad på det som vi gemensamt begär och det som vi gemensamt
              yrkar i detta betänkande och i budgeten. På ett ungefär vill vi
              samma sak. Okej vi vill inte skära ned folkbildningen, som Moderaterna
              vill. Annars är det inte så mycket som skiljer det är några miljoner
              hit och dit. Det är precis så våra förhandlingar har sett ut under
              det här budgetarbetet, fru talman.
            </seg>
          </u>
          <u xml:id="i-6e42b37f5880acad-930" prev="i-6e42b37f5880acad-924" who="Q6186607">
            <seg xml:id="i-X6SvwBKYkh94AKWTEY8uzx">
              Pär Nuder är inte här, som sagt var, men vi får hoppas att han
              läser protokollet och lär sig lite om att det finns behov även
              på andra sidan utgiftsområde 17.
            </seg>
          </u>
          <u xml:id="i-6e42b37f5880acad-931" prev="i-6e42b37f5880acad-924" who="Q6186607">
            <seg xml:id="i-XZZYPfQ3EcmcPce96xo7B2">
              Fru talman! Utskottet är enigt på en punkt. Trots det väljer
              borgarna att reservera sig, men det får stå för dem. Utskottet
              är enigt vad gäller scenkonstpensionerna. Vi är arga och inte
              nöjda med att regeringen inte har löst den här frågan. Utskottet
              har påtalat det förut, och utskottet påtalar det nu. Det finns
              alltså ingen skillnad mellan oss. De borgerliga ledamöterna vill
              vara lite mer arga och säga grrr till regeringen, men vi gruffar
              åt dem när vi träffar dem i stället.
            </seg>
          </u>
          <u xml:id="i-6e42b37f5880acad-932" prev="i-6e42b37f5880acad-924" who="Q6186607">
            <seg xml:id="i-HaFdtjvmaJPrAAaZ7cEwE2">
              Det är ett problem att man inte har löst frågan om pensionerna.
              PISA-förordningen har inte ersatts med de tidiga avgångarna för
              dansare och sångare. Det vi framför allt har sett är att man inte
              kan lämna den fria scenkonstens pensioner utanför när man förhandlar
              om det här.
            </seg>
          </u>
          <u xml:id="i-6e42b37f5880acad-933" prev="i-6e42b37f5880acad-924" who="Q6186607">
            <seg xml:id="i-PbVzYXP2CVe6DEutfHkpBF">
              Det är en lite kryptisk skrivning på s. 109, måste jag tillstå,
              vad gäller den fria scenkonstens pensioner. Man kopplar in Teaterförbundet
              och Svensk Scenkonst och hänvisar till att det är ett annat slags
              avtalspensioner som man har inom det fria scenkonstområdet än
              den så kallade PISA-förordningen. Ja, det är inte bara en annan
              formulering; man ska över huvud taget inte blanda in PISA-förordningen
              och den fria scenkonsten. Det finns inte en enda person som arbetar
              inom den fria scenkonsten, till exempel inom dans, som någonsin
              har kunnat drömma om att kunna gå i pension vid 41 eller 44 års
              ålder, fru talman. Det existerar inte. Det är väl någon tryckfelsnisse
              som har kommit in där.
            </seg>
          </u>
          <u xml:id="i-6e42b37f5880acad-934" prev="i-6e42b37f5880acad-924" who="Q6186607">
            <seg xml:id="i-KdzKQR8SxdPaH1etWbT3Q5">
              De kollektivavtal som gäller nu gäller alltså mellan Teaterförbundet
              och Teatercentrum å ena sidan och Teaterförbundet och Danscentrum
              å andra sidan. Det är alltså mellan de parterna som den fria scenkonsten
              inom dans och teater har ett avtal. De frilansande konstnärerna
              får ett skydd när de inkluderas i detta avtal, och man får betala
              in premier till pensioner och annan försäkring till sina anställda.
            </seg>
          </u>
          <u xml:id="i-6e42b37f5880acad-935" prev="i-6e42b37f5880acad-924" who="Q6186607">
            <seg xml:id="i-MvXzXTVXJW7KEwDpdZjZdR">
              Det är inte mer än 9 miljoner totalt, fru talman, men det var
              i alla fall en framgång i förhandlingarna när vi lyckades få igenom
              mer pengar till Teateralliansen och till inrättandet av en dansallians.
              Jag ska påminna utskottet om att det tog sju år av politiskt lobbyarbete
              från scenkonstsidan för att kunna bilda Teateralliansen. Kulturrådet
              har alltså inte föreslagit någon dansallians förrän vi tillsammans
              med regeringen, Socialdemokraterna och Miljöpartiet lagt pengar
              till inrättandet av en dansallians. Jag tycker att det är att
              ligga före sin tid, och jag tycker att det är oerhört bra.
            </seg>
          </u>
          <u xml:id="i-6e42b37f5880acad-936" prev="i-6e42b37f5880acad-924" who="Q6186607">
            <seg xml:id="i-FLFXfK5sodws82sFazbSR2">
              Jag undrar varför utskottet inte har stött reservation nr 5.
              Att använda sig av arbetsmarknadspengar, som vi nu gör inom dans-
              och teaterallianserna, innebär att man omvandlar pengarna till
              riktiga pengar, till pengar som går till anställningar, försäkringar
              och annat skydd för frilansarna. Det vill vi att man ska utreda
              för att det även ska ske för de andra kulturområdena. Men det
              har inte ni i de andra partierna ställt upp på. Varför har ni
              inte gjort det? Tycker ni inte att det är bra lösningar? Jag har
              i dag hört er stå här och säga att ni tycker att Teateralliansen
              är en utmärkt lösning, där man kan ta till vara de kunskaper som
              finns. Framför allt utsätts inte scenkonstnärerna för att gå ut
              i arbetslöshet, utan i stället kan de få anställning i Teateralliansens
              verksamhet och så småningom också dansalliansens verksamhet och
              kan jobba upp sig inom de verksamheterna. Där slipper vi alltså
              kostnader för a-kassa och slipper alla negativa kostnader för
              de enskilda.
            </seg>
          </u>
          <u xml:id="i-6e42b37f5880acad-937" prev="i-6e42b37f5880acad-924" who="Q6186607">
            <seg xml:id="i-VwS54yB3Jswxrse9cphfco">
              Svara, alla partier: Varför ställer ni inte upp på att utreda
              möjligheten till alliansformer även för andra konstformer än teater
              och dans?
            </seg>
          </u>
          <u xml:id="i-6e42b37f5880acad-938" prev="i-6e42b37f5880acad-924" who="Q6186607">
            <seg xml:id="i-Mr5Art4CjshpCL6GMWt4er">
              Jag går över ännu mer till dansen, fru talman. Kulturrådet har
              presenterat ett förslag till ett handlingsprogram för den professionella
              dansen. Förslaget har inte varit ute på en riktig remissrunda,
              men alla som är berörda har lämnat synpunkter till Kulturrådet.
              Det är lite mer fylligt än det dokument man har lämnat över till
              regeringen. Där kan ni ta del av ett oändligt antal olika förslag.
              Men det kräver också att de förslagen realiseras. Vi från Vänsterpartiet
              har redan begärt en realisering. Vi vill ha en dansproposition
              som tar till vara de förslag som har kommit fram. Ett av de förslagen
              var en dansallians.
            </seg>
          </u>
          <u xml:id="i-6e42b37f5880acad-939" prev="i-6e42b37f5880acad-924" who="Q6186607">
            <seg xml:id="i-YNBDjrksxNdE31AkdD9MPR">
              Återigen beröm till oss själva, höll jag på att säga, i den socialistiska
              vänsteralliansen!
            </seg>
          </u>
          <u xml:id="i-6e42b37f5880acad-940" prev="i-6e42b37f5880acad-924" who="Q6186607">
            <seg xml:id="i-RUotPAoV6REtPAoYsXoUMa">
              Jag är lite förvånad över att det inte är så många av de borgerliga
              partierna här som har krävt en ny regering. Annars tänkte jag
              instämma i det, för det behövs en ny regering till exempel med
              s, v och mp. Men jag ska inte säga det eftersom ingen annan har
              nämnt det.
            </seg>
          </u>
          <u xml:id="i-6e42b37f5880acad-941" prev="i-6e42b37f5880acad-924" who="Q6186607">
            <seg xml:id="i-CpYLSkF7eYLfYuvy5T9UYM">
              Fru talman! Det är väl ingen nyhet vad vi i Vänsterpartiet under
              många år har krävt för den fria scenkonsten. Det behövs till att
              börja med en anslagsnivåhöjning på 60 miljoner kronor. Det skulle
              vi kunna lösa genom att lägga på 20 miljoner extra varje år utöver
              det som kommer i år tills vi efter tre år når upp till en nivåhöjning
              på 60 miljoner och detta bara för att kunna täppa till de urgröpningar
              som finns i anslaget.
            </seg>
          </u>
          <u xml:id="i-6e42b37f5880acad-942" prev="i-6e42b37f5880acad-924" who="Q6186607">
            <seg xml:id="i-MrmQpDBV5dKgEHFbpK6U6z">
              Vi får inte glömma bort att vi som sitter här inne har ett ansvar,
              och även finansministern, som nu är någon annanstans. Vi har ett
              ansvar. Vi har i stort sett tvingat fram kollektivavtalslösningarna
              inom den fria scenkonsten, men vi tar inte ansvar för konsekvenserna
              av att det kostar mer pengar för den fria scenkonsten att anställa
              sina skådespelare och dansare.
            </seg>
          </u>
          <u xml:id="i-6e42b37f5880acad-943" prev="i-6e42b37f5880acad-924" who="Q6186607">
            <seg xml:id="i-HnmrdTu5ygdy6Ymmsk5vag">
              Vi har nu fått se vad som händer när Kulturrådet presenterat
              sin anslagsfördelning till den fria scenkonstens aktörer.
            </seg>
          </u>
          <u xml:id="i-6e42b37f5880acad-944" prev="i-6e42b37f5880acad-924" who="Q6186607">
            <seg xml:id="i-51AT3Qcmt4zVYTi4EsEtXd">
              Vi har sett att det är färre grupper som har fått mer pengar,
              fler grupper som har fått mindre och vissa grupper och enskilda
              aktörer som har blivit helt utan pengar. Men vad tror vi egentligen?
              Tror vi på fullt allvar att dessa brinnande eldsjälar och konstnärer
              ska säga att de lägger sin konst på hyllan för att de inte fick
              pengar från Kulturrådet? Självfallet är det inte så. Jag tror
              inte att någon i hela sitt liv skulle kunna agera som en utövande
              konstnär och hela tiden tänka utifrån om man får pengar från Kulturrådet
              eller ej. Självfallet kommer dessa brinnande duktiga konstnärer
              att fortsätta utöva sin konst under ännu sämre förhållanden.
            </seg>
          </u>
          <u xml:id="i-6e42b37f5880acad-945" prev="i-6e42b37f5880acad-924" who="Q6186607">
            <seg xml:id="i-VxXFbBz334Dgo8eFP7Vvdu">
              Våra krav och våra beslut får konsekvenser, men frågan är vilket
              ansvar vi tar för de konsekvenser som det nu innebär att pengarna
              inte räcker till, färre grupper får mer och fler grupper får mindre,
              vilket innebär att några slås ut.
            </seg>
          </u>
          <u xml:id="i-6e42b37f5880acad-946" prev="i-6e42b37f5880acad-924" who="Q6186607">
            <seg xml:id="i-2xaEgevufNcBfdL51QySv9">
              Fru talman! Vänsterpartiet har pratat väldigt länge om långsiktighet,
              och jag ska snabba mig här. Det finns en reservation som Folkpartiet
              har skrivit, reservation nr 6. Vi i Vänsterpartiet har krävt flera
              gånger att det ska vara treårsperioder, inom den fria scenkonsten
              och gärna inom institutionerna också. Så varför inte slå till?
              Och varför har inte utskottet gjort detsamma? Vi yrkar faktiskt
              bifall till reservation nr 6 utifrån att inriktningen stämmer
              helt överens med Vänsterpartiets långsiktiga politik.
            </seg>
          </u>
          <u xml:id="i-6e42b37f5880acad-947" prev="i-6e42b37f5880acad-924" who="Q6186607">
            <seg xml:id="i-Ar5xJoywU73wd1vHYCQeR5">
              Jag vill också ge en känga till Moderaterna. Trots att ni har
              lyckats förändra hela er scenkonstpolitik sedan förra mandatperioden
              och är ett helt nytt parti utifrån era tidigare krav lyckas ni
              inte vara trovärdiga när ni står här i talarstolen och talar om
              satsningar. Man ser era kamrater i Stockholms län, där de gång
              på gång i varje kulturbeslut i kulturnämnden i länet reserverar
              sig och inte står bakom de beslut som tas, för de vill inte att
              landstinget ska satsa på kultur.
            </seg>
          </u>
          <u xml:id="i-6e42b37f5880acad-948" prev="i-6e42b37f5880acad-924" who="Q6186607">
            <seg xml:id="i-75rD5C7VjAgAZsPwkfcHr8">
              Avslutningsvis gäller det hyrorna, som är ett stort ok för scenkonstområdet.
              Jag tycker att det är oansvarigt av finansministern jag tycker
              verkligen att han skulle vara här att gå ut och så starkt ställa
              krav på att idrotten minsann inte ska ha någon moms på sina lokaler
              medan scenkonsten har moms på sina lokaler. När ska vi få se finansministern
              gå ut på barrikaderna och säga att han minsann tänker ha lika
              regler för scenkonstområdet som vi i dag har för idrotten? Vi
              vill inte heller att idrotten ska ha moms på sina lokaler. Men
              det ska minsann inte scenkonsten heller. Det ska vara en kostnadsneutral
              hyressättning.
            </seg>
          </u>
          <note type="speaker" xml:id="i-XtGu9pQQ2mA5xW9FeASskn">
            Anf. 155 GUNILLA TJERNBERG (kd) replik:
          </note>
          <u xml:id="i-6e42b37f5880acad-949" next="i-6e42b37f5880acad-952" who="Q4982955">
            <seg xml:id="i-52q3VcaNeAFgsbDDo5iDUW">
              Fru talman! Om det inte vore så att jag vet efter alla år att
              Tasso Stafilidis brinner för teater, konst och danssektorn skulle
              jag direkt säga välkommen till debatten och till utskottets debatt.
              Det känns precis som om Tasso Stafilidis är främmande i sitt eget
              parti, är främmande när det gäller de förhandlingar som ni gör
              med regeringen, är främmande här i utskottet. Nu vet jag ju att
              han brinner för frågorna. Därför ska jag lämna det direkt. Men
              Tasso Stafilidis lyckas fantastiskt bra att göra ett framträdande
              som kan tolkas på det sättet.
            </seg>
          </u>
          <u xml:id="i-6e42b37f5880acad-950" prev="i-6e42b37f5880acad-949" who="Q4982955">
            <seg xml:id="i-2wbuSZWa2MWG9cpuKdd8r9">
              Han ställer många gånger frågor: Vilket ansvar tar ni? Varför
              är det si, och varför är det så? Ibland handlar det om att vi
              nog var ganska överens allihop det handlade bara om lite pengar,
              lite hit och dit. Men nästa gång var 9 miljoner en framgång. Det
              var ganska ojämnt i argumentationen även om jag med viss kärlek
              lyssnar på Tasso Stafilidis anförande.
            </seg>
          </u>
          <u xml:id="i-6e42b37f5880acad-951" prev="i-6e42b37f5880acad-949" who="Q4982955">
            <seg xml:id="i-6NfHvtqeP3rVKAQ5MZHphX">
              Jag går över till min fråga. Vi kristdemokrater lägger till 20
              miljoner kronor till scenkonsten. Vi gör det inte tillfälligt,
              som Vänsterpartiet gör. Åtminstone är det 12 miljoner av de 20
              som är tillfälliga. Vi lägger det för att få en kontinuitet. Dessutom
              tillför vi 10 miljoner till för att åtminstone något möta upp
              pris- och löneuppräkningen.
            </seg>
          </u>
          <u xml:id="i-6e42b37f5880acad-952" prev="i-6e42b37f5880acad-949" who="Q4982955">
            <seg xml:id="i-CgRorg68JMTiDAkp3eJiWY">
              Det här kan naturligtvis Tasso Stafilidis ställa sig bakom, men
              han vill fortsätta att skapa en otrygg situation för scenkonsten,
              fortsätta som han har gjort sedan 1998 när han kom till riksdagen.
              Det är ju den verklighet som scenkonsten har i dag. Inte har Vänsterpartiet
              visat mig och oss att ni har bidragit till att ge den trygga förutsättningar.
            </seg>
          </u>
          <note type="speaker" xml:id="i-HB2YWbc5i2oPjGziiisDdm">
            Anf. 156 TASSO STAFILIDIS (v) replik:
          </note>
          <u xml:id="i-6e42b37f5880acad-953" next="i-6e42b37f5880acad-955" who="Q6186607">
            <seg xml:id="i-6AezJwiKWzR2gVd68osT4z">
              Fru talman! Gunilla Tjernberg är mycket väl medveten om vad Vänsterpartiet
              har drivit i förhandlingarna med regeringen. Den förra ökningen
              på 20 miljoner, vem kan ha drivit den? Vem tror Gunilla Tjernberg
              drev förändringarna i budgeten den här perioden? Egentligen vill
              jag inte ifrågasätta de krav som Kristdemokraterna ställer, för
              de är behjärtansvärda. Men så länge ni inte befinner er i samma
              situation som vi är inte heller era förslag trovärdiga. Först
              när ni har lagt ett gemensamt förslag kommer vi att kunna jämföra
              oss med er och säga: Se där, de har faktiskt gått ut och lämnat
              det här förslaget gemensamt.
            </seg>
          </u>
          <u xml:id="i-6e42b37f5880acad-954" prev="i-6e42b37f5880acad-953" who="Q6186607">
            <seg xml:id="i-5iq6QaeGC6nuKNcVRHCF8y">
              Vänsterpartiet står bakom budgetuppgörelsen, och vi är väldigt
              glada för det samarbete som vi har med Socialdemokraterna och
              Miljöpartiet. Men samtidigt måste vi presentera vad vi har drivit
              och vilka våra krav är, inte bara i budgetförhandlingarna utan
              i kulturpolitiken över huvud taget. När vi är tre partier som
              diskuterar och kanske till och med inte når ända bort till finansministern
              blir det inte mer än de här småsummorna, som jag faktiskt tycker
              att det är i förhållande till den övriga budgeten. Det handlar
              om när Kristdemokraterna har fått med sig alla sina allianskamrater
              och sin blivande finansminister, vem det nu är. Det är kanske
              det du ska kandidera till. Då får vi i alla fall mer pengar till
              kulturen, skulle jag tro.
            </seg>
          </u>
          <u xml:id="i-6e42b37f5880acad-955" prev="i-6e42b37f5880acad-953" who="Q6186607">
            <seg xml:id="i-2Q44ssFiZ23eRHjGXubwWg">
              Snälla, skäll inte på oss utifrån någonting som vi ändå försöker
              och slåss för! Jag skulle faktiskt vilja se hur en budget skulle
              ha sett ut om inte Vänsterpartiet hade varit med och dragit sitt
              strå till stacken. Vi gör det det kan jag garantera. Jag sitter
              ju med i förhandlingar tillsammans med våra förhandlare och driver
              kulturfrågorna.
            </seg>
          </u>
          <note type="speaker" xml:id="i-4SoUhxNDZR8D5GowZ34Ver">
            Anf. 157 GUNILLA TJERNBERG (kd) replik:
          </note>
          <u xml:id="i-6e42b37f5880acad-956" next="i-6e42b37f5880acad-958" who="Q4982955">
            <seg xml:id="i-JiWGG5kw53PyaSKGjucNg4">
              Fru talman! Jag läser, jag lyssnar och jag tar intryck. Jag tror
              ingenting, utan jag försöker förstå det jag läser och tar till
              mig. Sedan hör jag. Jag kan konstatera, som jag också hörde att
              Tasso Stafilidis sade, att det var väldigt svårt att nå finansministerns
              öra. Han har förvisso inte lyckats alls, är min uppfattning.
            </seg>
          </u>
          <u xml:id="i-6e42b37f5880acad-957" prev="i-6e42b37f5880acad-956" who="Q4982955">
            <seg xml:id="i-64PY8nxqW6dU9xxzfUoqaZ">
              Jag kan se att Vänsterpartiet överger det ena efter det andra
              kravet i utskottet. Man överger sina egna motioner. Är det trovärdigt?
              Man måste ju stå här i kammaren och stå för den politik som man
              har och inte gömma sig bakom att det här har vi skrivit och det
              här vill vi, men det här kan vi presentera.
            </seg>
          </u>
          <u xml:id="i-6e42b37f5880acad-958" prev="i-6e42b37f5880acad-956" who="Q4982955">
            <seg xml:id="i-JhWYWgk395V2i8CGkfUciy">
              När vi får regera tillsammans med övriga allianspartier kan jag
              säga att kulturen kommer att ha en stark framgång i regeringsarbetet.
              Kulturen är så viktig. Scenkonsten är så viktig. De fria konstnärernas
              situation är så viktig, och de fria grupperna. Det kommer att
              märkas. Jag kan bara konstatera att när det till exempel gäller
              reservation 4 om scenkonstnärernas pensionsvillkor ni är välkomna
              att stödja den står hela alliansen bakom. Vi vill se över pensionsvillkoren.
              Det finns en vänsterpartimotion i samma anda. Men vad gör Vänsterpartiet
              i utskottet? Man ställer sig inte bakom sin egen motion. Ni är
              välkomna in att vara med oss här.
            </seg>
          </u>
          <note type="speaker" xml:id="i-Pabk2Xy2bvCXA4tqjrEm1F">
            Anf. 158 TASSO STAFILIDIS (v) replik:
          </note>
          <u xml:id="i-6e42b37f5880acad-959" next="i-6e42b37f5880acad-962" who="Q6186607">
            <seg xml:id="i-WSpLnz6SSZL2ED4Z7jnB38">
              Fru talman! Jag har aldrig sagt nej till att ingå i en regering,
              Gunilla Tjernberg. Jag har ingenting emot det, men nu är det så
              att Vänsterpartiet samarbetar med regeringen. Vi sitter inte i
              den. Det är problematiskt. Det är därför vi hamnar i ett så här
              konstigt läge. När det gäller reservation 4 är det faktiskt så
              att utskottsmajoriteten tycker precis samma sak. Det är bara det
              att vi inte gnäller, vilket ni gör i er reservation. Det är den
              enda skillnaden. På varenda s-, v- och mp-förhandling som vi har
              haft på Kulturdepartementet har pensionsfrågan kommit upp.
            </seg>
          </u>
          <u xml:id="i-6e42b37f5880acad-960" prev="i-6e42b37f5880acad-959" who="Q6186607">
            <seg xml:id="i-U31BiQxDVah72qEx7i7LAB">
              Man försöker lösa detta, men det är inte Pagrotsky och Kulturdepartementet
              som är proppen. Det är han som håller i låset: Nuder. Hjälp till
              och väck honom och se till att han får sig en armbåge så att han
              också fattar att pensionerna för scenkonstområdet är viktiga.
            </seg>
          </u>
          <u xml:id="i-6e42b37f5880acad-961" prev="i-6e42b37f5880acad-959" who="Q6186607">
            <seg xml:id="i-Baus5inoFipbwqLVQTLBD">
              Det intressanta är att när han satt som kulturminister under
              en väldigt kort period av sitt liv gick han fram och lovade att
              man skulle lösa detta. Han har inte hållit det löftet. Vi får
              hjälpas åt att gå på Pär Nuder om detta, inte Pagrotsky. Det är
              Pär Nuder som håller i pengarna.
            </seg>
          </u>
          <u xml:id="i-6e42b37f5880acad-962" prev="i-6e42b37f5880acad-959" who="Q6186607">
            <seg xml:id="i-XXKqrFH3EWEt6hGrrnztMc">
              Jag kan förstå att Gunilla Tjernberg är besviken och arg och
              ledsen över att Vänsterpartiet till synes inte står för de förslag
              som vi lägger utifrån det här betänkandet. Ordningen ser ut så
              i riksdagen. Har man ett samarbete, men inte ingår i regeringen,
              kan man knappast göra på något annat sätt än vi gör. Det jag vill
              visa i debatten är att vi aldrig har gett upp vår politik. Vi
              driver vår politik även i samarbetet med s och mp.
            </seg>
          </u>
          <note type="speaker" xml:id="i-Dt6foupEaBe1NnbdNqCFDk">
            Anf. 159 LENNART KOLLMATS (fp) replik:
          </note>
          <u xml:id="i-6e42b37f5880acad-963" next="i-6e42b37f5880acad-968" who="Q5917980">
            <seg xml:id="i-Di7LPkatN24VLs9MnWsKfw">
              Fru talman! Jag försöker låta bli att begära replik, men det
              går inte i vissa lägen. Jag är väl medveten om tidsaspekten.
            </seg>
          </u>
          <u xml:id="i-6e42b37f5880acad-964" prev="i-6e42b37f5880acad-963" who="Q5917980">
            <seg xml:id="i-2tXjU9PUVH6QKNU8m4W4CN">
              Det är stimulerande att höra Tasso med det engagemang och den
              sakkunnighet som han har på det här området. När det gäller anslagen
              till de fria grupperna gladdes vi åt att regeringen med samarbetspartner
              kom i kapp oss från förra året då vi hade begärt 20 miljoner extra
              till privatteatrarna inte som ett engångsbelopp utan som ett befintligt
              belopp som ligger kvar.
            </seg>
          </u>
          <u xml:id="i-6e42b37f5880acad-965" prev="i-6e42b37f5880acad-963" who="Q5917980">
            <seg xml:id="i-NbYcxtqowgicoyxXnwLtuX">
              Centrumbildningen på arbetsmarknaden är något väldigt intressant.
              De centrumbildningar som har kommit hittills har ju krävt extra
              medel. Nu säger Tasso att han vill föra över pengar från arbetsmarknadspolitiken
              till kulturområdet. Det är en överföring och det kräver pengar
              här. Vilket blir resultatet? Det skulle ju också kunna förbättra
              för de fria gruppernas medlemmar. Det är jag en stark tillskyndare
              av. Jag har också, som Tasso mycket väl vet, tagit upp problemet
              med att man repeterar med a-kassa och så vidare.
            </seg>
          </u>
          <u xml:id="i-6e42b37f5880acad-966" prev="i-6e42b37f5880acad-963" who="Q5917980">
            <seg xml:id="i-SHoui8VhYNnDYZ9Krq2qyK">
              Blir resultatet att de grupper som finns får bättre arbetsförhållanden
              ur pensions- och lönesynpunkt, eller blir det fler grupper och
              ännu flera som får dåliga pensionsvillkor? Det är ingen enkel
              fråga. Pensionsfrågorna är över huvud taget inte enkla. Var går
              gränsen för detta?
            </seg>
          </u>
          <u xml:id="i-6e42b37f5880acad-967" prev="i-6e42b37f5880acad-963" who="Q5917980">
            <seg xml:id="i-7sQUNPJAtP6xHGUE2bnyEr">
              Jag skulle också vilja ställa en kort fråga. Du nämnde att det
              fanns en tryckfelsnisse på en sida. Vad är det för tryckfelsnisse?
            </seg>
          </u>
          <u xml:id="i-6e42b37f5880acad-968" prev="i-6e42b37f5880acad-963" who="Q5917980">
            <seg xml:id="i-DJH3JKtfyc1eeoDYyysobv">
              Jag vill påminna om att Folkpartiet i sitt budgetalternativ lade
              på 15 miljoner till pensionskostnaderna.
            </seg>
          </u>
          <note type="speaker" xml:id="i-JHG7KZ5wirZgrN71WX9d1T">
            Anf. 160 TASSO STAFILIDIS (v) replik:
          </note>
          <u xml:id="i-6e42b37f5880acad-969" next="i-6e42b37f5880acad-971" who="Q6186607">
            <seg xml:id="i-BxCTnRv1Vc3G6eH784F3Yt">
              Fru talman! Centrumbildningarna har ett statligt uppdrag. De
              får särskilda arbetsförmedlande pengar. Centrumbildningarna får
              alltså totalt 10 miljoner, tror jag, för att skapa fler jobb till
              sina medlemmar. De olika centrumbildningarna jobbar naturligtvis
              på olika sätt med sitt förmedlande uppdrag.
            </seg>
          </u>
          <u xml:id="i-6e42b37f5880acad-970" prev="i-6e42b37f5880acad-969" who="Q6186607">
            <seg xml:id="i-RE1fcBK5ySSi3GnbohZgxq">
              Det vi är ute efter i reservation 5 är att man ska utreda hur
              det skulle se ut med liknande lösningar som en teater eller dansallians
              inom fler områden inom kultursektorn. Vi vill titta på det. Vi
              vill se vad det finns för synergieffekter och möjligheter att
              använda de pengar som ändå går ut till arbetslösa konstnärer och
              göra dem till riktiga pengar, som inte är pengar som man får gå
              med nedsänkt huvud för att kvittera ut utan pengar som man med
              stolthet får använda som en riktig lön.
            </seg>
          </u>
          <u xml:id="i-6e42b37f5880acad-971" prev="i-6e42b37f5880acad-969" who="Q6186607">
            <seg xml:id="i-4UxuZptnXDDgQSGuAfyCHB">
              Tryckfelsnisse har varit framme på s. 109. Det handlar om jämförelsen
              där man blandar in PISA-förordningen i det kollektivavtal som
              finns mellan Teaterförbundet och Teatercentrum respektive Teaterförbundet
              och Danscentrum. PISA-förordningsjämförelsen hör inte hit. Det
              har aldrig någonsin funnits och finns fortfarande inte någon som
              helst möjlighet för dem som täcks av de nya kollektivavtalen att
              gå i pension vid 41 eller 44 års ålder när det gäller dansarna.
              Det är vanlig ålderspension som gäller för dem.
            </seg>
          </u>
          <note type="speaker" xml:id="i-CtNXRBuY3u6vZgPYKJLL2s">
            Anf. 161 LENNART KOLLMATS (fp) replik:
          </note>
          <u xml:id="i-6e42b37f5880acad-972" next="i-6e42b37f5880acad-978" who="Q5917980">
            <seg xml:id="i-AHBwCaf8Buwt9CDpEJGnLx">
              Fru talman! Jag tittade på s. 109. Det står faktiskt att överenskommelsen
              och kollektivavtalet med kompletterande avtalspensioner är av
              annat slag än den så kallade PISA-förordningen. Jag förstod därför
              inte riktigt vad Tasso menade. Det står precis som du säger, nämligen
              att det inte är PISA inom den sektorn.
            </seg>
          </u>
          <u xml:id="i-6e42b37f5880acad-973" prev="i-6e42b37f5880acad-972" who="Q5917980">
            <seg xml:id="i-Jq8cmrKZynzDJEpSU3Ryw">
              Det är ju majoritetstexten, så det kanske är någon annan än jag
              som ska försvara den. Jag står i och för sig bakom den eftersom
              jag inte har någon reservation.
            </seg>
          </u>
          <u xml:id="i-6e42b37f5880acad-974" prev="i-6e42b37f5880acad-972" who="Q5917980">
            <seg xml:id="i-HrA4i9WaQakA8Xooi3kknG">
              Har de centrumbildningar som finns vi tycker att de är bra minskat
              pengarna till a-kassan inom kultursektorn? Det tycker jag är en
              viktig fråga innan man går vidare med ytterligare delar.
            </seg>
          </u>
          <u xml:id="i-6e42b37f5880acad-975" prev="i-6e42b37f5880acad-972" who="Q5917980">
            <seg xml:id="i-Bf83W7FRd25qvMXEA7crF">
              Vänstern har reservationer. Man stöder glädjande nog en av våra
              reservationer. Det är ju val snart, om tio månader. Man fjärmar
              sig och går fram som ett eget parti. Jag är övertygad om att ni
              kommer att göra det i valrörelsen när det gäller kulturfrågor.
              När det gäller kulturdelen kommer vi fyra borgerliga partier också
              att till dels gå fram som egna partier. Det är det vi är. Valutslaget
              får ge tyngden åt varje parti i de förhandlingar som kommer efter
              valet.
            </seg>
          </u>
          <u xml:id="i-6e42b37f5880acad-976" prev="i-6e42b37f5880acad-972" who="Q5917980">
            <seg xml:id="i-HGVN2owtrqB2byCg18VK6v">
              Jag kan garantera att det kommer att vara fyra partier i en sådan
              regering. Vi kommer inte att ha något parti som är ett stödparti.
              Alla partier kommer att ingå i samma regering. Därmed kommer vi
              att gå fram gemensamt.
            </seg>
          </u>
          <u xml:id="i-6e42b37f5880acad-977" prev="i-6e42b37f5880acad-972" who="Q5917980">
            <seg xml:id="i-Ge732tuNZjW9PATsvQfb9J">
              De överläggningar vi har i dag mellan de borgerliga partierna
              inom kulturutskottet är oerhört positiva. Vi kommer längre och
              längre. Det syns ju på att vi har många gemensamma reservationer.
            </seg>
          </u>
          <u xml:id="i-6e42b37f5880acad-978" prev="i-6e42b37f5880acad-972" who="Q5917980">
            <seg xml:id="i-GRXDVvE5mWgadUTWDsyWjv">
              Du säger att ni lägger till ett strå när hela regeringen är ett
              hölass.
            </seg>
          </u>
          <note type="speaker" xml:id="i-8HGZJfYF2XdvQkTrmnDho7">
            Anf. 162 TASSO STAFILIDIS (v) replik:
          </note>
          <u xml:id="i-6e42b37f5880acad-979" next="i-6e42b37f5880acad-983" who="Q6186607">
            <seg xml:id="i-VvUd7xCeB7NhiAko5NHxGS">
              Fru talman! Vi kan diskutera s. 109 efteråt. Svensk Scenkonst
              finns inte med i kollektivavtalsskrivandet. Det är de andra parterna,
              alltså Teaterförbundet och Teatercentrum å ena sidan och Danscentrum
              och Teaterförbundet å andra sidan vad gäller dansarna.
            </seg>
          </u>
          <u xml:id="i-6e42b37f5880acad-980" prev="i-6e42b37f5880acad-979" who="Q6186607">
            <seg xml:id="i-WSzoowfU8ASMQWcPWLoYEq">
              Det som jag tycker att man kan missuppfatta är att det står att
              numera omfattas de av kompletterande avtalspensioner av annat
              slag än den så kallade PISA-förordningen.
            </seg>
          </u>
          <u xml:id="i-6e42b37f5880acad-981" prev="i-6e42b37f5880acad-979" who="Q6186607">
            <seg xml:id="i-2YKNK4ybuNBbn8GxJEbXKW">
              Man kan få uppfattningen att det är av ett annat slag, men att
              även detta gäller. Man förklarar inte vad det är för slags avtalspensioner
              som gäller, hur stora de är och hur de ser ut.
            </seg>
          </u>
          <u xml:id="i-6e42b37f5880acad-982" prev="i-6e42b37f5880acad-979" who="Q6186607">
            <seg xml:id="i-5ZxWGQF4yaoAhdUAYQ4d3P">
              När det gäller centrumbildningarna finns det svart på vitt. Det
              finns siffror som är otroligt glädjande. Man kan på öret och på
              person se hur många arbetstillfällen de pengar som går till centrumbildningarna
              skapar. Man kan inom de olika centrumbildningarna se vad det innebär
              i arbetstillfällen. Där kan man se hur lyckat det arbete är som
              bedrivs av centrumbildningarna. Därför är centrumbildningarna
              otroligt viktiga.
            </seg>
          </u>
          <u xml:id="i-6e42b37f5880acad-983" prev="i-6e42b37f5880acad-979" who="Q6186607">
            <seg xml:id="i-TDXrEYEPP1USqeHGdxtG1C">
              Jag kan gratulera Folkpartiet till att vara så säkra på och tydliga
              med att ni aldrig kommer att vara ett samarbetsparti. För vår
              del gäller att vi är ett samarbetsparti, och det är det som vi
              får rätta oss efter. Det är inte så mycket att göra åt. Man kan
              göra det bästa av situationen. Det är det som vi i Vänsterpartiet
              försöker göra. Vi försöker göra det bästa av situationen, det
              bästa för scenkonsten, i det här fallet. Det kommer vi att fortsätta
              med.
            </seg>
          </u>
          <note type="speaker" xml:id="i-NibmZUSbtMkRp6u78kNLh2">
            Anf. 163 KENT OLSSON (m) replik:
          </note>
          <u xml:id="i-6e42b37f5880acad-984" next="i-6e42b37f5880acad-987" who="Q6027303">
            <seg xml:id="i-RshqqBRvqScNJnyzU4eHeJ">
              Fru talman! Först vill jag tacka för erkännandet av den moderata
              kulturpolitikens förändring och de positiva ord vi fick. Det är
              lite skillnad när man hör Tasso uttala sig om regeringen. Det
              känns lite märkligt att Moderaterna får berömmande ord medan regeringen
              inte får det, som ändå är Tassos samarbetspartner. Jag skulle
              kunna säga att med sådana vänner behöver man inga fiender. Det
              är sällan man hör en sådan vidräkning med ett parti som någon
              samarbetar med.
            </seg>
          </u>
          <u xml:id="i-6e42b37f5880acad-985" prev="i-6e42b37f5880acad-984" who="Q6027303">
            <seg xml:id="i-LWzt66Co4uk45dXvuU95rD">
              Jag noterade bland annat att Tasso sade: Hur hade budgeten sett
              ut om inte vi hade varit? De förändringar som skett hade inte
              skett om inte vi hade varit, sade han också. Hade jag varit Lars
              Wegendal hade jag varit ganska förtvivlad över situationen. Vi
              får nu uppleva i kammaren hur splittringen alldeles klart och
              tydligt går ut i debatten. Jag uppfattade egentligen inte att
              regeringen hade gjort någonting, utan det var Vänsterpartiet som
              egentligen stod bakom alla förändringar som fanns vad gäller pensioner
              och många andra saker.
            </seg>
          </u>
          <u xml:id="i-6e42b37f5880acad-986" prev="i-6e42b37f5880acad-984" who="Q6027303">
            <seg xml:id="i-UCvRb1YRPvA4PNNmiRyzV4">
              Det är intressant att få reda på att det är ett sådant klimat
              mellan samarbetspartierna. Jag ställer mig frågan: Är s inte intresserade
              av kultur alls? När man lyssnade på Tasso fick man uppfattningen
              att det i stort sett var Vänsterpartiet som stod för den kulturella
              förändring som hade skett.
            </seg>
          </u>
          <u xml:id="i-6e42b37f5880acad-987" prev="i-6e42b37f5880acad-984" who="Q6027303">
            <seg xml:id="i-M1P9tdMZLc7rbwrd4qUxs">
              Jag har en liten fråga när vi nu ändå ser denna vändning. Tittar
              man på den moderata politiken ser man att vi har gett mer pengar,
              till exempel till de fria grupperna som Tasso nämnde. Egentligen
              skulle man alltså kunna säga att vi har stöd från Vänsterpartiet
              i denna fråga. Det kanske är att gå lite väl långt att tänka sig
              att vi skulle få stöd för ett särskilt yttrande kring denna sak,
              men jag vill ändå fråga: Är det så att ni egentligen står bakom
              detta också?
            </seg>
          </u>
          <note type="speaker" xml:id="i-DdKN4BsxEE7WHHS2Pi15bN">
            Anf. 164 TASSO STAFILIDIS (v) replik:
          </note>
          <u xml:id="i-6e42b37f5880acad-988" next="i-6e42b37f5880acad-991" who="Q6186607">
            <seg xml:id="i-5U41ieaij3Rz4PjpPjBotG">
              Fru talman! Kent Olsson väljer att stänga av öronen ibland och
              sätta på dem ibland. Jag uttryckte faktiskt min glädje över det
              samarbete vi har med s och mp. Det tyckte jag att jag var väldigt
              tydlig i. Jag talade om att de ledamöter och kamrater som finns
              i kulturutskottet kämpar och strider för kulturpolitiken. Jag
              försökte dock också tala om, kanske inte lika diplomatiskt och
              kryptiskt, att det var någon annan som höll i låset.
            </seg>
          </u>
          <u xml:id="i-6e42b37f5880acad-989" prev="i-6e42b37f5880acad-988" who="Q6186607">
            <seg xml:id="i-Kac8BK4TEnHKp7nHiBWrB5">
              Där tycker jag faktiskt att vi har all rätt att vara kritiska.
              Jag hoppas verkligen att ni någon gång i framtiden, kanske om
              hundra år när ni kommer i regeringsställning, får en finansminister
              som inte håller så hårt i pengalåset utan låter er få igenom de
              här kraven. Vi får inte glömma bort att det är så verkligheten
              ser ut.
            </seg>
          </u>
          <u xml:id="i-6e42b37f5880acad-990" prev="i-6e42b37f5880acad-988" who="Q6186607">
            <seg xml:id="i-7vDErFdiVonUsWPmG7KVGW">
              Jag har alltså inte på något sätt svartmålat kamraterna i kulturutskottet
              och deras kämpande och arbete för kulturbudgeten. Jag försöker
              inte heller ta åt mig äran för Vänsterpartiets räkning, mer än
              i de delar där vi faktiskt i förhandlingarna lyckades få igenom
              några miljoner här och där. Det är det som är så tråkigt: I stora
              paket lyckas man få igenom till exempel de 9 miljonerna till Teateralliansen
              och dansalliansen.
            </seg>
          </u>
          <u xml:id="i-6e42b37f5880acad-991" prev="i-6e42b37f5880acad-988" who="Q6186607">
            <seg xml:id="i-8zfssG7hXWGCQCFNx8VmMr">
              Sedan frågar Kent Olsson om stödet till den fria scenkonsten.
              Bara för att ni nu har ändrat er kulturpolitik kan ni ju inte
              glömma bort det som vi har stått här och tjatat om år efter år,
              nämligen att vi vill ha en nivåökning på den fria scenkonsten.
              60 miljoner är den nivå som vi måste komma upp till, och det tycker
              vi fortfarande.
            </seg>
          </u>
          <note type="speaker" xml:id="i-NAQgQReF8Jb8SLcxMfLBdu">
            Anf. 165 KENT OLSSON (m) replik:
          </note>
          <u xml:id="i-6e42b37f5880acad-992" next="i-6e42b37f5880acad-995" who="Q6027303">
            <seg xml:id="i-3ATno37g7Sf23xMVjrXvxs">
              Fru talman! Som jag noterade förut har vi en nivåökning på kulturen
              med 250 miljoner kronor. Om man räknar bort den besparing på studieförbunden
              som vi står för den har vi alltid gjort har vi alltså en nivåökning
              på den övriga delen med 250 miljoner kronor. Sedan kanske vi inte
              ska diskutera det, men det känns ändå trevligt att höra att Tasso
              tycker att det är riktigt att vi gör denna satsning och att man
              kanske är mer nöjd med den än med regeringen.
            </seg>
          </u>
          <u xml:id="i-6e42b37f5880acad-993" prev="i-6e42b37f5880acad-992" who="Q6027303">
            <seg xml:id="i-T76DcFrWQ6iMpTJaB3XEPA">
              Tasso säger att det finns en glädje i samarbetet. När vi träffar
              Folkpartiet, Centern och kd är vi faktiskt glada. Vi sitter och
              diskuterar hur vi ska jobba i framtiden och vilka förslag vi ska
              lägga. Visst har vi en del skillnader i förslagen, men det är
              ambitionsskillnader. Precis som Tasso sade förut finns det skillnader
              mellan olika politiska partier. Vi har vissa ambitionsskillnader.
              Jag är alldeles övertygad om att vi kommer att komma överens om
              en gemensam kulturpolitik inte om hundra år, men om ett par månader
              helt och hållet. Jag är också övertygad om att vi har så stor
              förankring för våra förslag här att vår finansminister i stor
              utsträckning kommer att tycka att dessa förslag är bra.
            </seg>
          </u>
          <u xml:id="i-6e42b37f5880acad-994" prev="i-6e42b37f5880acad-992" who="Q6027303">
            <seg xml:id="i-31LHJbrpAgpwsHRrEipAfT">
              Men låt mig också svara på en av de frågor som du tog upp, nämligen
              om Moderaternas syn på landstingen. Du var lite kritisk mot vad
              som sker i Stockholm. Låt oss först och främst konstatera att
              vår moderata syn på landstingen är alldeles klar: Om landstingen
              ska finnas kvar ska de syssla med sjukvård. De pengar man ska
              ha tycker vi att man kan lägga på psykiatri och cancervård. Men
              därmed inte sagt att kulturen ska försvinna, utan som vi ser det
              kan man göra detta som en överenskommelse i någon form med Kommunförbundet.
              Att gå ut och säga att Moderaterna i Stockholm inte är kulturintresserade
              tycker jag är en alldeles felaktig beskrivning.
            </seg>
          </u>
          <u xml:id="i-6e42b37f5880acad-995" prev="i-6e42b37f5880acad-992" who="Q6027303">
            <seg xml:id="i-Uzq6CvRJVQH98QBp4W1sXB">
              Vi har en politik där vi tydligt har sagt att landstingen sysslar
              med sjukvård. Därmed behöver dock inte de pengar som finns där
              försvinna, utan de kan skötas genom Kommunförbundet.
            </seg>
          </u>
          <note type="speaker" xml:id="i-JVT2q983MyXZtGnJYvAR8i">
            Anf. 166 TASSO STAFILIDIS (v) replik:
          </note>
          <u xml:id="i-6e42b37f5880acad-996" next="i-6e42b37f5880acad-999" who="Q6186607">
            <seg xml:id="i-NXgqCL2iz6Q3uaHFd1sLLD">
              Fru talman! Det var ju skönt att Kent Olsson nu blottlade strupen.
              Det är precis det här det handlar om. Det är så er moderata politik
              ser ut. Var ska då pengarna tas ifrån? Landstinget hänvisar till
              staten och ibland också till kommunen. Då räcker ju inte de 250
              miljonerna som Kent Olsson tar upp, som ni tycker att ni har lagt
              på men som om man läser på ett annat sätt blir bara 15 miljoner.
            </seg>
          </u>
          <u xml:id="i-6e42b37f5880acad-997" prev="i-6e42b37f5880acad-996" who="Q6186607">
            <seg xml:id="i-7mzxhtoHdajnYuAKypXEB3">
              Frågan är egentligen: Var ska alla de pengar som går till kultur
              i Stockholms län bara som ett exempel tas ifrån? Det kommer inte
              era 250 miljoner att räcka till. Kulturbudgeten är ju nollad för
              Moderaternas del i landstinget. Den existerar inte. Ni reserverar
              er och vill inte delta i besluten eftersom pengar från landstinget
              inte ska gå till kulturen. Var ska då de pengarna komma ifrån?
              Det är tydligt att er politik inte hänger ihop. Det är också det
              jag tycker mig se i förslagen i stort.
            </seg>
          </u>
          <u xml:id="i-6e42b37f5880acad-998" prev="i-6e42b37f5880acad-996" who="Q6186607">
            <seg xml:id="i-RBrQzU58KW1oAN1udZqCZX">
              Kent Olsson valde att raljera över de olika former av utbud man
              har inom folkbildningen. Det tycker jag är lite tråkigt. Människor
              måste ändå ha ett fritt val. Det är inte vi här i riksdagen som
              ska detaljstyra vilket utbud studieförbunden ska ha, men det är
              ändå viktigt att det finns ett grundutbud. Inom scenkonsten har
              ni varit framåt, och det ska ni ha en eloge för. Men inom andra
              områden kanske ni har varit mer tillbakablickande, och det tycker
              jag är tråkigt.
            </seg>
          </u>
          <u xml:id="i-6e42b37f5880acad-999" prev="i-6e42b37f5880acad-996" who="Q6186607">
            <seg xml:id="i-GAaBoLmJLKPzVBgLKQNWHy">
              Snacka med era landstingspolitiker och be dem att i alla fall
              ha en buffert! Vad händer med kulturen om borgarna tar över Stockholm
              efter valet? Nattsvart!
            </seg>
          </u>
          <note type="speaker" xml:id="i-278BmLELpMmipWb7QUk7w7">
            Anf. 167 LARS-IVAR ERICSON (c):
          </note>
          <u xml:id="i-6e42b37f5880acad-1000" next="i-6e42b37f5880acad-1035" who="Q432059">
            <seg xml:id="i-DLtgfBgzMxD3SHfAcwu237">
              Fru talman! Kultur är ett individuellt och vitt begrepp. Det
              omfattar många områden i den verklighet vi lever i. Vi märker
              det här i kväll i denna debatt, där vi pläderar för olika områden
              där det behövs pengar.
            </seg>
          </u>
          <u xml:id="i-6e42b37f5880acad-1001" prev="i-6e42b37f5880acad-1000" who="Q432059">
            <seg xml:id="i-EU5xUvcuYXyuvyLdb6te6t">
              Jag vill börja med att instämma i Birgitta Selléns anförande
              om hur Centerpartiet vill fördela medel till kulturen och väljer
              sedan att koncentrera mig på några områden.
            </seg>
          </u>
          <u xml:id="i-6e42b37f5880acad-1002" prev="i-6e42b37f5880acad-1000" who="Q432059">
            <seg xml:id="i-9HbsdpdrMRGj45gFW9dcsk">
              När det gäller det första området anar jag att några ledamöter
              ler igenkännande. Några kanske skakar på huvudet: inte nu igen!
              Men precis som några tidigare talare har försökt göra vill också
              jag ta upp det viktiga i att vi bevakar det kyrkoantikvariska
              anslaget. Det finns nämligen en stor oro ute i landet: Hur kommer
              det att gå för våra kyrkor? Hur ska kyrkan med en krympande ekonomi
              kunna bevara dessa kulturskatter som ända sedan medeltiden har
              tjänat fastboende och besökare?
            </seg>
          </u>
          <u xml:id="i-6e42b37f5880acad-1003" prev="i-6e42b37f5880acad-1000" who="Q432059">
            <seg xml:id="i-LsE57BD8pyEJAF9yd81R2j">
              Varje år minskar Svenska kyrkans medlemsantal med ca 70 000 personer.
              Därmed försvinner medel till underhåll och reparationer. Det är
              åtgärder som ofta är mycket dyra på grund av extrema merkostnader,
              som konsulter, och att det är svårt att få tag i kunniga hantverkare.
              Det är också en väldigt invecklad tillståndsbyråkrati när man
              ska utföra dessa underhållsarbeten och reparationer. Det är alltså
              många svårigheter som möter pastorat och församlingar.
            </seg>
          </u>
          <u xml:id="i-6e42b37f5880acad-1004" prev="i-6e42b37f5880acad-1000" who="Q432059">
            <seg xml:id="i-GB4ojXAqJGjRfdv9mNPV2m">
              Våra kyrkor är inte bara en angelägenhet för de kyrkotillhöriga
              utan en viktig del av hela vårt kulturarv. Därför är det naturligt
              att samhället i sin helhet bidrar till dem. Detta skulle ske genom
              den kyrkoantikvariska ersättningen. Men nu sviker staten, håller
              inte vad den lovat utan reducerar med 15 miljoner i stället för
              att beakta behovet av att höja denna ersättning. Trots upprepade
              propåer om att få besked om vad som ska hända efter 2009 ges det
              inget besked utom ungefär: Det ordnar sig nog i alla fall.
            </seg>
          </u>
          <u xml:id="i-6e42b37f5880acad-1005" prev="i-6e42b37f5880acad-1000" who="Q432059">
            <seg xml:id="i-CGXmEc5z46kZozDc5k1QWA">
              Från Centerpartiets sida tycker vi att regeringens agerande i
              denna fråga är illavarslande. Vi efterlyser ökade anslag redan
              nu, framför allt också överläggningar om tiden efter år 2009.
            </seg>
          </u>
          <u xml:id="i-6e42b37f5880acad-1006" prev="i-6e42b37f5880acad-1000" who="Q432059">
            <seg xml:id="i-JyRYLqMTYFB6DLy4obVZsD">
              Från byggnaderna går jag över till verksamheterna, och då vill
              jag lyfta fram två angelägna områden där Centerpartiet har motionerat
              om mer stöd. När det som inte får hända ändå händer behöver alla
              goda krafter samverka. Här är sjukhuskyrkan en viktig resurs.
              Drabbade, anhöriga och personal behöver stöd och hjälp att bearbeta
              de viktiga existentiella frågorna.
            </seg>
          </u>
          <u xml:id="i-6e42b37f5880acad-1007" prev="i-6e42b37f5880acad-1000" who="Q432059">
            <seg xml:id="i-SW7eSonkG43FTfc7LSjXGa">
              Detsamma gäller fängelsekyrkan. Antalet intagna i fängelser och
              häkten ökar och därmed behovet att få tala med någon som har total
              tystnadsplikt och som kan vara en viktig person på vägen mot ett
              laglydigt liv. Centerpartiet vill värna om sjukhuskyrkan och om
              fängelsekyrkan och öka stödet med 1 ½ miljon.
            </seg>
          </u>
          <u xml:id="i-6e42b37f5880acad-1008" prev="i-6e42b37f5880acad-1000" who="Q432059">
            <seg xml:id="i-SYJ5L8XSYeNdMqe1yA1Xxs">
              Fru talman! Ett samhälle tillgängligt för alla det målet ska
              uppnås år 2010. På vägen dit är det många delar som måste uppfyllas.
              En sådan del är synskadades tillgång till kultur.
            </seg>
          </u>
          <u xml:id="i-6e42b37f5880acad-1009" prev="i-6e42b37f5880acad-1000" who="Q432059">
            <seg xml:id="i-B1xn4iDaVx7P1AycW5RKMB">
              I förra veckan deltog jag i en debatt som anordnades av Synskadades
              Riksförbund här i Stockholm. Vi som debatterade kunde då notera
              en otålighet över att det händer så lite på tillgänglighetsområdet.
              Varför går det så långsamt trots många goda förslag och teknikens
              framsteg?
            </seg>
          </u>
          <u xml:id="i-6e42b37f5880acad-1010" prev="i-6e42b37f5880acad-1000" who="Q432059">
            <seg xml:id="i-GBsFkuEiAZha8utTXqswui">
              Tillsammans med Birgitta Carlsson har jag i en motion tagit upp
              möjligheten att låta alla böcker som ges ut i Sverige också bli
              inlästa som talböcker. Då tänker du kanske: Detta är väl orimligt.
              Ska det sitta personer och läsa in all denna text? Det måste bli
              alldeles för dyrt och komplicerat. Men så är det inte tänkt.
            </seg>
          </u>
          <u xml:id="i-6e42b37f5880acad-1011" prev="i-6e42b37f5880acad-1000" who="Q432059">
            <seg xml:id="i-6JsUsxFwk8thpJ378z99mF">
              Det finns något som heter DAISY, Digitalt Audiobaserat Informationssystem.
              Det är en metod att överföra en textmassa till en cd-skiva som
              sedan via syntetiskt ljud kan läsas upp genom en dator. I den
              digitala talboken kan man gå mellan bokens rubriker direkt till
              rätt avsnitt.
            </seg>
          </u>
          <u xml:id="i-6e42b37f5880acad-1012" prev="i-6e42b37f5880acad-1000" who="Q432059">
            <seg xml:id="i-BbzGZ1hbkFB3gGhevKVSm1">
              Det är lätt att föreställa sig hur en synskadad person eller
              en dyslektiker skulle kunna få tillgång till all nyutkommen litteratur.
              Deras studier skulle också kunna underlättas om vi fick en bestämmelse
              om inläsning av alla böcker.
            </seg>
          </u>
          <u xml:id="i-6e42b37f5880acad-1013" prev="i-6e42b37f5880acad-1000" who="Q432059">
            <seg xml:id="i-YXDNn5Ynd96WvyvaXqGKU8">
              Utskottet skriver att det redan ges ut ett stort antal böcker
              i form av talböcker och att staten inte bör gå in och reglera
              utgivningen av ljudböcker. Men jag anser att detta handlar om
              en viktig tillgänglighetsfråga och avser att återkomma eftersom
              den kulturella allemansrätten och alla människors tillgång till
              olika former av kultur är en kärnfråga för Centerpartiet. Förslaget
              om att använda DAISY-metoden mer tycker jag borde tilltala även
              övriga partier.
            </seg>
          </u>
          <note xml:id="i-UzDXmDvNWiF9YmmZjzTXA">
            Anf. 168 GUNILLA CARLSSON i Hisings Backa (s):
          </note>
          <u xml:id="i-6e42b37f5880acad-1014" prev="i-6e42b37f5880acad-1000" who="Q432059">
            <seg xml:id="i-Cmgnpe1DCjMQ7BBstqnyLX">
              Fru talman! Kanske precis nu, i dag, när vi ägnar dagen åt att
              debattera kulturutskottets budgetbetänkande det är några andra
              som pratar om arbetarrörelsens historia, om mediepolitiken i Sverige,
              om hur det är att vara biståndsarbetare i Indien. Några kanske
              redigerar en film som man spelade in i förra veckan, lär sig hur
              man använder en dator för att kunna påverka sina beslutsfattare
              i en fråga som engagerar, eller kanske gick det precis upp ett
              ljus för någon som har tragglat länge i ekvationernas värld.
            </seg>
          </u>
          <u xml:id="i-6e42b37f5880acad-1015" prev="i-6e42b37f5880acad-1000" who="Q432059">
            <seg xml:id="i-TZK7DSbz5YyhQex7wi7FuG">
              Fru talman! Detta är bara ett axplock av allt det som kanske
              pågår i folkbildningens Sverige en alldeles vanlig dag så här
              i december.
            </seg>
          </u>
          <u xml:id="i-6e42b37f5880acad-1016" prev="i-6e42b37f5880acad-1000" who="Q432059">
            <seg xml:id="i-LMRXPF1m4YZpxzzsxM4mDD">
              För arbetarrörelsen och för oss socialdemokrater har folkbildningen
              alltid haft en speciell ställning. Genom folkbildningen startade
              den långa kampen för att genom kunskap och bildning möjliggöra
              för fler att vara med och påverka sin egen situation men även
              samhället i stort.
            </seg>
          </u>
          <u xml:id="i-6e42b37f5880acad-1017" prev="i-6e42b37f5880acad-1000" who="Q432059">
            <seg xml:id="i-E8mwdB6qAwcgkmGch1G3Nu">
              Än i dag har folkbildningen med sin pedagogik och förmåga att
              möta människor från olika samhällsgrupper en unik möjlighet att
              mota det demokratiska underskottet.
            </seg>
          </u>
          <u xml:id="i-6e42b37f5880acad-1018" prev="i-6e42b37f5880acad-1000" who="Q432059">
            <seg xml:id="i-BANqsGi8t93iMViguuWh9Q">
              Jag och även mina socialdemokratiska riksdagskamrater i kulturutskottet
              och i utbildningsutskottet har under de senaste månaderna ägnat
              en hel del tid åt att besöka folkhögskolor runtom i landet, både
              på landsbygden och i storstäderna. Vi har pratat med deltagare
              och med personal. Frågorna vi har ställt till deltagarna har bland
              annat varit varför de valde just folkhögskola och vad de tycker
              om att delta i folkhögskolans verksamhet.
            </seg>
          </u>
          <u xml:id="i-6e42b37f5880acad-1019" prev="i-6e42b37f5880acad-1000" who="Q432059">
            <seg xml:id="i-Rm2NP1nJ7ZYUSZdcYz8whQ">
              Alla de deltagare som jag har mött har varit oerhört positiva.
              De berättar att de lär sig för sin egen skull. De lär i sin egen
              takt. De hinner reflektera och använda det som de lär även i praktiken.
              De tävlar mot sig själva, respekterar varandra, ser olikheter
              som något positivt. De är i olika åldrar. De kommer från olika
              kulturer. Man lär sig att se saker ur ett annat perspektiv. Och
              som en kille sade: Jag har inte längre ett tunnelseende.
            </seg>
          </u>
          <u xml:id="i-6e42b37f5880acad-1020" prev="i-6e42b37f5880acad-1000" who="Q432059">
            <seg xml:id="i-T45CjBdhQbNs7nbv1PfT9u">
              Man upplever att man har engagerade lärare, som ser till hela
              människan. Man blir bättre förberedd för att fortsätta studier
              på högskolan. Detta är bara några av alla de synpunkter som deltagarna
              har lyft fram som sina upplevelser av folkbildningen.
            </seg>
          </u>
          <u xml:id="i-6e42b37f5880acad-1021" prev="i-6e42b37f5880acad-1000" who="Q432059">
            <seg xml:id="i-BCkcWar2Gd8gBHw9tECyvG">
              Några säger att de aldrig hade kunnat gå denna kurs om den inte
              hade funnits på folkhögskola. Alternativet hade varit en dyr kurs
              hos en privat utbildningsanordnare.
            </seg>
          </u>
          <u xml:id="i-6e42b37f5880acad-1022" prev="i-6e42b37f5880acad-1000" who="Q432059">
            <seg xml:id="i-VCiC9ZFfmB47NJvnAHzrvx">
              Jaha, det är kanske det som är alternativet i ett moderatstyrt
              Sverige, att man inte kan ta del av kurser inom folkbildningen,
              om man inte har råd att finansiera kursen själv så klart. Då får
              man vara med.
            </seg>
          </u>
          <u xml:id="i-6e42b37f5880acad-1023" prev="i-6e42b37f5880acad-1000" who="Q432059">
            <seg xml:id="i-JZ7L8gecgbjt26XvcdQSKs">
              Det är nämligen det här, fru talman, som är en av de stora skillnaderna
              mellan socialdemokratisk kulturpolitik och moderat kulturpolitik,
              denna nya moderata kulturpolitik som nästan uteslutande finansieras
              genom radikala nedskärningar på folkbildningen. De skär ned med
              hela 300 miljoner på folkbildningen jämfört med regeringens och
              utskottsmajoritetens förslag.
            </seg>
          </u>
          <u xml:id="i-6e42b37f5880acad-1024" prev="i-6e42b37f5880acad-1000" who="Q432059">
            <seg xml:id="i-DjJjvotPXuUsUuXiN6Lj7Q">
              Detta är inget nytt förslag från Moderaterna. De har lagt fram
              samma förslag på nedskärning i folkbildningen under de tre och
              ett halvt åren som jag har varit här i riksdagen. Det som jag
              uppfattar som mer tydligt i det här budgetförslaget kanske det
              har varit lika tydligt tidigare, men jag har inte uppfattat det
              så är att hela summan på 300 miljoner ska tas från studieförbundens
              verksamhet.
            </seg>
          </u>
          <u xml:id="i-6e42b37f5880acad-1025" prev="i-6e42b37f5880acad-1000" who="Q432059">
            <seg xml:id="i-MgTUu8dMC1B7iR5w912wrV">
              I Moderaternas yttrande till dagens betänkande står det bland
              annat att de offentliga bidragen till studieförbunden kan minskas,
              att de delar av studieförbundens verksamhet som inte kan betecknas
              som folkbildning inte heller ska finansieras med skattemedel.
            </seg>
          </u>
          <u xml:id="i-6e42b37f5880acad-1026" prev="i-6e42b37f5880acad-1000" who="Q432059">
            <seg xml:id="i-NsFnAKLAEEeU2CumUq74uM">
              Som ni hör finns det en ideologiskt betingad kritik mot folkbildningen
              hos Moderaterna. Den politiska viljan är att verksamhet som får
              ett stöd av staten i stället ska finansieras fullt ut av deltagarna
              själva, om den inte betecknas som folkbildning så klart. Det är
              riktigt att verksamhet som inte betecknas som folkbildning inte
              heller ska ha statligt stöd. Det finns redan nu kriterier för
              vad som ska räknas som en studiecirkel.
            </seg>
          </u>
          <u xml:id="i-6e42b37f5880acad-1027" prev="i-6e42b37f5880acad-1000" who="Q432059">
            <seg xml:id="i-HTLBUBUMJnU7sW1JjVMxcU">
              Men vad är det då som Moderaterna sätter sig emot? Är det valet
              av ämnen som man inte tycker om? Ja, det har ju Kent Olsson redan
              visat på här i kammaren i dag. Är det inte okej att läsa om arbetarrörelsens
              historia? Eller är det musikcirklarna som många av våra ungdomar
              deltar i som inte ska få statliga medel? Eller är det kanske ABF-skolans
              verksamhet som möjliggör för ett flertal, bland annat LO-medlemmar
              runtom i landet, att pröva på att läsa svenska, matematik, samhällskunskap
              med mera under en dag i veckan, för att kanske bli inspirerade
              att i nästa steg läsa vidare på gymnasienivå? Eller är det alla
              de föreläsningar som genomförs på vardagskvällar och helger där
              människor får ta del av spännande diskussioner om samhällsengagerande
              frågor, eller är det alla de kulturarrangemang som genomförs runtom
              i landet? De möjliggör för amatörkulturen att verka både i stad
              och på landsbygd, vilket också breddar kulturupplevelser runtom
              i landet.
            </seg>
          </u>
          <u xml:id="i-6e42b37f5880acad-1028" prev="i-6e42b37f5880acad-1000" who="Q432059">
            <seg xml:id="i-WdF9UjciRaurXMwnof7aMd">
              Moderaterna ifrågasätter Socialdemokraternas satsning på reformen
              om fri entré till statliga museer, kanske för att de flesta ligger
              i Stockholm. Då skulle det vara intressant att höra hur Moderaternas
              representanter i kulturutskottet ser på den neddragning till folkbildningen
              som man vill göra för att i stället satsa pengarna på statliga
              institutioner som Operan och Dramaten. Dessutom ska de extra resurserna
              inte gå till att sänka priserna, vilket i så fall kanske hade
              gynnat de grupper som i dag har en möjlighet att genom folkbildningens
              verksamhet ta del av ett kulturarrangemang.
            </seg>
          </u>
          <u xml:id="i-6e42b37f5880acad-1029" prev="i-6e42b37f5880acad-1000" who="Q432059">
            <seg xml:id="i-9NWcf4hwaw8BA55nHZQnu2">
              Hur mycket motsvarar då en nedskärning på 300 miljoner på studieförbundens
              verksamhet? Lars Wegendal, min kollega, har tidigare tagit upp
              det, men jag tror att det är värt att ta upp det en gång till
              för att få ett perspektiv på hur mycket verksamhet det faktiskt
              handlar om.
            </seg>
          </u>
          <u xml:id="i-6e42b37f5880acad-1030" prev="i-6e42b37f5880acad-1000" who="Q432059">
            <seg xml:id="i-UsvTCGS3vRYVq1awtcj8N7">
              Med en neddragning på 300 miljoner, om man räknar på den redovisade
              verksamhet som studieförbunden hade under 2004 på sammanlagt 309
              000 studiecirklar, skulle nedskärningen motsvara ca 120 000 cirklar
              färre. Det gör att de moderata nedskärningarna motsvarar kostnaden
              för mer än var tredje studiecirkel jämfört med i dag bara med
              de statliga bidragen. Jag vet att Moderaterna i min hemkommun
              Göteborg och i regionen Västra Götaland också drar ned på anslagen
              till folkbildningen. I det moderata budgetförslaget i Göteborgs
              kommun tar man bort 13 miljoner kronor.
            </seg>
          </u>
          <u xml:id="i-6e42b37f5880acad-1031" prev="i-6e42b37f5880acad-1000" who="Q432059">
            <seg xml:id="i-SV4KmQTsmXF8ZBRf61oTsE">
              I regionen Västra Götaland har Moderaterna nästan 3,8 miljoner
              mindre i folkbildningsanslag än majoriteten, en majoritet som
              består av Socialdemokraterna, Folkpartiet och Centern. Jag har
              inte räknat ut hur många studiecirklar, föreläsningar eller kulturarrangemang
              som då skulle försvinna i min egen hemkommun, men det skulle helt
              klart göra att en stor del av studieförbundens verksamhet skulle
              frysa inne.
            </seg>
          </u>
          <u xml:id="i-6e42b37f5880acad-1032" prev="i-6e42b37f5880acad-1000" who="Q432059">
            <seg xml:id="i-7Qo4F9N1yYDcfdjS9v8AFY">
              Frågan jag nu ställer är: Hur ser Centerpartiet på den nedskärning
              på 300 miljoner som Moderaterna föreslår? Ni lägger 90 miljoner
              mer än majoriteten i utskottet. Det gör en skillnad att förklara
              på hela 390 miljoner mellan ert förslag och Moderaternas.
            </seg>
          </u>
          <u xml:id="i-6e42b37f5880acad-1033" prev="i-6e42b37f5880acad-1000" who="Q432059">
            <seg xml:id="i-EH6q8pL3bAEutetRvHgfSP">
              Hur kan ni ens tänka er att sitta i en regering som är så kritisk
              till folkbildningens verksamhet? Ni är ju, precis som vi socialdemokrater,
              ett folkrörelseparti som alltid har värdesatt folkbildningen och
              dess verksamhet.
            </seg>
          </u>
          <u xml:id="i-6e42b37f5880acad-1034" prev="i-6e42b37f5880acad-1000" who="Q432059">
            <seg xml:id="i-PyMeEQpFu1TJgjGkr7W5dc">
              Vi vill stärka folkbildningen, inte vingklippa den. Så sade Göran
              Persson i regeringsförklaringen. Hur denna förstärkning kommer
              att se ut är för tidigt att säga. Men regeringen och ansvarigt
              statsråd, Lena Hallengren, har aviserat att man i början av nästa
              år ska lägga fram en folkbildningsproposition. Jag ser fram emot
              propositionen och att vi återigen ska få tillfälle att debattera
              folkbildningen i denna kammare.
            </seg>
          </u>
          <u xml:id="i-6e42b37f5880acad-1035" prev="i-6e42b37f5880acad-1000" who="Q432059">
            <seg xml:id="i-XtJNpJVqUizEBYyZAv3SNr">
              Fru talman! Jag vill avslutningsvis yrka bifall till förslagen
              i betänkandet i dess helhet.
            </seg>
          </u>
          <note type="speaker" xml:id="i-45cN4NuD9dBswbpNLzJ7U8">
            Anf. 169 KENT OLSSON (m) replik:
          </note>
          <u xml:id="i-6e42b37f5880acad-1036" next="i-6e42b37f5880acad-1044" who="Q6027303">
            <seg xml:id="i-Ac4xN2fHrUvhiZVid1ZXa1">
              Fru talman! Ibland undrar jag om det är någon idé att föra en
              debatt. Lena Adelsohn och jag stod bägge två här för en stund
              sedan och talade om att vi tycker att delar av folkbildningen
              är väldigt bra. Vi har också sagt att vi tycker att folkhögskolan
              har ett bra program, och vi gör inga nedskärningar där. Vi har
              också sagt att de kurser som är bra inom folkbildningen ska vi
              ha. Det som Gunilla började med att berätta, hur folkbildningen
              startade, kan jag ställa upp på. Det var fantastiskt hur man folkbildade
              människor.
            </seg>
          </u>
          <u xml:id="i-6e42b37f5880acad-1037" prev="i-6e42b37f5880acad-1036" who="Q6027303">
            <seg xml:id="i-2aVwRKU2PTGg96uz2rcwoA">
              Men det är klart att jag blir lite undrande när jag läser dagens
              kursprogram. Jag läste upp ett par exempel på kurser förut. Jag
              skulle bara vilja höra vad Gunilla säger om följande kurser:
            </seg>
          </u>
          <u xml:id="i-6e42b37f5880acad-1038" prev="i-6e42b37f5880acad-1036" who="Q6027303">
            <seg xml:id="i-DFF1Swei3PnF7sRGXtQMtQ">
              Snygg, sexig och singel hur duktiga är vi på att flirta och dejta?
              Kom och få tips av dejtingcoachen Marie Hagberg! Är det någonting
              som vi tycker är viktigt inom folkbildningen?
            </seg>
          </u>
          <note xml:id="i-WWPYRwjxjVhs3FjJZhzEJz">
            Korsordskonstruktion under handledning av erfaren konstruktör.
          </note>
          <u xml:id="i-6e42b37f5880acad-1039" prev="i-6e42b37f5880acad-1036" who="Q6027303">
            <seg xml:id="i-LL8mnAKTGey6w3MwCZihqT">
              Jag kan ge ett par exempel till. Pärlor och diamanter heter en
              kurs. Guldvaskning heter en annan. Även om Lennart Kollmats är
              intresserad av hundar kan man fråga sig om hundspråk är en kurs
              som kan anses tillhöra livets nödvändiga frågor här.
            </seg>
          </u>
          <u xml:id="i-6e42b37f5880acad-1040" prev="i-6e42b37f5880acad-1036" who="Q6027303">
            <seg xml:id="i-VhYQR5gVZsrf9krY3Jw4XB">
              När Gunilla och jag för en tid sedan debatterade folkhögskolan
              och studieförbunden började en av instruktörerna med att säga:
              Jag har tagit en kurs för förarintyg. Jag undrar varför jag inte
              får betala det själv. Varför ska andra människor betala att jag
              vill ha förarintyg?
            </seg>
          </u>
          <u xml:id="i-6e42b37f5880acad-1041" prev="i-6e42b37f5880acad-1036" who="Q6027303">
            <seg xml:id="i-9JNuVTiiBzcQqKgf9QGzs2">
              Jag ville ge ett antal exempel här, och jag ställer frågan enkelt:
              Tycker Gunilla Carlsson att de kurser som jag räknat upp Pärlor
              och diamanter, Guldvaskning, Snygg, sexig och singel, Korsordskonstruktion
              och dessutom Hundspråk är någonting som är värt att satsa på?
            </seg>
          </u>
          <note xml:id="i-XnxdvYp5WpfSHtKrLUReqx">
            Anf. 170 GUNILLA CARLSSON i Hisings Backa (s) replik:
          </note>
          <u xml:id="i-6e42b37f5880acad-1042" prev="i-6e42b37f5880acad-1036" who="Q6027303">
            <seg xml:id="i-ErLVsTKDLVaJeHR2nkGmRU">
              Fru talman! Ja, jag tror säkert att de här kurserna kan vara
              jättebra för många av dem som är deltagare. Frågan är om det är
              vi som politiker som ska styra vilka kurser folkbildningen ska
              genomföra.
            </seg>
          </u>
          <u xml:id="i-6e42b37f5880acad-1043" prev="i-6e42b37f5880acad-1036" who="Q6027303">
            <seg xml:id="i-9dqJ1xcbC4R8oQj8fgtrJT">
              Det kanske är så att Lennart Kollmats, som är väldigt förtjust
              i sin hund, skulle tycka att det var jättekul att få träffa likasinnade
              som också tycker om att prata och diskutera om sina hundar. Utifrån
              det skapar man ett engagemang. Människor syns, de växer och mår
              bra. Kanske går man vidare, precis som Lars Wegendal var inne
              på förut, till en annan studiecirkel. Kanske läser man ett språk
              eller något annat, om det nu hamnar på en högre nivå enligt Moderaterna,
              att det är okej att läsa engelska eller matematik och att det
              då är folkbildning.
            </seg>
          </u>
          <u xml:id="i-6e42b37f5880acad-1044" prev="i-6e42b37f5880acad-1036" who="Q6027303">
            <seg xml:id="i-7ygoTkzhnabdQxcHH8oSmg">
              För oss socialdemokrater är det viktigt att se att folkbildningen
              har en uppgift, att människor kan växa, att människor blir engagerade.
              Man träffar nya människor som man kanske inte annars hade träffat
              på. Vid mötena med alla folkhögskolor och även med studieförbundsdeltagare
              är det många som pekar just på att de träffar människor som de
              aldrig tidigare har pratat med, som inte finns i den närmaste
              bekantskapskretsen. Man säger: Här träffas vi på andra villkor.
              Vi växer som människor och lär oss enormt mycket. I det avseendet
              kanske vi kan säga att det är bildande.
            </seg>
          </u>
          <note type="speaker" xml:id="i-DPan53H6qsZF7QsCsEJHWz">
            Anf. 171 KENT OLSSON (m) replik:
          </note>
          <u xml:id="i-6e42b37f5880acad-1045" next="i-6e42b37f5880acad-1053" who="Q6027303">
            <seg xml:id="i-JHsoPXtr1rT171DxeNMv82">
              Fru talman! Folkbildningens fäder skulle vända sig i sina gravar
              om de hörde hur de nya socialdemokraterna pratar om folkbildningen.
              Folkbildning för dem var att ge möjligheter att utveckla sig,
              ge möjligheter att lära sig någonting. Det är inte att tala hundspråk.
            </seg>
          </u>
          <u xml:id="i-6e42b37f5880acad-1046" prev="i-6e42b37f5880acad-1045" who="Q6027303">
            <seg xml:id="i-D4hKhcRcrij6EqCJvUrKRv">
              Jag läser om kursen: Hundar kan både människans och hundars språk.
              Här får du lära dig om hundens språk och förstå hundens behov,
              om hur hundar kommunicerar och uppfattar kroppsspråk.
            </seg>
          </u>
          <u xml:id="i-6e42b37f5880acad-1047" prev="i-6e42b37f5880acad-1045" who="Q6027303">
            <seg xml:id="i-AN9dsN4QAFonNXsp96guRZ">
              Om nu Lennart Kollmats vill lära sig detta, om han inte har lärt
              sig det han har nu kommit att bli en del av debatten här så får
              han väl betala för detta. Det är väl inte samhället som ska stödja
              det. Jag säger inte att man inte ska gå på de här kurserna. Det
              kan ju vara mycket intressant att lära sig om guldvaskning. Det
              kan vara jätteintressant att lära sig om pärlor och diamanter,
              och det kan vara intressant att lära sig hur man blir snygg, sexig
              och singel, om man nu inte vet det.
            </seg>
          </u>
          <u xml:id="i-6e42b37f5880acad-1048" prev="i-6e42b37f5880acad-1045" who="Q6027303">
            <seg xml:id="i-X81k7DhnAkx2LmWuDiGcta">
              Men det är inte meningen att staten ska stå och betala för de
              här kurserna. Jag blir uppriktigt sagt förvånad, Gunilla, när
              jag hör att du står och försvarar de här sakerna.
            </seg>
          </u>
          <u xml:id="i-6e42b37f5880acad-1049" prev="i-6e42b37f5880acad-1045" who="Q6027303">
            <seg xml:id="i-3bEmdCs9oqTwJ4cCTn5aDo">
              Jag trodde faktiskt att den socialdemokratiska gruppen såg allvarligt
              på folkbildning. Det är klart att det är en utveckling att först
              gå en kurs och sedan en annan, men det måste väl ändå vara så
              att statliga pengar är till för att utveckla människor på ett
              annat plan än att vara sexig och singel.
            </seg>
          </u>
          <note xml:id="i-6qeKG7vSaovpmoR5Fgjysm">
            Anf. 172 GUNILLA CARLSSON i Hisings Backa (s) replik:
          </note>
          <u xml:id="i-6e42b37f5880acad-1050" prev="i-6e42b37f5880acad-1045" who="Q6027303">
            <seg xml:id="i-LhNPdeUGbvV9krBDX4UHtD">
              Fru talman! Jag tycker att det är underbart när Moderaterna plockar
              upp en kurs, eller två kurser vi får ju inte glömma hundkursen
              som får symbolisera hela folkbildningsverksamheten. Bläddra vidare
              i den katalog som du har! Det måste ju finnas mängder av olika
              studiecirklar som man kan gå, som är av annan karaktär än den
              som du lyfter upp. Bara för att man inte tycker att man ska få
              läsa vare sig hundspråk eller någonting annat så ska det tydligen
              få innebära att man gör en enorm nedskärning på folkbildningen.
              Titta i stället på de andra delarna som finns, som också är folkbildning!
              Det handlar inte bara om de kurser som Kent Olsson tar upp, utan
              det finns mängder av andra kurser som också genomförs.
            </seg>
          </u>
          <u xml:id="i-6e42b37f5880acad-1051" prev="i-6e42b37f5880acad-1045" who="Q6027303">
            <seg xml:id="i-UvUBRmC7r6jtJaMDX26XUW">
              Jag blir förvånad över det här. Vi hör i dag att folkbildningen
              ska vara fri och frivillig och den själv sätter upp vad det är
              för typ av kurser som man genomför, men naturligtvis med folkbildningstanken.
              Det måste ju också handla om vad det är som deltagarna vill ha.
              Det handlar om att de också måste få vara med och påverka vad
              det finns för kursutbud. Om det nu inte finns ett underlag för
              den här typen av kurser utan det är andra kurser som man vill
              ha är det väl folkbildningen som får styra det.
            </seg>
          </u>
          <u xml:id="i-6e42b37f5880acad-1052" prev="i-6e42b37f5880acad-1045" who="Q6027303">
            <seg xml:id="i-2uhi76QUh5RfGxtPLTjtZQ">
              Det är en liten del som Kent Olsson plockar upp, och det vet
              ju du också. Den största delen, majoriteten, av de studiecirklar
              som genomförs är inte den här typen av kurser. Det hade varit
              roligt om du i stället hade tagit upp hur man kan vara med och
              påverka i samhället. Det finns samhällsdiskussioner och alla dessa
              föreläsningar som genomförs här i Stockholms stad, men även på
              andra ställen. Kulturarrangemang genomförs. Lena Adelsohn Liljeroth
              tog själv upp det här med kyrkan och alla de musikarrangemang
              som genomförs där. De är också en del av studieförbundens verksamhet,
              eller de kan vara en del av det.
            </seg>
          </u>
          <u xml:id="i-6e42b37f5880acad-1053" prev="i-6e42b37f5880acad-1045" who="Q6027303">
            <seg xml:id="i-XZcZCBmuVAzBvpDqPTJRu9">
              Det finns säkert en typ av kurser som man kanske inte tycker
              är lika viktiga utifrån folkbildningen, men jag tror att varje
              deltagare ändå känner att man har gjort ett val. Man kanske inte
              har en så jättetjock plånbok, men man är ändå intresserad av att
              ta del av någon av kurserna. Det är skillnaden i moderat och socialdemokratisk
              kulturpolitik, eller folkbildningspolitik i alla fall.
            </seg>
          </u>
          <note type="speaker" xml:id="i-TtQBxivAHhUzqpqnP73vS5">
            Anf. 173 BIRGITTA SELLÉN (c) replik:
          </note>
          <u xml:id="i-6e42b37f5880acad-1054" next="i-6e42b37f5880acad-1060" who="Q4916299">
            <seg xml:id="i-37XSSrrD6EZqtYB9JKvw77">
              Fru talman! Ett gott skratt förlänger livet. Vi har fått några
              glada skratt här. Finns det någon studiecirkel om det, förresten?
              Den skulle jag gärna vilja delta i.
            </seg>
          </u>
          <u xml:id="i-6e42b37f5880acad-1055" prev="i-6e42b37f5880acad-1054" who="Q4916299">
            <seg xml:id="i-RtGgpT9URvrr2iMUc16b5X">
              Men åter till allvaret en del folkhögskolor är nära konkurs nu,
              säger man. De har en minskad budget genom att budgeten inte ökar,
              och det blir fler folkhögskolor. Vad gör de då när de måste göra
              nedskärningar? Det leder till att de måste ha utbildningar som
              är ganska billiga, vilket i sin tur leder till att dramautbildning
              inte kan bedrivas på de skolor som skulle vilja ha det. Det tycker
              jag är jättetråkigt, för vi behöver mer av sådant i skolorna.
              Utbudet måste hela tiden skäras ned.
            </seg>
          </u>
          <u xml:id="i-6e42b37f5880acad-1056" prev="i-6e42b37f5880acad-1054" who="Q4916299">
            <seg xml:id="i-P2m6ZJRQxLcECGNyNacXaG">
              Hur kommer detta att slå i framtiden? Min tanke går till den
              propp som vi är lovade. Finns det någonting som Gunilla Carlsson
              kan lyfta på locket för och säga att det kommer att hända något
              med? När kommer för övrigt den här propositionen som vi har pratat
              om i hur många år som helst, känns det som?
            </seg>
          </u>
          <u xml:id="i-6e42b37f5880acad-1057" prev="i-6e42b37f5880acad-1054" who="Q4916299">
            <seg xml:id="i-TLK3JYPqeJBoKfkK7upUKs">
              Jag är också oroad för att kommunerna skär ned på de kommunala
              bidragen. Det har vi ju sett att de har gjort under många år,
              och de gör det väldigt mycket. En del har inte en krona. Om vi
              tar till exempel Nacka, som inte har några kommunala bidrag, och
              de människor som bor där hur resonerar ni från Socialdemokraternas
              sida när det gäller att de ska få delta i studiecirklar? Ska de
              betala mer om de ska delta i någon annan del, som har studiecirklar?
              Eller hur kommer man att hantera det? Är det sådant som man kommer
              att lyfta fram i propositionen? Det är en fråga som jag har funderat
              mycket över. Hur ser det ut?
            </seg>
          </u>
          <note xml:id="i-FpG6rExzF6yhAJcdDEDATm">
            Anf. 174 GUNILLA CARLSSON i Hisings Backa (s) replik:
          </note>
          <u xml:id="i-6e42b37f5880acad-1058" prev="i-6e42b37f5880acad-1054" who="Q4916299">
            <seg xml:id="i-Co9ZSsABQkGPqZMJgz8Jdg">
              Fru talman! Det är roligt att höra Centerpartiet, speciellt med
              tanke på att jag vet att ni också värnar folkbildningen precis
              som vi gör. Det är därför jag ställer mig lite frågande när jag
              tittar på det budgetförslag som finns från alliansen. Det är inte
              ett gemensamt budgetförslag det vet jag men det skiljer mycket
              just på anslagen till folkbildningen. Det lyfter du fram också
              när det gäller folkhögskolorna. Vi ger ju ett statligt bidrag
              till dem, men sedan beslutar Folkbildningsrådet om tilldelningen
              och det antal skolor som ska få bidrag. När man har utökat antalet
              folkhögskolor med 20 stycken tror jag att det är under en ganska
              kort period och de statliga medlen inte har ökat i samma utsträckning
              blir det förstås mindre pengar till folkhögskolorna. Vi är medvetna
              om att det saknas resurser och att man behöver resurser.
            </seg>
          </u>
          <u xml:id="i-6e42b37f5880acad-1059" prev="i-6e42b37f5880acad-1054" who="Q4916299">
            <seg xml:id="i-YYnhia9kiudAjdoXfYXKCv">
              Jag kan inte i dag säga till Birgitta Sellén om det kommer att
              bli extra pengar i den propp som är utlovad. Den är utlovad att
              komma i mars, så vi hoppas att det blir så. Men vi får återkomma
              med vad den kommer att innehålla.
            </seg>
          </u>
          <u xml:id="i-6e42b37f5880acad-1060" prev="i-6e42b37f5880acad-1054" who="Q4916299">
            <seg xml:id="i-3hwGd8dg5gA8ffiN1F85RK">
              Precis som jag pekade på tror jag också att det är viktigt att
              det inte bara handlar om statliga medel, utan också om medlen
              från kommuner och landsting. Det finns ju landsting och även kommuner
              som har dragit ned. Precis som jag sade i mitt anförande är det
              stora skillnader även på lokal nivå när det gäller vad man vill
              lägga till folkbildningen.
            </seg>
          </u>
          <note type="speaker" xml:id="i-S36ThuezUoFtrwhXpuQwj2">
            Anf. 175 BIRGITTA SELLÉN (c) replik:
          </note>
          <u xml:id="i-6e42b37f5880acad-1061" next="i-6e42b37f5880acad-1070" who="Q4916299">
            <seg xml:id="i-CBzgjNoXJvtFyxTQATjYL">
              Fru talman! Vad trevligt att vi fick reda på när propositionen
              kommer! Nu litar vi på att den också kommer i mars. Då får vi
              förhoppningsvis en ny debatt i vår.
            </seg>
          </u>
          <u xml:id="i-6e42b37f5880acad-1062" prev="i-6e42b37f5880acad-1061" who="Q4916299">
            <seg xml:id="i-5sQzrBheYVZr2tYMXHWfHZ">
              Jag kanske ändå ska säga någonting om din fråga. Hur ser vi på
              Moderaternas nedskärning? Som Gunilla Carlsson vet är vi ett parti
              som tror på folkbildning. Jag tror att vi kommer att driva frågan
              om folkbildning under regeringsförhandlingarna. Jag oroas inte
              heller, utan jag ser att vi kommer att lösa de här funderingarna.
            </seg>
          </u>
          <u xml:id="i-6e42b37f5880acad-1063" prev="i-6e42b37f5880acad-1061" who="Q4916299">
            <seg xml:id="i-EUosNfdA2WKmzEu5VuGA2R">
              Vi kommer att kunna tala om att det finns studiecirklar från
              alla de sidor som Kent Olsson inte läste upp. Det handlar om demokrati,
              om språk och om de sociala kontakterna. Det gör det ju för övrigt
              i varenda kurs, även i hundkursen. Det är också lite socialt.
              Om man är ensam i sin stuga med sin hund är det bra att man har
              kunnat lära sig att prata med hunden i alla fall. Det är ju också
              en social kontakt, även om den inte är mänsklig. Det finns alla
              förutsättningar att klara ut det här.
            </seg>
          </u>
          <u xml:id="i-6e42b37f5880acad-1064" prev="i-6e42b37f5880acad-1061" who="Q4916299">
            <seg xml:id="i-Qa891uey65YYa2MRmFuuMk">
              Jag skulle vilja höra hur Gunilla Carlsson ser på folkbildningen
              som rehabilitering. Vi skulle från vår sida gärna vilja se att
              läkare skriver ut ett recept. Om man är långtidssjukskriven kan
              man behöva tänka på någonting annat. Då kan det vara jättebra
              att delta i en studiecirkel. Då skulle en läkare kunna skriva
              ut det. Gå en keramikkurs! Den är billig, för man får den på recept.
              Då får man någonting helt annat att tänka på. Man glömmer att
              man är sjuk och man får kontakt med människorna och får fatta
              en massa olika beslut. Hur ser Gunilla Carlsson på det?
            </seg>
          </u>
          <note xml:id="i-M9BCJfCPaE6GAwHL1Wax33">
            Anf. 176 GUNILLA CARLSSON i Hisings Backa (s) replik:
          </note>
          <u xml:id="i-6e42b37f5880acad-1065" prev="i-6e42b37f5880acad-1061" who="Q4916299">
            <seg xml:id="i-4Wknh5jpcGp3Q2GcdfYJzM">
              Fru talman! Det var väl härligt att höra att Moderaterna litar
              på att om de skulle hamna i regeringsställning till hösten vilket
              vi får förbjuda så kommer Centern att stå upp för folkbildningen.
              Nu hoppas jag inte att vi kommer i det läget, men det känns ändå
              skönt att du här i kammaren är klar och tydlig med att det är
              det som gäller.
            </seg>
          </u>
          <u xml:id="i-6e42b37f5880acad-1066" prev="i-6e42b37f5880acad-1061" who="Q4916299">
            <seg xml:id="i-TLdHHoyfCTo4vqGSEzy86w">
              Vad gäller propositionen hoppas jag också att den kommer i mars,
              och Lena Hallengren har sagt att den gör det. Men sedan vet man
              aldrig. Det kan stöta på problem, men jag hoppas verkligen att
              vi ska få möjlighet att debattera folkbildning en gång till under
              det här riksdagsåret.
            </seg>
          </u>
          <u xml:id="i-6e42b37f5880acad-1067" prev="i-6e42b37f5880acad-1061" who="Q4916299">
            <seg xml:id="i-4GKs8vPP9zicueY3SGx99q">
              När det gäller rehabilitering är jag inte till hundra procent
              säker, men jag har för mig att jag läste i förra veckan att det
              kommer ett förslag om att man skulle kunna gå och läsa på halvtid
              samtidigt som man är sjukskriven.
            </seg>
          </u>
          <u xml:id="i-6e42b37f5880acad-1068" prev="i-6e42b37f5880acad-1061" who="Q4916299">
            <seg xml:id="i-VzEnWF9zTziJtukn5wPyoM">
              Det är ett förslag som föreligger. Och jag tror absolut på den
              här idén, precis som Birgitta Sellén tar upp, att om man är sjukskriven
              kan det vara en läkande process i sig att ta del av folkbildningsverksamheten.
              Jag tror inte på idén att man stannar hemma på sin kammare. Jag
              tror snarare på att man behöver göra någonting annat om man har
              möjlighet. Det beror naturligtvis på hur sjuk man är. Men just
              ur rehabiliteringssynpunkt tror jag att man mår bra av att träffa
              andra människor. Man mår kanske bra av att göra andra saker. Det
              är mycket detta som det handlar om också, alltså att våga pröva
              på saker som man annars kanske inte skulle våga eller inte har
              haft möjlighet att göra. Det är väl det som man ofta stöter på
              när man är ute och träffar människor.
            </seg>
          </u>
          <u xml:id="i-6e42b37f5880acad-1069" prev="i-6e42b37f5880acad-1061" who="Q4916299">
            <seg xml:id="i-UpVpJ75Y8HjMdWb9vxn5HP">
              Jag träffar många som läser på ABF-skolan där man läser kärnämnen.
              De säger: Äntligen förstår jag matematiken och kan hjälpa mina
              barn. Jag växer som människa genom att jag till exempel faktiskt
              får en betydelse som förälder.
            </seg>
          </u>
          <u xml:id="i-6e42b37f5880acad-1070" prev="i-6e42b37f5880acad-1061" who="Q4916299">
            <seg xml:id="i-TpYxZo2KST6Lxc3kFCv3Kr">
              Ursäkta mig, fru talman, men jag blir så engagerad i dessa frågor.
            </seg>
          </u>
          <note type="speaker" xml:id="i-6Rj4mEb9GETVJwWwaosk6g">
            Anf. 177 KENNETH LANTZ (kd) replik:
          </note>
          <u xml:id="i-6e42b37f5880acad-1071" next="i-6e42b37f5880acad-1074" who="Q5935536">
            <seg xml:id="i-GVVFTsqDgHm6V52z9KMFBp">
              Fru talman! Trots denna animerade debatt om hundkurser och liknande
              måste jag ställa en fråga baserad på en liten fras där Gunilla
              Carlsson uttrycker sig genom att tala om en vanlig dag. Sedan
              flödade orden i all oändlighet med stora och generösa svep om
              folkbildningsvärlden. Nu är jag själv gammal folkbildare, så jag
              har ingenting emot det i princip.
            </seg>
          </u>
          <u xml:id="i-6e42b37f5880acad-1072" prev="i-6e42b37f5880acad-1071" who="Q5935536">
            <seg xml:id="i-NEm1F47s9eWmrMcFBXjviQ">
              Men en vanlig dag har jag också erfarenheter av, precis som säkerligen
              Gunilla Carlsson har. Då läser jag på s. 80 om nedskärningarna
              till trossamfunden och inte minst till Sjukhuskyrkan. Där kan
              man minska anslagen med 518 000 kr. Det är en spottstyver egentligen.
              Det är lite pengar, men för den här verksamheten är det absolut
              inte lite pengar. Hur kan man motivera att man behåller samma
              nivå till hundkurserna men skär ned, visserligen blygsamma, 518
              000 kr som går till människor som kanske är i nöd och som är i
              stort behov av en medmänniska? Där saknar jag lite grann av det
              engagemang som Gunilla Carlsson visade här alldeles nyss för folkbildningsfrågor.
              Man kanske kan raljera lite grann om ämnena, men jag vill inte
              göra det. Jag vill faktiskt vara lite seriös.
            </seg>
          </u>
          <note xml:id="i-Pmc795NABHCRM2CjYrhFjN">
            Anf. 178 GUNILLA CARLSSON i Hisings Backa (s) replik:
          </note>
          <u xml:id="i-6e42b37f5880acad-1073" prev="i-6e42b37f5880acad-1071" who="Q5935536">
            <seg xml:id="i-Jbjy4LaSixKrXwU3SPq93h">
              Fru talman! Jag känner själv hur jag tar min allvarliga ton nu
              när Kenneth Lantz lyfter fram denna fråga. Jag tror att det säkert
              är jätteviktigt med Sjukhuskyrkan. Jag har inte någon egen erfarenhet
              av den. Men jag tror säkert att den har en stor roll att fylla.
              Samtidigt har väl kyrkan själv resurser om det är en prioriterad
              fråga. Och det är väl ändå så att vi fortfarande ger pengar till
              trossamfunden och till Sjukhuskyrkans verksamhet. Det är inte
              så att vi helt plockar bort den. Jag tror säkert att det är en
              jätteviktig verksamhet.
            </seg>
          </u>
          <u xml:id="i-6e42b37f5880acad-1074" prev="i-6e42b37f5880acad-1071" who="Q5935536">
            <seg xml:id="i-MUtbzFQh5fpgzGXBrKbSgo">
              Men detta är ett ställningstagande som vi har gjort. Det har
              gjorts en annan prioritering.
            </seg>
          </u>
          <note type="speaker" xml:id="i-FyPV98RKJ3cZYHXtMDACJ9">
            Anf. 179 KENNETH LANTZ (kd) replik:
          </note>
          <u xml:id="i-6e42b37f5880acad-1075" next="i-6e42b37f5880acad-1078" who="Q5935536">
            <seg xml:id="i-TVSjmtzaDLHZYXD8Vtkwb8">
              Fru talman! Det finns naturligtvis pengar. Det förstår vi också.
              Men här är det så pass angeläget att vi kristdemokrater har ansett
              att anslaget i stället borde ha höjts med ett antal miljoner.
              Vi tycker att detta är viktigt eftersom människor i nöd inte har
              samma intresse av att gå en folkbildningskurs. Det är inte den
              nivån. Här handlar det faktiskt om att Sjukhuskyrkan lider ekonomiskt.
            </seg>
          </u>
          <u xml:id="i-6e42b37f5880acad-1076" prev="i-6e42b37f5880acad-1075" who="Q5935536">
            <seg xml:id="i-NRjEbNxZB2HVbfAATMZWAE">
              Våra trossamfund, och då tänker jag framför allt på frikyrkorna
              och de ideella samfunden, har inte medel i all oändlighet utan
              man är tacksam för att det finns ett parti som vill stötta Sjukhuskyrkan
              och trossamfunden med 10 miljoner ytterligare. Då är det lite
              märkligt att Gunilla Carlsson bara kan rycka på axlarna och säga
              att de 518 000 som man tar bort inte är något att bry sig om.
              Jag är lite beklämd om det är så att man inte bryr sig om den
              människa som hamnar i en sjuklig nödsituation och verkligen är
              i behov av ett stöd från en medmänniska. Sjukhuskyrkan är professionell
              och duktig på detta.
            </seg>
          </u>
          <note xml:id="i-RJ8XSt9b2MvneAYaP2jwpZ">
            Anf. 180 GUNILLA CARLSSON i Hisings Backa (s) replik:
          </note>
          <u xml:id="i-6e42b37f5880acad-1077" prev="i-6e42b37f5880acad-1075" who="Q5935536">
            <seg xml:id="i-6CTiQe6od8iNSgp3Zoxtyv">
              Fru talman! Om Kenneth Lantz uppfattar det som att jag bara rycker
              på axlarna och inte tycker att det är en viktig verksamhet vill
              jag verkligen framföra att jag tycker att det är en viktig verksamhet.
            </seg>
          </u>
          <u xml:id="i-6e42b37f5880acad-1078" prev="i-6e42b37f5880acad-1075" who="Q5935536">
            <seg xml:id="i-GbBXxcsFrG7FuiJJTAeVAW">
              Men det är inte bara Sjukhuskyrkan som finns på sjukhusen. Det
              finns också mängder av andra människor som jobbar i sjukhusets
              värld och som kan vara den trygga handen och stötta människor
              som mår dåligt, som är sjuka och som många gånger har en väldigt
              jobbig situation. Men jag tror att Sjukhuskyrkan också har en
              väldigt viktig funktion att fylla. Men vi får inte heller glömma
              all den personal som också finns ute i dessa verksamheter och
              som gör ett enormt jobb och en väldigt bra insats just i dessa
              situationer.
            </seg>
          </u>
          <note type="speaker" xml:id="i-ViBP8ukZsjmVXjejxTUWre">
            Anf. 181 ANNA LINDGREN (m):
          </note>
          <u xml:id="i-6e42b37f5880acad-1079" next="i-6e42b37f5880acad-1089" who="Q4767224">
            <seg xml:id="i-8J7LtB91SofDCeQV4UVomK">
              Fru talman! Det är många som har klagat på att kulturministern
              inte är här. Det gör inte jag. I så fall tror jag inte att vi
              hade haft en så trevlig debatt med glada skratt i en lyssnande
              anda. Det tycker jag känns väldigt bra. Det är en spänstig debatt.
            </seg>
          </u>
          <u xml:id="i-6e42b37f5880acad-1080" prev="i-6e42b37f5880acad-1079" who="Q4767224">
            <seg xml:id="i-9VCo6DT4TdTxAcAqQzDRFJ">
              Men jag ska ta upp en fråga som har fått en väldigt underlig
              behandling av regeringen. Den gäller den bärgade DC 3:an. I över
              50 år har frågan om DC 3:an som blev nedskjuten av Sovjetunionen
              varit ett trauma för Sverige, kan man säga. Så småningom har man
              hittat den, och nu har man äntligen tagit upp den.
            </seg>
          </u>
          <u xml:id="i-6e42b37f5880acad-1081" prev="i-6e42b37f5880acad-1079" who="Q4767224">
            <seg xml:id="i-FEKGc9VwHWhmzXU2k5LEAa">
              Förra året fastslog regeringen i budgeten att DC 3:an är en betydelsefull
              del av vårt kulturhistoriska arv och som tidsdokument för det
              kalla kriget och efterkrigstiden Sverige. Så skrev man i budgeten.
            </seg>
          </u>
          <u xml:id="i-6e42b37f5880acad-1082" prev="i-6e42b37f5880acad-1079" who="Q4767224">
            <seg xml:id="i-C6zStt3jyHBtpeFT9FXBNZ">
              Man skrev också att enligt regeringens bedömning är det viktigt
              att DC 3-an bevaras. Man förutskickade samtidigt att detta kommer
              att ske inom ramen för den plan som Statens försvarshistoriska
              museer har tagit fram för utbyggnad av Flygvapenmuseum i Linköping.
            </seg>
          </u>
          <u xml:id="i-6e42b37f5880acad-1083" prev="i-6e42b37f5880acad-1079" who="Q4767224">
            <seg xml:id="i-8xiQQYiGV17a4vJ5uvj36o">
              Jag är ledamot i Statens försvarshistoriska museer, och jag ser
              hur denna fråga har behandlats.
            </seg>
          </u>
          <u xml:id="i-6e42b37f5880acad-1084" prev="i-6e42b37f5880acad-1079" who="Q4767224">
            <seg xml:id="i-VYnfh8GpVnqEvoLvaCY8fo">
              Regeringen har också fastslagit att Försvarsmakten i avvaktan
              på att man hittar ett ställe att placera planet på ska det förvaras
              på någon bas någonstans till och med den 31 december år 2007.
              Då ska den permanenta lösningen vara klar.
            </seg>
          </u>
          <u xml:id="i-6e42b37f5880acad-1085" prev="i-6e42b37f5880acad-1079" who="Q4767224">
            <seg xml:id="i-NkjyHnBdSauxoPA83YEAmv">
              Den förra kulturministern Marita Ulvskog var på ort och ställe
              och gav ett löfte till Flygvapenmuseum om att den plan som hade
              utarbetats skulle förverkligas.
            </seg>
          </u>
          <u xml:id="i-6e42b37f5880acad-1086" prev="i-6e42b37f5880acad-1079" who="Q4767224">
            <seg xml:id="i-KsW67TJ4D2fE2dBLMiyDes">
              Men det finns inga pengar anslagna för år 2006. Vi tycker att
              denna plan måste fullföljas, och vi har i den moderata budgeten
              upptagit medel för att arbetet med dokumentation, bevarande och
              levandegörande av den bärgade DC 3:an ska kunna inledas. Det finns
              alltså en planerad utställning inom Etapp 3 för Flygvapenmuseum.
            </seg>
          </u>
          <u xml:id="i-6e42b37f5880acad-1087" prev="i-6e42b37f5880acad-1079" who="Q4767224">
            <seg xml:id="i-LyXG9D48V4oH2YtgU6FZyD">
              Och ni vet att man arbetar ganska hårt med den tid som vi kallar
              för det kalla kriget. Det är en väldigt viktig del av svensk historia,
              och den ska naturligtvis göras tillgänglig inte minst för våra
              barn framöver.
            </seg>
          </u>
          <u xml:id="i-6e42b37f5880acad-1088" prev="i-6e42b37f5880acad-1079" who="Q4767224">
            <seg xml:id="i-3kY4MX9JUm3HSX6981H4gJ">
              Men det som jag är irriterad över är att det inte är lätt för
              institutioner som är beroende av regeringens beslut när de planerar
              sin verksamhet. Det verkar som om en ministers utställda löften
              inte gäller om det blir byte på ministerposten. Det tycker jag
              är konstigt med tanke på att det är samma regering. Det visar
              sig nu att Leif Pagrotsky inte har brytt sig om den utfästelse
              som Marita Ulvskog gjorde.
            </seg>
          </u>
          <u xml:id="i-6e42b37f5880acad-1089" prev="i-6e42b37f5880acad-1079" who="Q4767224">
            <seg xml:id="i-UvzCrfcX9J52xs2ypRmgJa">
              Nu står vi här, och år 2007 ska detta plan försvinna från den
              militära bas där det befinner sig. Och vi hoppas att man kanske
              på vårkanten i tilläggsbudgeten ändå tar upp denna fråga igen,
              så att vi får klara ut den.
            </seg>
          </u>
          <note xml:id="i-SFDejNY76XyQXxnerCzhdR">
            I övrigt yrkar jag bifall till vår reservation 2.
          </note>
          <note type="speaker" xml:id="i-Fb2FjzGpiBZWhix3vY62Pk">
            Anf. 182 SIV HOLMA (v):
          </note>
          <u xml:id="i-6e42b37f5880acad-1090" next="i-6e42b37f5880acad-1104" who="Q4609260">
            <seg xml:id="i-ArmyJkZaiSTXrsK1N2ysga">
              Fru talman! Till att börja med vill jag instämma i vad Rossana
              Dinamarca och Tasso Stafilidis sagt i sina anföranden. Jag kommer
              i mitt anförande att ta upp några frågor om mål- och resultatredovisningen
              inom utgiftsområde 17. Det kan ju vara uppiggande så här sent
              på kvällen. Jag kommer också att gå in på vikten av att långsiktigt
              kunna upprätthålla en oförändrad verksamhet i Stiftelsen Föremålsvård
              i Kiruna. Det gäller då speciellt verksamheterna i Grängesberg
              och Strömsund.
            </seg>
          </u>
          <u xml:id="i-6e42b37f5880acad-1091" prev="i-6e42b37f5880acad-1090" who="Q4609260">
            <seg xml:id="i-9YUA1sop2WRowFJqLFfLR4">
              Det är intressant att komma ihåg att den här stiftelsen kom till
              som ett resultat av det så kallade Sesamprojektet från mitten
              av 1990-talet en sysselsättningsåtgärd kombinerad med en nationell
              räddningsaktion för kulturarvet i museerna och arkiven. Jag nämner
              detta därför att det i budgetpropositionens förslag finns nya
              sysselsättningsåtgärder på kulturområdet där inspiration hämtats
              från Sesamprojektet.
            </seg>
          </u>
          <u xml:id="i-6e42b37f5880acad-1092" prev="i-6e42b37f5880acad-1090" who="Q4609260">
            <seg xml:id="i-DUwLi2VVMB2GqDQzTdatv1">
              Fru talman! Alla som har försökt sig på att förstå och sätta
              sig in i statsbudgeten kan nog instämma i att det är svårt att
              få en överblick över kopplingen mellan utgiftsområden och politikområden.
              Indelningen av den statliga verksamheten i politikområden infördes
              för drygt fem år sedan. Kulturutskottet har i flera år pekat på
              problem och brister i den resultatredovisning som ges i budgetpropositionen.
            </seg>
          </u>
          <u xml:id="i-6e42b37f5880acad-1093" prev="i-6e42b37f5880acad-1090" who="Q4609260">
            <seg xml:id="i-TvR37meHuYBg4ziLyyx2Cv">
              Finansutskottet skrev i sitt ställningstagande i juni i år att
              regeringen i budgetpropositionen skulle presentera en tidsplan
              för arbetet med att göra kopplingen mellan politikområde och utgiftsområde
              mer överblickbar och därmed göra det lättare för oss i riksdagen
              att följa upp, kontrollera och ompröva den statliga verksamheten.
            </seg>
          </u>
          <note xml:id="i-ANcYRyFPKoELsDVJqVXHjs">
            En sådan tidsplan lämnas inte i budgetpropositionen, utan regeringen
            skriver att den har för avsikt att under 2006 återkomma till riksdagen
            med en redogörelse för den närmare inriktningen av förestående
            utvecklingsinsatser inom området.
          </note>
          <note xml:id="i-F6481rYJ3CyGcRYBb1F1C6">
            Eftersom politikområdesindelningen fortfarande inte överensstämmer
            med utgiftsområdesindelningen anser kulturutskottet att information
            om mål, statens insatser, statens insatser utanför politikområdet,
            resultatredovisning, revisionens iakttagelser och politikens inriktning
            som hör till anslag under utgiftsområde 17 ska redovisas i anslutning
            till dessa anslag i utskottets utgiftsområdesbilaga. Resultatredovisningen
            måste finnas på det område som finansierar verksamheten.
          </note>
          <u xml:id="i-6e42b37f5880acad-1094" prev="i-6e42b37f5880acad-1090" who="Q4609260">
            <seg xml:id="i-SnE4yd5jPcybuuX2NFwy2A">
              Trots att mål- och resultatstyrningen har utvecklats under en
              lång tid visar den på brister. Av utredningstjänstens redovisning
              tidigare i år framkom det att det inom samtliga politikområden
              som kulturutskottet behandlar saknas resultatindikatorer knutna
              till de av riksdagen beslutade målen för politikområden. Endast
              inom ungdomspolitiken pågår ett intensivt arbete med att ta fram
              indikatorer som belyser ungdomens levnadsvillkor. Vi har noterat
              att regeringen avser att fortsätta arbetet med att precisera mål
              och redovisa resultatindikatorer, men det arbetet måste bedrivas
              med högre prioritet än som görs.
            </seg>
          </u>
          <u xml:id="i-6e42b37f5880acad-1095" prev="i-6e42b37f5880acad-1090" who="Q4609260">
            <seg xml:id="i-Rfi58GxxPoJxvx56i7aPCu">
              Även när det gäller utformningen av mål och delmål återstår en
              hel del arbete för regeringen att göra. Det måste också vara möjligt
              att följa upp dessa mål och att ta fram kvantitativa eller kvalitativa
              indikatorer eller andra former av analyser för att kunna bedöma
              om målen är uppfyllda eller i vilken grad de inte är uppfyllda.
              Regeringen har för avsikt att återkomma till dessa frågor nästa
              år, så vi i Vänsterpartiet och också utskottet avvaktar med stort
              intresse denna redogörelse.
            </seg>
          </u>
          <u xml:id="i-6e42b37f5880acad-1096" prev="i-6e42b37f5880acad-1090" who="Q4609260">
            <seg xml:id="i-7HxkfhJE1fJ6jVZ5XE2DjU">
              Fru talman! Avslutningsvis vill jag lämna Vänsterpartiets synpunkter
              på Stiftelsen Föremålsvård i Kiruna, framför allt dess verksamheter
              i Grängesberg och Strömsund.
            </seg>
          </u>
          <note xml:id="i-CkUDp6bcj6V3x5EQdGvLZc">
            Utskottet har tidigare uttalat sig om vikten av att Stiftelsen
            Föremålsvård ges långsiktigt hållbara ekonomiska villkor. De senaste
            åren har präglats av att ekonomiska tillskott getts i tilläggsbudgetar.
            Stiftelsen Föremålsvård i Kiruna bedriver vård och konservering
            av museiföremål, böcker och arkivalier.
          </note>
          <u xml:id="i-6e42b37f5880acad-1097" prev="i-6e42b37f5880acad-1090" who="Q4609260">
            <seg xml:id="i-PHbPGU3yiMYxkwdLZptars">
              Verksamheten bedrivs i Kiruna, Grängesberg och Strömsund och
              sysselsätter omkring 70 personer, av vilka de flesta är lönebidragsanställda.
              Stiftelsen har i årets budgetproposition fått ytterligare 2,7
              miljoner kronor, vilket är värdefullt men inte tillräckligt. Under
              hösten har ett tiotal arbetshandikappade i Grängesberg och Strömsund
              tvingats sluta efter uppsägning. Förutsättningar för en långsiktighet
              i verksamheten saknas fortfarande. Hittillsvarande ryckighet går
              inte att förena med en verksamhet som i så stor utsträckning bygger
              på arbetshandikappade.
            </seg>
          </u>
          <u xml:id="i-6e42b37f5880acad-1098" prev="i-6e42b37f5880acad-1090" who="Q4609260">
            <seg xml:id="i-XicCG4689VqDs11dDEBiyx">
              Vänsterpartiet vill i ett kommande budgetförslag dels tillföra
              ytterligare medel, dels ge Stiftelsen Föremålsvård samma finansieringsförutsättningar
              som de som gäller för statliga myndigheter.
            </seg>
          </u>
          <note xml:id="i-XaAhCHE1qMuDF6wE1t9Je4">
            Överläggningen var härmed avslutad.
          </note>
          <note xml:id="i-NmKLsfKa3K6kgwcoM2GShk">
            9 § Bästa språket en samlad svensk språkpolitik
          </note>
          <note xml:id="i-AzYhJ9xGBPvvr46i4ipPcf">
            Föredrogs
          </note>
          <note xml:id="i-UZFpMSSzKJkrCqxZp1yCyq">
            Anf. 183 GÖRAN PERSSON i Simrishamn (s):
          </note>
          <u xml:id="i-6e42b37f5880acad-1099" prev="i-6e42b37f5880acad-1090" who="Q4609260">
            <seg xml:id="i-T1P4X77bnpQsfDjb2wbQE4">
              Fru talman! Nu tar vi ny sats och kör vidare med kvällens och
              nattens debatter.
            </seg>
          </u>
          <note xml:id="i-4XoK7apFwDspoKsuWu1B4C">
            I det här betänkandet behandlas propositionen Bästa språket en
            samlad svensk språkpolitik med följdmotioner samt motioner från
            den allmänna motionstiden åren 2003, 2004 och 2005. Propositionen
            är framtagen av Socialdemokraterna och Vänsterpartiet.
          </note>
          <note xml:id="i-2sSXJ2tVELpZprdaR6wfvo">
            Utskottet tillstyrker regeringens förslag om följande fyra mål
            för en nationell språkpolitik:
          </note>
          <u xml:id="i-6e42b37f5880acad-1100" prev="i-6e42b37f5880acad-1090" who="Q4609260">
            <seg xml:id="i-64FxBePuZPYkzVV14owiBP">
              Vad gäller språkvården utgår utskottet från att den föreslagna
              organisationskommittén omgående tillsätts så att arbetet med den
              nya språkvårdsorganisationen snabbt kan komma i gång.
            </seg>
          </u>
          <u xml:id="i-6e42b37f5880acad-1101" prev="i-6e42b37f5880acad-1090" who="Q4609260">
            <seg xml:id="i-QtKG4ymKDxUso915gi1hPk">
              Utskottet delar regeringens bedömning att de insatser som görs
              för att förstärka språkundervisningen för elever med utländsk
              bakgrund och för de nationella minoriteterna bör fortsätta samt
              att språkens roll inom svensk undervisning bör stöttas.
            </seg>
          </u>
          <u xml:id="i-6e42b37f5880acad-1102" prev="i-6e42b37f5880acad-1090" who="Q4609260">
            <seg xml:id="i-6Y1mvwtWycmBUnctmT6SeM">
              Utskottet ser också positivt på regeringens uppdrag till Kulturrådet
              att bland annat stödja långsiktiga läsfrämjande projekt, exempelvis
              Läs för mig, pappa! Utskottet stöder även regeringens bedömning
              att En bok för alla fortsatt bör ges i uppdrag att undersöka hur
              litteratur och läsning ytterligare kan främjas på arbetsplatserna
              till exempel genom arbetsplatsbibliotek.
            </seg>
          </u>
          <u xml:id="i-6e42b37f5880acad-1103" prev="i-6e42b37f5880acad-1090" who="Q4609260">
            <seg xml:id="i-Ubm3krnLhCfUraD25V82hX">
              Regeringens bedömning att ytterligare insatser bör göras för
              att främja dialekter är glädjande. Det är ju så, fru talman, att
              vi i Skåne förr hade ett L eller ett M på bilens registreringsskylt,
              medan nu ett skorrande r på tungan finns kvar så att allmänheten
              kan skönja ursprunget och Sveriges mångfald.
            </seg>
          </u>
          <note xml:id="i-15ujeADC1iUwfLausyZLSm">
            Till sist vill jag bara säga att utskottet i betänkandet behandlar
            sammanlagt 58 motionsyrkanden väckta i anslutning till propositionen.
            Samtliga motionsyrkanden avstyrks. I betänkandet finns det också
            20 reservationer och 7 särskilda yttranden.
          </note>
          <u xml:id="i-6e42b37f5880acad-1104" prev="i-6e42b37f5880acad-1090" who="Q4609260">
            <seg xml:id="i-uXfadQbfRYtaH2fAYo249">
              Låt med detta, fru talman, debattörerna träda in på arenan!
            </seg>
          </u>
          <note type="speaker" xml:id="i-9MXoaRPJf7JHYgk6gh1LfH">
            Anf. 184 LENNART KOLLMATS (fp):
          </note>
          <u xml:id="i-6e42b37f5880acad-1105" next="i-6e42b37f5880acad-1111" who="Q5917980">
            <seg xml:id="i-JaszxxV4LMA3T59fAxSozZ">
              Fru talman! Lagstiftning inom kulturområdet hur bra är den? Tja,
              ganska ofta tycker jag faktiskt att det inte passar, och jag har
              fått kritik för det av och till, men också beröm. Min inställning
              är att kulturen som sådan ska vara så nära människorna som möjligt,
              komma därifrån, ske i samspel med medborgare, kulturarbetare,
              politiker. Då finns risken att en lagstiftning kan bli till hinder
              för kreativitet, för annorlunda tänkande, man ser risker i stället
              för möjligheter. Jag som är en stor anhängare av teater på länsnivå
              skulle kanske tycka att det ska finnas en lag som säger att varje
              region ska ha en länsteater, men jag tror inte på den sortens
              lagar.
            </seg>
          </u>
          <u xml:id="i-6e42b37f5880acad-1106" prev="i-6e42b37f5880acad-1105" who="Q5917980">
            <seg xml:id="i-CgdzNX9gXWpZwSmGMCmTA9">
              Men det kan givetvis finnas undantag, också när en lag inte behöver
              ha straffrättsliga konsekvenser men är en symbol för vad nationen
              Sverige anser. Det här betänkandet handlar just om ett sådant
              ärende.
            </seg>
          </u>
          <u xml:id="i-6e42b37f5880acad-1107" prev="i-6e42b37f5880acad-1105" who="Q5917980">
            <seg xml:id="i-KLWs5c46qbEYKG44Hr9pZ1">
              Vi har i riksdagen, jag tror att det var i enighet, beslutat
              att minoritetsspråk i begränsad omfattning ska vara säkrade i
              lag. Det är klart att det kan tolkas som knepigt att man inte
              har stadfäst något majoritetsspråk. Det är självklart att det
              kan upplevas motsägelsefullt. Den signal som vi behöver handlar
              om svenskans betydelse i vårt samhälle, och det är väsentligt
              ur många aspekter att de som bor och verkar i Sverige också kan
              svenska, förstår det, pratar det, läser och skriver det.
            </seg>
          </u>
          <u xml:id="i-6e42b37f5880acad-1108" prev="i-6e42b37f5880acad-1105" who="Q5917980">
            <seg xml:id="i-5yHS72pMGrHSDNyLnYdTGF">
              Vi är också med i ett internationellt sammanhang där det stiftas
              föreskrifter etcetera som påverkar oss dagligen och stundligen,
              och där är det mycket viktigt att svenskan finns med och fungerar.
              De folkvalda och tjänstemän som finns nere i EU och bevakar svenska
              och europeiska intressen ska inte behöva vara superexperter på
              engelska, tyska eller franska för att kunna verka på ett vettigt
              sätt.
            </seg>
          </u>
          <u xml:id="i-6e42b37f5880acad-1109" prev="i-6e42b37f5880acad-1105" who="Q5917980">
            <seg xml:id="i-wy27yW66AyFR6oyhsdUX9">
              EU är en mångspråkig organisation med 20 officiella språk, och
              då är det givet att tolkning och översättning är en mycket viktig
              kugge i det maskineriet. Varje lands representanter ska kunna
              använda sig av sitt modersmål. Det måste vara grundläggande.
            </seg>
          </u>
          <u xml:id="i-6e42b37f5880acad-1110" prev="i-6e42b37f5880acad-1105" who="Q5917980">
            <seg xml:id="i-7feYro4WENi7oXSjA6HmGd">
              För tolkning finns ett så kallat betalsystem i olika arbetsgrupper,
              ett system som Sverige har argumenterat för. Tidigare betalades
              all tolkning direkt ur EU:s budget. Nu får varje land en pott,
              och sedan får man lägga till ur egen kassa. Men enligt uppgifter
              jag har fått använder inte Sverige ens sin pott, utan en del av
              den fryser inne. Jag tycker i sig att det är bra med besparingar,
              men är detta en rätt besparing? Är våra delegater och tjänstemän
              så säkra på andra språk att de känner nyanser, att de inte är
              några risker för missförstånd, att det är lika fulla av åsikter
              och vilja att föra fram dem som om det varit på svenska? Jag har
              stor respekt för dem som är i Bryssel, Strasbourg och på andra
              platser i EU-byråkratin men känner en tveksamhet kring de möjligheter
              de får för att klara ut alla detaljer. Det finns också siffror
              på hur mycket andra länder beställer för tolkning. Det verkar
              som om Sverige ska försöka sig på att på något sätt visa sig inte
              så ovanligt bäst i klassen och kunna säga: Se vad duktiga vi är
              som inte behöver tolkning eller översättning i samma omfattning
              som andra. Men jag tror att detta är kontraproduktivt.
            </seg>
          </u>
          <u xml:id="i-6e42b37f5880acad-1111" prev="i-6e42b37f5880acad-1105" who="Q5917980">
            <seg xml:id="i-FUD1uviAmfzrd23gWc4hKA">
              Samtidigt kan man ha en dröm om att vi någon gång skulle ha avtjänat
              Guds straff för människans högmod genom att hon ville bygga Babels
              torn upp till himlen så att vi skulle få ett språk som alla behärskar,
              men det är nog en utopi. För mig är det bland annat svårt att
              förstå ett så näraliggande språk som danskan i dess nyanser. Det
              retar visserligen gallfeber på alla så kallade nordister, men
              det är likafullt sant. Jag ser det som viktigare dels att få en
              rimlig status för vårt svenska språk, dels att vi via engelskan
              kan umgås och konversera med andra människor i världens länder,
              även med danskar.
            </seg>
          </u>
          <note xml:id="i-PF2AmEMjT6bysSYqG6TezT">
            Med detta, fru talman, yrkar jag bifall till reservation 5 under
            punkt 5.
          </note>
          <note type="speaker" xml:id="i-Q5u7B6Tk2M7QZA2RHhGJdY">
            Anf. 185 ANNA LINDGREN (m):
          </note>
          <u xml:id="i-6e42b37f5880acad-1112" next="i-6e42b37f5880acad-1129" who="Q4767224">
            <seg xml:id="i-WjPzcqtyqkMM22a5JD7Uri">
              Fru talman! Jag vill börja med att yrka bifall till reservation
              1. Det är en alliansmotion där vi är eniga. Jag står självfallet
              bakom övriga moderata reservationer.
            </seg>
          </u>
          <u xml:id="i-6e42b37f5880acad-1113" prev="i-6e42b37f5880acad-1112" who="Q4767224">
            <seg xml:id="i-MYwrWgXTLnQAYPGD2vKnyo">
              Regeringen slår i propositionen Bästa språket en samlad språkpolitik
              fast att svenska ska vara huvudspråk i Sverige. Det är bra! Men
              det viktigaste, nämligen att lagstadga att svenskan ska vara Sveriges
              officiella språk, gör man inte! Det ska alltså även i framtiden
              vara så absurt att vi har fem officiella minoritetsspråk samiska,
              finska, meänkieli, romani och jiddisch men inget officiellt majoritetsspråk.
              Svenska är ett officiellt språk i Finland och inom EU men inte
              i Sverige.
            </seg>
          </u>
          <u xml:id="i-6e42b37f5880acad-1114" prev="i-6e42b37f5880acad-1112" who="Q4767224">
            <seg xml:id="i-YUhG5P8afs1tFZdELHxiuN">
              I dag är det den finska självständighetsdagen. Jag var inte på
              Augustgalan i går kväll. Monika Fagerholm är en finlandssvensk
              författare, och alla var överraskade över att hon vann priset.
              Jag gratulerar, det var ett fantastiskt val. Motiveringen var:
              Hon har ett språk som glittrar och svärtar. Det tycker jag lät
              så vackert. Det passar så bra in på den svensk-finska skönlitteraturen.
              Var och en som läst romaner, skönlitteratur, av finska författare
              märker att man i Finland värnar det svenska språket. Man har mycket
              vidare vokabulär än vad vi har här. Därför tycker jag att finlandssvenskan
              borde vara ett föredöme för oss.
            </seg>
          </u>
          <note xml:id="i-UdwVyad2WNPejFBouoiJaX">
            Utredningen Mål i mun , som propositionen utgår från, föreslog
            att en särskild lag om svenska språket skulle genomföras. 33 remissinstanser
            tillstyrkte detta, 15 avstyrkte. Svenska Akademien skrev i sitt
            remissvar: Att lagstifta om svenskan som huvudspråk i Sverige
            har stor praktisk och symbolisk betydelse.
          </note>
          <u xml:id="i-6e42b37f5880acad-1115" prev="i-6e42b37f5880acad-1112" who="Q4767224">
            <seg xml:id="i-CRbeGg1SH5hdZAuVVv54do">
              Det var alltså 33 för och 15 emot. Ändå hänvisar regeringen till
              remissinstanserna när den avvisar förslaget om en språklag. Hur
              motiverar då regeringen sitt ställningstagande? Jo, nu kommer
              de luddiga motiven: Det inte är oproblematiskt att föreskriva
              att svenskan ska vara landets officiella språk i internationella
              sammanhang, säger man. Menar regeringen att det är ett problem
              att svenska är ett officiellt språk i EU-sammanhang?
            </seg>
          </u>
          <u xml:id="i-6e42b37f5880acad-1116" prev="i-6e42b37f5880acad-1112" who="Q4767224">
            <seg xml:id="i-7SiQKCgR5DpUVNWMdw8mzp">
              På s. 5 i propositionen skriver regeringen att utgångspunkterna
              för svensk språkpolitik bör vara att svenska språket bevaras som
              ett samhällsbärande och komplett språk i Sverige och att det förblir
              ett officiellt språk i EU. Vad innebär den skrivningen? Varför
              påpekas det egentligen att det bör förbli ett officiellt språk
              i EU? Är det inte självklart?
            </seg>
          </u>
          <u xml:id="i-6e42b37f5880acad-1117" prev="i-6e42b37f5880acad-1112" who="Q4767224">
            <seg xml:id="i-J6GTjD4GRp54yqtwcwK8Sm">
              Ett annat argument är: Inom svensk offentlig förvaltning och
              i internationella sammanhang finns det svenskar som både har rätt
              att och bör använda andra språk, exempelvis något av de nationella
              minoritetsspråken eller något annat främmande språk inom utrikesförvaltningen.
              Men de nationella minoritetsspråkens ställning är redan skyddad
              i lag och därmed också deras användning i den offentliga förvaltningen.
            </seg>
          </u>
          <u xml:id="i-6e42b37f5880acad-1118" prev="i-6e42b37f5880acad-1112" who="Q4767224">
            <seg xml:id="i-5AEDRN4kVm7g8Fmz6n16JZ">
              På s. 16 kan man också läsa följande häpnadsväckande formulering:
              En bestämmelse om att de som fullgör uppgifter i sin verksamhet
              ska använda klar och begriplig svenska, som kommittén föreslår,
              kan uppfattas som diskriminerande mot dem som inte har svenska
              som modersmål eller av annan anledning inte behärskar svenskan.
              Sture Allén skrev i Svenska Dagbladet en artikel där han säger
              att man tar sig för pannan. Jag förstår hur han menar, och jag
              tar mig också för pannan. Det är naturligtvis så att man i sina
              privata brev och tal inte måste skriva perfekt svenska, men man
              ska vara begriplig i offentliga sammanhang och i det som är riktat
              mot allmänheten.
            </seg>
          </u>
          <u xml:id="i-6e42b37f5880acad-1119" prev="i-6e42b37f5880acad-1112" who="Q4767224">
            <seg xml:id="i-JbHeDM4e8hXrG4wME4UycG">
              Jag hade en gång en rektor på min skola som inte tillät att vi
              hissade svenska flaggan den 6 juni eftersom elever från andra
              länder skulle kunna känna sig diskriminerade. Därför skulle inte
              alla elever som faktiskt bodde i landet Sverige få hissa landets
              flagga på nationaldagen. Den här typen av fåniga argument ser
              jag också i formuleringarna i propositionen.
            </seg>
          </u>
          <u xml:id="i-6e42b37f5880acad-1120" prev="i-6e42b37f5880acad-1112" who="Q4767224">
            <seg xml:id="i-YCwCQovLjQvHGYxkHpXXcL">
              På andra ställen i propositionen talas det om hur viktigt det
              är att människor som kommer hit från andra länder lär sig svenska.
              Det håller jag med om i allra högsta grad. Jag har jobbat som
              svensklärare i 23 år, så jag vet. Det är därför det är så extra
              konstigt att regeringen inte vill göra svenskan till officiellt
              språk för att understryka hur viktigt det är att de som kommer
              till vårt land lär sig svenska för att kunna leva på ett naturligt
              sätt här och kommunicera med andra. Därför tycker jag att det
              här faktiskt är obegripligt.
            </seg>
          </u>
          <u xml:id="i-6e42b37f5880acad-1121" prev="i-6e42b37f5880acad-1112" who="Q4767224">
            <seg xml:id="i-JD2bw3ugSeVE8LRjB56UPo">
              Svenska Akademien framhåller i sitt remissvar att det är viktigt
              att med större kraft än hittills värna om svenskans ställning
              och bruk inom EU. Över huvud taget bör man i instruktioner för
              svenska delegater och tjänstemän inom EU inskärpa att det inte
              ligger i vårt nationella intresse att bereda för engelskan som
              ett överordnat arbetsspråk inom unionen. Denna uppfattning delar
              vi moderater. Det låter ju bra, men hur ska det gå till? Är det
              någon som tror att tyskar och spanjorer skulle gå med på att man
              bara skulle använda till exempel engelska eller franska i EU?
            </seg>
          </u>
          <u xml:id="i-6e42b37f5880acad-1122" prev="i-6e42b37f5880acad-1112" who="Q4767224">
            <seg xml:id="i-QSwPQKbvHwnDmKZdCvqx6B">
              Vi i kulturutskottet har fått en föredragning angående den svenska
              tolkanvändningen i EU, och detta tog också Lennart Kollmats upp.
              Det var ju alarmerande uppgifter. Jag har bett Rut undersöka hur
              det ligger till. Lennart Kollmats har redovisat om betalsystemet
              och så vidare.
            </seg>
          </u>
          <u xml:id="i-6e42b37f5880acad-1123" prev="i-6e42b37f5880acad-1112" who="Q4767224">
            <seg xml:id="i-GnVMAHCKy5X2iL6voWmn6D">
              Under första halvåret 2005 användes ca 10 % av halvårsanslaget
              på ca 1 miljon euro halvårsanslaget motsvarar alltså lite drygt
              ½ miljon för tolkservice. 66 % användes till resor och 24 % av
              dessa pengar gick tillbaka till EU:s kassa. Är det inte lite dumt
              att man inte utnyttjar detta? Från svensk sida verkar man alltså
              inte i särskilt hög grad värdesätta flerspråkigheten eller vilja
              värna om det svenska språket. Sverige har medvetet valt att försätta
              sig i den här situationen samtidigt som andra länder fortsätter
              att förhandla på sitt eget språk.
            </seg>
          </u>
          <u xml:id="i-6e42b37f5880acad-1124" prev="i-6e42b37f5880acad-1112" who="Q4767224">
            <seg xml:id="i-KZVyfZJSu76B5zVwUXGLKC">
              Konsekvensen av att Sverige inte vill använda sig av svensk tolkning
              blir att Sveriges representanter talar och lyssnar på främmande
              språk när nya direktiv och förordningar förhandlas fram lagstiftning
              som blir direkt gällande i Sverige. Hur kan vi vara säkra på att
              Sveriges intressen verkligen tillgodoses och på att vi uppnår
              bästa möjliga förhandlingsresultat?
            </seg>
          </u>
          <u xml:id="i-6e42b37f5880acad-1125" prev="i-6e42b37f5880acad-1112" who="Q4767224">
            <seg xml:id="i-DKQa21K4DSASnqxv5PMEFD">
              Det är ett faktum att den som i en diskussion inte har möjlighet
              att tala sitt modersmål hamnar i underläge. Språket blir torftigare,
              nyanserna färre, risken ökar att missförstånd uppstår och i vissa
              lägen väljer man kanske hellre att sitta tyst. Den som däremot
              får uttrycka sig på sitt eget språk kan argumentera på ett mycket
              mer övertygande sätt. Det är helt enkelt skillnad mellan att säga
              det man kan säga och det man vill säga.
            </seg>
          </u>
          <u xml:id="i-6e42b37f5880acad-1126" prev="i-6e42b37f5880acad-1112" who="Q4767224">
            <seg xml:id="i-UL49UT7qz4EzWZ8aYHvHYC">
              Frågan ställd på sin spets: Vilken typ av tjänstemän ska skickas
              till Bryssel för att företräda svenska intressen i exempelvis
              expertmöten? Är det den som är duktig på ett främmande språk engelska
              eller är det den som är mest kunnig i sakfrågan? Det kan man fråga
              sig.
            </seg>
          </u>
          <u xml:id="i-6e42b37f5880acad-1127" prev="i-6e42b37f5880acad-1112" who="Q4767224">
            <seg xml:id="i-8RKvhEWyDCDAtuZJWZG2cc">
              Man får inte heller glömma bort att oavsett vilket språk man
              väljer att tala tolkas man vidare till andra språk. Man når inte
              direkt fram till åhörarna för att man talar engelska. De flesta
              väljer att lyssna på tolkning på sina respektive modersmål.
            </seg>
          </u>
          <u xml:id="i-6e42b37f5880acad-1128" prev="i-6e42b37f5880acad-1112" who="Q4767224">
            <seg xml:id="i-VGe6S3YAzSRsD7Arj1d1ik">
              Herr talman! Vi moderater är stolta över Sverige. Vi är stolta
              över vårt språk och vår historia. Vi vill värna om såväl våra
              kulturella som våra språkliga traditioner. Vi vill föra en politik
              som både bevarar och utvecklar vårt svenska språk.
            </seg>
          </u>
          <u xml:id="i-6e42b37f5880acad-1129" prev="i-6e42b37f5880acad-1112" who="Q4767224">
            <seg xml:id="i-MPSkJN57tThA3DuBkrficu">
              Att lagstifta om svenskan som majoritetsspråk har stor praktisk
              och symbolisk betydelse. Det skulle ge en tydlig signal om svenskans
              betydelse i vårt samhälle och garantera att svenskan även i framtiden
              ska vara vårt huvudspråk.
            </seg>
          </u>
          <note type="speaker" xml:id="i-JkiQvnTiEURSi45DqiJAdh">
            Anf. 186 GUNILLA TJERNBERG (kd):
          </note>
          <u xml:id="i-6e42b37f5880acad-1130" next="i-6e42b37f5880acad-1146" who="Q4982955">
            <seg xml:id="i-UmWZjhCTKejUwHC8rWSvia">
              Herr talman! Jag vill börja med att ansluta mig till det som
              både Anna Lindgren och Lennart Kollmats har tagit upp när det
              handlar om det svenska språket i ett europeiskt sammanhang och
              hur viktigt det är att svenska språket tas till vara och används.
              Det är också viktigt att de resurser som finns avsatta för detta
              används av den svenska regeringen.
            </seg>
          </u>
          <u xml:id="i-6e42b37f5880acad-1131" prev="i-6e42b37f5880acad-1130" who="Q4982955">
            <seg xml:id="i-LumyjG3R4goTfrEB9fDxGw">
              Då behöver jag inte säga mer om just detta. Jag hade planerat
              ett ganska långt avsnitt om det, men timmen är sen och jag väljer,
              som sagt, att ansluta mig till det som både Lennart Kollmats och
              Anna Lindgren har sagt i den delen.
            </seg>
          </u>
          <u xml:id="i-6e42b37f5880acad-1132" prev="i-6e42b37f5880acad-1130" who="Q4982955">
            <seg xml:id="i-UVq35yqasLqfpvp4hpcon2">
              Herr talman! Att behärska sitt språk är en avgörande demokratifråga.
              För att kunna vara en aktiv samhällsmedborgare, kunna förhandla
              som man gör i EU och kunna uttrycka sig är det helt nödvändigt
              för att man ska kunna läsa att förstå vad man läser och också
              att kunna skriva.
            </seg>
          </u>
          <u xml:id="i-6e42b37f5880acad-1133" prev="i-6e42b37f5880acad-1130" who="Q4982955">
            <seg xml:id="i-9YfntLuZS16PdEeGak2Vxm">
              Det är genom att äga ett språk som vi människor får tillgång
              till vår kultur. Kulturen och språket är intimt förknippade med
              varandra. Språket är vårt viktigaste verktyg i mötet med andra
              människor. Det är genom språket som vi uttrycker våra tankar,
              idéer och förhoppningar. Den som har brister i sin språkliga förmåga
              riskerar dessvärre att hamna i utanförskap.
            </seg>
          </u>
          <u xml:id="i-6e42b37f5880acad-1134" prev="i-6e42b37f5880acad-1130" who="Q4982955">
            <seg xml:id="i-2gry1D3togSWLPtEjFfswv">
              Kristdemokraterna välkomnar regeringens proposition Bästa språket
              . Vi har länge efterfrågat en uppföljning av den statliga utredningen
              Mål i mun som presenterades våren 2002.
            </seg>
          </u>
          <u xml:id="i-6e42b37f5880acad-1135" prev="i-6e42b37f5880acad-1130" who="Q4982955">
            <seg xml:id="i-CcNnscqyZZn1t8qEHG2ins">
              Vi tycker att många av förslagen i propositionen är bra, till
              exempel målen för språkpolitiken, samordningen av språkvården,
              språkets betydelse i utbildningar med mera. Men, herr talman,
              det finns även brister. Framför allt anser vi liksom utredningen,
              alliansen i utskottet och flera remissinstanser att svenska språket
              ska lagfästas som majoritetsspråk. Detta är ett krav som jag verkligen
              hoppades att vi skulle kunna få en majoritet för i riksdagen.
            </seg>
          </u>
          <u xml:id="i-6e42b37f5880acad-1136" prev="i-6e42b37f5880acad-1130" who="Q4982955">
            <seg xml:id="i-5ibbUvWknwLCzBX8WWtLyw">
              I övrigt handlar våra synpunkter inte så mycket om de förslag
              som finns utan mera om vad vi saknar i propositionen och i utskottsmajoritetens
              förslag.
            </seg>
          </u>
          <u xml:id="i-6e42b37f5880acad-1137" prev="i-6e42b37f5880acad-1130" who="Q4982955">
            <seg xml:id="i-J4rSbGS6ChgtczqzAd6drr">
              Herr talman! Svenska språket tillhör ju ett mycket litet språkområde.
              I den internationella världen vi har ju varit inne på ett EU-perspektiv
              är det helt nödvändigt att slå vakt om vårt språk om vi vill att
              det ska vara levande och rikt även i framtiden. Det betyder inte
              att konservera och förhindra utvecklingen utan det betyder att
              bevara svenskans egenart genom en ständig utveckling.
            </seg>
          </u>
          <u xml:id="i-6e42b37f5880acad-1138" prev="i-6e42b37f5880acad-1130" who="Q4982955">
            <seg xml:id="i-9EC97qPApj9ez7zGYuALed">
              Som jag lite grann har varit inne på anser vi kristdemokrater
              att svenska språkets ställning som majoritetsspråk bör lagfästas
              liksom riksdagen tidigare har lagskyddat fem minoritetsspråk.
              Regeringen och utskottsmajoriteten väljer dock att enbart lägga
              fast svenskans ställning i de språkpolitiska målen genom att säga
              att svenska språket ska vara huvudspråk i Sverige. Varför vill
              inte Socialdemokraterna och Vänsterpartiet vara tydliga i denna
              del?
            </seg>
          </u>
          <u xml:id="i-6e42b37f5880acad-1139" prev="i-6e42b37f5880acad-1130" who="Q4982955">
            <seg xml:id="i-KodVGLUr2KkvSfKaDPUA49">
              Min och Kristdemokraternas uppfattning är att den ansatsen inte
              räcker för att ge den tydliga signal som krävs om svenskans betydelse
              i vårt samhälle och för att garantera att svenska även i framtiden
              ska vara ett huvudspråk. Dessutom är det motsägelsefullt att ha
              fem lagfästa minoritetsspråk men inget officiellt majoritetsspråk.
            </seg>
          </u>
          <u xml:id="i-6e42b37f5880acad-1140" prev="i-6e42b37f5880acad-1130" who="Q4982955">
            <seg xml:id="i-9zKtUD7wGW3h4tdHF5VJ8M">
              Herr talman! Hösten 2002 beslutade riksdagen i enlighet med ett
              kristdemokratiskt förslag att en utvärdering av de statliga insatserna
              för läsfrämjande skulle ske. Som vi som arbetar med frågan känner
              till har staten under en lång tid försökt främja läsandet genom
              olika former av läsfrämjande insatser.
            </seg>
          </u>
          <u xml:id="i-6e42b37f5880acad-1141" prev="i-6e42b37f5880acad-1130" who="Q4982955">
            <seg xml:id="i-HGLLtb3Th5FcRt9V2hyuhq">
              Genom olika kanaler går det i dag statligt stöd till föreningar
              och organisationer som arbetar för att främja läsandet, och det
              finns också flera förslag på detta område i propositionen. Samtidigt
              är det oerhört viktigt att ta reda på att dessa insatser verkligen
              leder fram till positiva effekter på läsandet.
            </seg>
          </u>
          <u xml:id="i-6e42b37f5880acad-1142" prev="i-6e42b37f5880acad-1130" who="Q4982955">
            <seg xml:id="i-Paqxc1nXa6DWB6ooH7q8vp">
              I dag görs sällan några utvärderingar av vilka effekter de statliga
              stöden har för läsandet. Någon stor övergripande utvärdering av
              samtliga statliga insatser på det här området har såvitt jag vet
              inte gjorts, vilket är förvånande mot bakgrund av uppgifter som
              visar att läsandet särskilt bland lågutbildade minskar.
            </seg>
          </u>
          <u xml:id="i-6e42b37f5880acad-1143" prev="i-6e42b37f5880acad-1130" who="Q4982955">
            <seg xml:id="i-GgJ1oKyMvxLSCUoCKQhkeT">
              Min fråga till Socialdemokraterna i dag här i kammaren är: När
              kommer den utvärdering av de statliga insatserna för att främja
              läsandet som riksdagen har begärt? När kommer den?
            </seg>
          </u>
          <u xml:id="i-6e42b37f5880acad-1144" prev="i-6e42b37f5880acad-1130" who="Q4982955">
            <seg xml:id="i-LrWAe8BRw2T1J9R5JLWmFk">
              Herr talman! När det gäller att främja läsandet och utveckla
              språket är vi alla överens om att bibliotekens och skolbibliotekens
              betydelse är enormt stor. Att ha tillgång till böcker, att få
              upptäcka bokens betydelse är för den enskilde, ung som gammal,
              något som inte nog kan beskrivas.
            </seg>
          </u>
          <u xml:id="i-6e42b37f5880acad-1145" prev="i-6e42b37f5880acad-1130" who="Q4982955">
            <seg xml:id="i-RnTeN1ni7r1JerjRRMQijB">
              Skolans betydelse för läsandet är enormt stort. Att lära elever
              läsa och skriva är skolans kanske viktigaste uppgift. Bra och
              uppdaterade böcker är en förutsättning för att skolarbetet ska
              fungera. I dag går mindre än 1 % av skolans totala kostnader till
              läromedelsinköp. På var tredje lågstadieskola får barnen inte
              behålla sin bok. Det behövs en satsning på läromedel, herr talman.
              Det säger sig självt att denna situation inte hjälper till i det
              viktiga och många gånger avgörande arbetet att stödja och stimulera
              barns och ungdomars lust att läsa men också att förstå det man
              läser. Vi kristdemokrater föreslår ett särskilt statligt anslag
              för inköp av läromedel. För detta ändamål satsar vi i vårt budgetalternativ
              200 miljoner kronor årligen inom ett annat utgiftsområde.
            </seg>
          </u>
          <u xml:id="i-6e42b37f5880acad-1146" prev="i-6e42b37f5880acad-1130" who="Q4982955">
            <seg xml:id="i-GKiD5hNmozwHsHaapsRVH">
              Avslutningsvis, herr talman, står jag naturligtvis bakom samtliga
              reservationer i betänkandet där Kristdemokraterna finns med, men
              för tids vinning och på grund av denna sena stund yrkar jag här
              i kammaren bifall endast till reservation 8 under punkt 11.
            </seg>
          </u>
          <note type="speaker" xml:id="i-QaQXeJBJsZ8PBB8fkYvdW7">
            Anf. 187 SIV HOLMA (v):
          </note>
          <u xml:id="i-6e42b37f5880acad-1147" next="i-6e42b37f5880acad-1161" who="Q4609260">
            <seg xml:id="i-EWCjHEAuV8RvpzK9CCeqg1">
              Herr talman! Jag yrkar bifall till den del av betänkandet som
              behandlar propositionen Bästa språket en samlad språkpolitik .
              Propositionen bygger på en överenskommelse mellan den socialdemokratiska
              regeringen och Vänsterpartiet. Resurserna till att genomföra förslagen
              i propositionen är ett resultat av budgetsamarbetet mellan s,
              v och mp.
            </seg>
          </u>
          <u xml:id="i-6e42b37f5880acad-1148" prev="i-6e42b37f5880acad-1147" who="Q4609260">
            <seg xml:id="i-7YU5P58dZrKKvvN7CcWcG5">
              Vänsterpartiet har tre reservationer och två särskilda yttranden
              i betänkandet. Den gemensamma nämnaren för dessa är att vi vill
              ha ännu mer av läsfrämjande insatser. För tids vinnande yrkar
              jag bifall till reservation nr 19, Etablering av bokhandlar i
              kommuner som saknar sådana, punkt 22. I ett stort antal kommuner
              saknas fortfarande en bokhandel inom den egna kommungränsen. Det
              gagnar inte läsandet. Vi vill ha en analys av situationen för
              bokhandlarna och förslag på åtgärder som syftar till att möjliggöra
              ett mer vittförgrenat bokhandelsnät för att underlätta etablering
              av bokhandlar i de kommuner som saknar sådana.
            </seg>
          </u>
          <u xml:id="i-6e42b37f5880acad-1149" prev="i-6e42b37f5880acad-1147" who="Q4609260">
            <seg xml:id="i-7mci25dU3QUAxW5bcX7amZ">
              Herr talman! Betänkandet handlar i huvudsak om propositionen
              Bästa språket en samlad svensk språkpolitik . De borgerliga partierna
              anför i en gemensam reservation att svenska språkets ställning
              som majoritetsspråk bör lagfästas. Vänsterpartiet anser också
              att den bör lagfästas, och vi har därför tagit initiativ till
              att svenska språket kan grundlagsfästas som vårt officiella språk.
              Vad jag förstår är det samma modell som man har i Finland, det
              vill säga att man i grundlagen fastställer den officiella statusen
              av språk.
            </seg>
          </u>
          <u xml:id="i-6e42b37f5880acad-1150" prev="i-6e42b37f5880acad-1147" who="Q4609260">
            <seg xml:id="i-PSMxycjEficHZbZeXm6th">
              Jag vill i detta sammanhang föreslå att de borgerliga partierna
              stöder Vänsterpartiets uppfattning i Grundlagsutredningen. Jag
              har mötts av kritik om att det kommer att ta för lång tid innan
              Grundlagsutredningen kommer med sin redovisning. Mot denna kritik
              vill jag säga att dagens betänkande gör tydliga markeringar till
              gagn för svenska språkets ställning. Det framgår i tre av de fyra
              målen i den föreslagna samlade språkpolitiken. Det har sagts,
              och jag ska återupprepa dem.
            </seg>
          </u>
          <u xml:id="i-6e42b37f5880acad-1151" prev="i-6e42b37f5880acad-1147" who="Q4609260">
            <seg xml:id="i-KpBLQKnvcokw7VPN3eP6aw">
              För det första ska svenska språket vara huvudspråk i Sverige.
              För det andra ska svenskan vara ett komplett och samhällsbärande
              språk. För det tredje ska den offentliga svenskan vara vårdad,
              enkel och begriplig.
            </seg>
          </u>
          <u xml:id="i-6e42b37f5880acad-1152" prev="i-6e42b37f5880acad-1147" who="Q4609260">
            <seg xml:id="i-HsJNsfcW4dz6BUi6bR6U4a">
              Det fjärde målet handlar om att alla ska ha rätt till språk;
              att utveckla och tillägna sig svenska språket, att utveckla och
              bruka det egna modersmålet och nationella minoritetsspråket och
              att få möjlighet att lära sig främmande språk.
            </seg>
          </u>
          <u xml:id="i-6e42b37f5880acad-1153" prev="i-6e42b37f5880acad-1147" who="Q4609260">
            <seg xml:id="i-XiDCU3fLyAtNBEDwRc6nLW">
              Jag anser, herr talman, att det är missvisande att i argumentationen
              för att lagstifta om svenska språket ta upp att Sverige har lagskyddat
              fem nationella minoritetsspråk. Det är en missuppfattning om man
              tror att de nationella minoritetsspråken skulle vara de dominerande
              språken inom de förvaltningsområden som omfattas av den regionala
              lagstiftningen. Snarare ska man se lagskyddet som ett skydd mot
              att dessa språk inte ska försvinna. Den svenska språkpolitiken
              har varit så framgångsrik inom dessa områden under hela 1900-talet
              att så långt som in på 1950-talet förbjöds eleverna att tala sitt
              modersmål, om det inte var svenska, på rasterna. Det var först
              under 1980-talet som elever i grundskolan började erbjudas modersmålsundervisning.
            </seg>
          </u>
          <u xml:id="i-6e42b37f5880acad-1154" prev="i-6e42b37f5880acad-1147" who="Q4609260">
            <seg xml:id="i-UK17BewzaLoZhj7TzFg85Q">
              Jag har mina rötter i två av de erkända nationella minoriteterna,
              varav en till och med är erkänd som urbefolkning. Jag är en produkt
              av den hårda språkpolitiken som staten bedrivit. Jag behärskar
              inte mitt modersmål utan kan det bara på förståelsenivå. Jag är
              inte ensam, utan jag är nog en ganska typisk representant för
              min generation med samma bakgrund.
            </seg>
          </u>
          <u xml:id="i-6e42b37f5880acad-1155" prev="i-6e42b37f5880acad-1147" who="Q4609260">
            <seg xml:id="i-PMCBu5EbJYzxKRvUFgNcXX">
              Min föräldrageneration tvingades från en dag till en annan när
              de började skolan att enbart tala ett för dem främmande språk,
              det vill säga svenska. Det resulterade i att de blev tysta i skolan,
              och de sade också i vuxen ålder att de behärskade varken svenska
              eller sitt eget modersmål. Det är ett sorgligt kapitel vi har
              bakom oss.
            </seg>
          </u>
          <u xml:id="i-6e42b37f5880acad-1156" prev="i-6e42b37f5880acad-1147" who="Q4609260">
            <seg xml:id="i-TtrNJch4R9PjnW1qVYtxCy">
              Nu gäller andra förutsättningar. Det var ett historiskt genombrott
              när riksdagen för fem år sedan antog de första stegen för en samlad
              nationell minoritetspolitik. Betänkandet Bästa språket en samlad
              svensk språkpolitik förhåller sig på ett bra sätt till besluten
              som gäller den nationella minoritetspolitiken. Det allra viktigaste
              är att se flerspråkighet som en tillgång. Att vara flerspråkig
              betyder inte att svenska språket utarmas. Det ena behöver inte
              utesluta det andra.
            </seg>
          </u>
          <u xml:id="i-6e42b37f5880acad-1157" prev="i-6e42b37f5880acad-1147" who="Q4609260">
            <seg xml:id="i-Vsi4VQigH7doh1sY4coTjX">
              Vänsterpartiet vill att svenskan ska lagfästas i grundlagen.
              De mål som vi nu har möjligheten att besluta om för en samlad
              språkpolitik är viktiga för att stärka svenskans ställning i samhället.
              Dessutom behöver dessa mål följas upp med konkreta åtgärder på
              alla nivåer i samhället. En viktig åtgärd är därför att stärka
              språkvården genom att organisera den i myndighetsform och samordna
              den med myndigheten Språk- och folkminnesinstitutet, Sofi. Basen
              för den nya språkvården kommer att förutom Sofi också att vara
              verksamheter som i dag bedrivs av Svenska språknämnden, Sverigefinska
              språknämnden och Klarspråksgruppen i Regeringskansliet. Samordningen
              är en förutsättning för att på ett bra sätt följa upp de språkpolitiska
              målen. Språkvården kommer att omfatta det svenska teckenspråket
              och de nationella minoritetsspråken. Det kommer att ingå resurser
              för att överblicka situationen för samtliga språk i Sverige. Vidare
              handlar det om resurser för terminologi- och språkteknologifrågor.
              Det handlar också om att motverka språkbruk som konserverar könsroller
              och osynliggör kvinnor.
            </seg>
          </u>
          <u xml:id="i-6e42b37f5880acad-1158" prev="i-6e42b37f5880acad-1147" who="Q4609260">
            <seg xml:id="i-YYd7FnqvnQor7RaCbbqyKy">
              Den nya språkvårdsmyndigheten står alltså inför stora och spännande
              utmaningar. En organisationskommitté har fått i uppdrag att se
              till att den nya språkvårdsmyndigheten kan starta i juni 2006.
              En viktig uppföljningsuppgift för oss är att se till att den har
              tillräckliga resurser för att kunna genomföra de mål som regering
              och riksdag beslutar om.
            </seg>
          </u>
          <u xml:id="i-6e42b37f5880acad-1159" prev="i-6e42b37f5880acad-1147" who="Q4609260">
            <seg xml:id="i-DYa5S3qyRkYjg7RDZUfGEu">
              Herr talman! När det gäller svenska språkets ställning i EU finns
              en del som man kan känna oro inför. Det ena är systemet som innebär
              att om ett land inte fullt ut utnyttjar sin pott för tolkning,
              kan huvuddelen av återstående medel användas för att bidra till
              att täcka landets kostnader för resor till möten i rådet. Detta
              kan innebära, om man bara ser till de ekonomiska fördelarna, att
              man sparar på tolkningskostnaderna för att få lägre resekostnader.
            </seg>
          </u>
          <u xml:id="i-6e42b37f5880acad-1160" prev="i-6e42b37f5880acad-1147" who="Q4609260">
            <seg xml:id="i-Pw82ufhtcC3L1EVmmxymcF">
              Det andra är att Sverige har tagit initiativ till en ny ordning
              i EU när det gäller tolkning i rådsarbetsgrupper. Den går ut på
              att tolkning mellan alla språk ska tillhandahållas vid möten på
              ministernivå och i ett begränsat antal arbetsgrupper på tjänstemannanivå
              där behovet är särskilt stort. På sikt innebär det farhågor för
              att svenska språkets ställning försvagas i EU.
            </seg>
          </u>
          <u xml:id="i-6e42b37f5880acad-1161" prev="i-6e42b37f5880acad-1147" who="Q4609260">
            <seg xml:id="i-LvuonayntLqvpaVbb5V8Vj">
              Det är viktigt att i detta sammanhang poängtera utskottets ställningstagande,
              att vi förutsätter att Regeringskansliet regelbundet ser över
              att tillräcklig tolk- och översättningshjälp faktiskt tillgodoses.
              Detta kräver ett konsekvent och målmedvetet agerande på alla nivåer
              för att leva upp till riktlinjerna att främja svenska språkets
              ställning i EU-samarbetet.
            </seg>
          </u>
          <note type="speaker" xml:id="i-UVdMGeNSASuYR5Q1QspQZZ">
            Anf. 188 BIRGITTA SELLÉN (c):
          </note>
          <u xml:id="i-6e42b37f5880acad-1162" next="i-6e42b37f5880acad-1186" who="Q4916299">
            <seg xml:id="i-FzRF71X6mYSbypWkuAfDRy">
              Herr talman! Svenska språket är det bästa språket för mig, eftersom
              det är mitt modersmål. Det känns därför viktigt att värna det,
              lika viktigt som det har varit för samer, judar, romer, tornedalsfinnar
              och sverigefinnar att värna sina språk, som de också med framgång
              har lyckats göra och därmed fått sina språk lagskyddade i Sverige.
            </seg>
          </u>
          <u xml:id="i-6e42b37f5880acad-1163" prev="i-6e42b37f5880acad-1162" who="Q4916299">
            <seg xml:id="i-7C59o8GFHAqCXnsAEWdLyD">
              Genom invandringen talas det i vårt land även många andra språk,
              och jag är övertygad om att många av dem kommer att kämpa för
              att få lagskydda sina språk i framtiden. När utredningen Mål i
              mun skrevs visade det sig i en enkätundersökning att 58 % tyckte
              att det var viktigt att bevara invandrarspråken i Sverige.
            </seg>
          </u>
          <u xml:id="i-6e42b37f5880acad-1164" prev="i-6e42b37f5880acad-1162" who="Q4916299">
            <seg xml:id="i-SLYs2arhPmo3jJ6DRQAEsL">
              Herr talman! Centerpartiet kämpar för att svenska språket ska
              lagskyddas. Men regeringen är negativ till detta och motiverar
              sin negativa hållning mot lagstiftning med följande:
            </seg>
          </u>
          <u xml:id="i-6e42b37f5880acad-1165" prev="i-6e42b37f5880acad-1162" who="Q4916299">
            <seg xml:id="i-5T4eg4ieuNrTwFeuC2XxwR">
              Svenska språket är av hävd det språk som används i Sverige och
              är ett mycket väl beskrivet och dokumenterat språk, såväl nutida
              svenska som språket under tidigare perioder. Svenska är också
              ett av EU:s officiella språk.
            </seg>
          </u>
          <u xml:id="i-6e42b37f5880acad-1166" prev="i-6e42b37f5880acad-1162" who="Q4916299">
            <seg xml:id="i-MPQ42zRq8ytXWDBFwxzVh2">
              Regeringen tycks anse att det räcker att markera att svenska
              språket är landets huvudspråk genom att föreslå språkpolitiska
              mål. Man kan läsa att det står bland annat så här: Svenska språket
              ska vara huvudspråk i Sverige. Hur ska det vara i övrigt då? Ska
              det inte vara ett huvudspråk i EU?
            </seg>
          </u>
          <u xml:id="i-6e42b37f5880acad-1167" prev="i-6e42b37f5880acad-1162" who="Q4916299">
            <seg xml:id="i-RGYvGv3zAJsMqwyZmnamtv">
              Mål kan vara bra att ha, men hur många gånger når vi alla de
              mål som vi sätter upp i vårt land? Jag kan bara nämna skolans
              mål, arbetsmarknadsmål, rehabiliteringsmål jag skulle kunna fortsätta
              att räkna upp alla mål som vi inte når.
            </seg>
          </u>
          <u xml:id="i-6e42b37f5880acad-1168" prev="i-6e42b37f5880acad-1162" who="Q4916299">
            <seg xml:id="i-GPLFYVvve99eJuCZimPj8H">
              Nej, det är faktiskt så, herr talman, att regeringen inte inser
              att engelskan är ett stort hot mot svenska språkets fortlevnad.
              Oroande tendenser finns att svenska språket överges i Sverige.
              På vissa utbildningar i landet sker undervisningen enbart på engelska.
            </seg>
          </u>
          <u xml:id="i-6e42b37f5880acad-1169" prev="i-6e42b37f5880acad-1162" who="Q4916299">
            <seg xml:id="i-NgrCc3XnibqSVbao4TLHdB">
              Det finns redan i dag en del domäner där vi ser att engelskan
              tränger ut svenskan. Det allra tydligaste är inom datavärlden,
              men det finns även många andra områden jag kan nämna högskolestudier.
              I dag skriver studenter sina uppsatser på engelska och presenterar
              dem på engelska. Det har ofta visat sig att de har svårigheter
              att presentera sin uppsats på svenska, för de har studerat ämnet
              på engelska och har inte vant sig vid att använda de svenska ord
              och förklaringar som finns. Svenska forskare inom flera ämnesområden
              publicerar mycket sällan sina resultat på annat språk än engelska.
              Speciellt tydligt är det inom medicin och naturvetenskap.
            </seg>
          </u>
          <u xml:id="i-6e42b37f5880acad-1170" prev="i-6e42b37f5880acad-1162" who="Q4916299">
            <seg xml:id="i-Ai2KmqqheqXuRc3SFgCz1Z">
              Det finns också grundskolor som har gått över till engelska som
              enda undervisningsspråk. Det har setts som framåtsyftande att
              eleverna ska behärska ett världsspråk. Självklart är det bra att
              behärska många olika språk jag önskar också att jag skulle kunna
              prata tre fyra språk flytande men det får inte ske på bekostnad
              av modersmålet, för då känns det fel.
            </seg>
          </u>
          <u xml:id="i-6e42b37f5880acad-1171" prev="i-6e42b37f5880acad-1162" who="Q4916299">
            <seg xml:id="i-SXKbYhCHkP8tMxgafbJbbm">
              Vi är väldigt noggranna med att invandrare ska få undervisning
              i sitt modersmål när de går i skolan, för att de lättare ska kunna
              ta till sig kunskaperna, men vi är inte lika noga med att påpeka
              att barn med svenska som modersmål ska behärska sitt eget språk
              till fullo.
            </seg>
          </u>
          <u xml:id="i-6e42b37f5880acad-1172" prev="i-6e42b37f5880acad-1162" who="Q4916299">
            <seg xml:id="i-9j4VCb5TMRcjoEwP7VNLRD">
              Herr talman! Det finns exempel på länder som har stiftat språklagar
              för att deras språk har varit hotade. Exempel på det är Polen,
              Katalonien och Wales.
            </seg>
          </u>
          <u xml:id="i-6e42b37f5880acad-1173" prev="i-6e42b37f5880acad-1162" who="Q4916299">
            <seg xml:id="i-563avjEd8vP1QskL25z27Q">
              I utredningen Mål i mun den stora tjocka luntan var man också
              överens om att en språklag bör instiftas för att skydda svenska
              språket. Jag satt med i den utredningen och vet att alla partier
              där var överens om en lagstiftning. Precis som Anna Lindgren sade
              var det en majoritet på 33 remissinstanser som ville ha lagstiftning
              och bara 15 som avstyrkte.
            </seg>
          </u>
          <u xml:id="i-6e42b37f5880acad-1174" prev="i-6e42b37f5880acad-1162" who="Q4916299">
            <seg xml:id="i-Hf1U7YqPmZ352Q76C2v4Cq">
              Regeringen litar inte till all sakkunskap som förordar lagstiftning
              utan tycks leva i den tron att en språklag inte skulle kunna ha
              någon effekt på språkutvecklingen. Varför trodde man då att det
              har effekt på de fem minoritetsspråk som vi lagskyddade? Är det
              någon som kan förklara det?
            </seg>
          </u>
          <u xml:id="i-6e42b37f5880acad-1175" prev="i-6e42b37f5880acad-1162" who="Q4916299">
            <seg xml:id="i-EhGjAW1y8BpZNZPZ4kmvBC">
              I propositionen kan vi läsa en del märkliga argument från regeringen
              varför de avvisar förslaget. Anna Lindgren nämnde det också. Det
              är inte oproblematiskt att föreskriva att svenskan ska vara landets
              officiella språk i internationella sammanhang, och utgångspunkterna
              för en svensk språkpolitik bör vara att svenska språket bevaras
              som ett samhällsbärande och komplett språk i Sverige och att det
              förblir ett officiellt språk i EU.
            </seg>
          </u>
          <u xml:id="i-6e42b37f5880acad-1176" prev="i-6e42b37f5880acad-1162" who="Q4916299">
            <seg xml:id="i-KHHpfaN9n8EFmv3mLZqBpG">
              Menar regeringen att det är ett problem att svenska är ett officiellt
              språk i EU-sammanhang? Eller vad menar man med den skrivningen?
              Det stod i ett av målen att den offentliga svenskan ska vara vårdad,
              enkel och begriplig. Men om man läser några av meningarna i Bästa
              språket får man verkligen fundera vad de menar det är obegripligt
              skrivet.
            </seg>
          </u>
          <u xml:id="i-6e42b37f5880acad-1177" prev="i-6e42b37f5880acad-1162" who="Q4916299">
            <seg xml:id="i-WqCCJwRKFC6LTpXvKvq4Kh">
              Centerpartiet ser det som väldigt viktigt att vi värnar om det
              här och lagstadgar, bland annat för att folkvalda politiker ska
              kunna ställa upp i EU-valet oavsett vilka språkkunskaper de har.
              Att få tala och läsa sitt eget språk vid förhandlingar är en självklar
              rättighet för att garantera att svenska intressen och åsikter
              inte tappas bort på grund av brist på kunskaper i främmande språk.
              Det kan vara många nyanser. Vi har också hört talas om hur svenskarna
              som pratar engelska ibland använder ord som man tror är det rätta
              engelska ordet men som kan ha helt fel innebörd. Det är också
              viktigt av demokratiska skäl, för att medborgare ska kunna följa
              den politiska debatten, att vi värnar om det svenska språket.
            </seg>
          </u>
          <u xml:id="i-6e42b37f5880acad-1178" prev="i-6e42b37f5880acad-1162" who="Q4916299">
            <seg xml:id="i-4xQKCfAP7TFXoZ5sSWTg9V">
              Regeringens argumentation för att inte lagstifta ser jag som
              väldigt svag: En bestämmelse om att de som fullgör uppgifter inom
              den offentliga förvaltningen i sin verksamhet ska använda klar
              och begriplig svenska kan uppfattas som diskriminerande mot dem
              som inte har svenska som modersmål eller av annan anledning inte
              behärskar svenskan.
            </seg>
          </u>
          <u xml:id="i-6e42b37f5880acad-1179" prev="i-6e42b37f5880acad-1162" who="Q4916299">
            <seg xml:id="i-KLxeu5g4wynJrMnAuQZbnW">
              Kort sagt säger man att eftersom det finns svenskar som inte
              behärskar svenska tillräckligt väl är Sverige diskvalificerat
              från att ha ett officiellt lagskyddat språk. Eller menar man någonting
              annat, som jag inte förstod därför att det inte var tillräckligt
              enkelt och tydligt skrivet?
            </seg>
          </u>
          <u xml:id="i-6e42b37f5880acad-1180" prev="i-6e42b37f5880acad-1162" who="Q4916299">
            <seg xml:id="i-GYAMpMv6bp82ZY8hgLrwjr">
              Herr talman! Språket är nyckeln till vår kultur och historia,
              bärare av vår identitet och grunden för social gemenskap på alla
              nivåer. Ett språk gör att vi växer som människor. Alla ska därför
              ha möjlighet att utveckla en god språkförmåga.
            </seg>
          </u>
          <u xml:id="i-6e42b37f5880acad-1181" prev="i-6e42b37f5880acad-1162" who="Q4916299">
            <seg xml:id="i-PR5jZHXtW8Hw3xcv2jMtdQ">
              Det enda som regeringen verkar säker på i sin proposition är
              att internationaliseringen ska fortsätta och att ännu färre avhandlingar
              ska skrivas på svenska, trots att 78 % av alla avhandlingar i
              landet redan skrivs på engelska. Men vi ska ha ännu färre avhandlingar
              på svenska.
            </seg>
          </u>
          <u xml:id="i-6e42b37f5880acad-1182" prev="i-6e42b37f5880acad-1162" who="Q4916299">
            <seg xml:id="i-CX52E4dEg5kaP2JFWBMBbB">
              Regeringen ser inte heller hur medieutbudet på ganska få år har
              förändrats radikalt. Av alla de långfilmer som under en månad
              visas i tv är 75 % engelskspråkiga och knappt 15 % svenskspråkiga.
            </seg>
          </u>
          <u xml:id="i-6e42b37f5880acad-1183" prev="i-6e42b37f5880acad-1162" who="Q4916299">
            <seg xml:id="i-JvC2K4Trrun29wBRqQyUxC">
              Eftersom jag har arbetat med frågan i den kommitté som har arbetat
              fram underlaget till Bästa språket , som blev regeringens proposition,
              är det många känslor med i den här debatten för mig. Det finns
              många bra frågor som regeringen har lyft fram, men den stora besvikelsen
              för mig och Centerpartiet är att man inte har lyssnat till kommittén,
              där alla politiska partier står bakom lagstiftningen. Inte heller
              har man lyssnat till majoriteten av remissinstanserna som säger
              att man vill lagskydda vårt svenska språk.
            </seg>
          </u>
          <u xml:id="i-6e42b37f5880acad-1184" prev="i-6e42b37f5880acad-1162" who="Q4916299">
            <seg xml:id="i-CbD7MndLC2PhRZoaWkX9jB">
              Jag är i alla fall tacksam över att alla i alliansen står bakom
              förslaget att lagskydda svenskan. Mitt hopp går till Miljöpartiet
              att de kommer att stödja vår reservation.
            </seg>
          </u>
          <u xml:id="i-6e42b37f5880acad-1185" prev="i-6e42b37f5880acad-1162" who="Q4916299">
            <seg xml:id="i-JwjCLfxQ4Ub3jod37VH33b">
              Jag står bakom alla våra reservationer men yrkar bifall till
              reservation 1 och 5.
            </seg>
          </u>
          <u xml:id="i-6e42b37f5880acad-1186" prev="i-6e42b37f5880acad-1162" who="Q4916299">
            <seg xml:id="i-3vhZQh8gctE1dfZXVh9pt8">
              I våra motioner kan man också läsa om många andra frågor som
              vi har lyft fram, bland annat vikten av ett nordiskt samarbete.
              Men om det kan man läsa mer i våra motioner.
            </seg>
          </u>
          <note type="speaker" xml:id="i-EBZvny7x7ZEZEWHYAs3qPQ">
            Anf. 189 SIV HOLMA (v) replik:
          </note>
          <u xml:id="i-6e42b37f5880acad-1187" who="Q4609260">
            <seg xml:id="i-KeqZGHWnK8w72XeKxgfZYS">
              Herr talman! Jag begärde replik för att jag gärna vill höra motivet
              till varför inte Centerpartiet kan ställa upp på idén om att grundlagsfästa
              svenskan som officiellt språk. Vad är motivet?
            </seg>
          </u>
          <note type="speaker" xml:id="i-Hvum9hoRtXC6L8drYxb7rP">
            Anf. 190 BIRGITTA SELLÉN (c) replik:
          </note>
          <u xml:id="i-6e42b37f5880acad-1188" who="Q4916299">
            <seg xml:id="i-17NMLC1cpNVVgTBs13rBdR">
              Herr talman! Jag tackar för den frågan. Vi har väl egentligen
              aldrig diskuterat det riktigt. För oss har det känts viktigt att
              vi gör precis som med de fem minoritetsspråken när vi lagskyddar
              språket för att vi ska kunna ha rätt att ha svenska översatt och
              tolkat om man i framtiden skulle behöva det inom lagar och så
              vidare. Jag kan inte säga den exakta skillnaden, men den kanske
              Siv Holma kan klargöra för mig.
            </seg>
          </u>
          <note type="speaker" xml:id="i-AU3g6Ka7XnnccxZoD8on8W">
            Anf. 191 SIV HOLMA (v) replik:
          </note>
          <u xml:id="i-6e42b37f5880acad-1189" who="Q4609260">
            <seg xml:id="i-9R2JKFYtegQeBDhLxyCQPR">
              Herr talman! Jag har uppfattat att Finland har den modellen.
              De har ju två officiella språk som alla känner till. Det är finska
              och svenska. Det får en väldigt hög dignitet om man i grundlagen
              lagfäster att svenskan är det officiella språket i Sverige.
            </seg>
          </u>
          <note type="speaker" xml:id="i-KFQF9nZm21gaxU6FqLJFjk">
            Anf. 192 BIRGITTA SELLÉN (c) replik:
          </note>
          <u xml:id="i-6e42b37f5880acad-1190" who="Q4916299">
            <seg xml:id="i-LXXA32vXkBNayQmjebWYLp">
              Herr talman! Jag hoppas att den lagstiftning som vi pratar om
              även ska bli väldigt stark. Det är den förutsättning som vi har
              i dag. Om man ser att det som vi begär i vår motion inte skulle
              räcka får man väl gå vidare. Vi kan snabbare skydda det genom
              att vi nu på en gång kan lagfästa det än om vi ska vänta på att
              grundlagfästa, ytterligare utredningar och så vidare. Men jag
              är inte främmande för att om det inte fungerar man kan se över
              det i framtiden.
            </seg>
          </u>
          <note type="speaker" xml:id="i-HChmxyTy5cqB97CBWVrYT8">
            Anf. 193 MATILDA ERNKRANS (s):
          </note>
          <u xml:id="i-6e42b37f5880acad-1191" next="i-6e42b37f5880acad-1206" who="Q3373058">
            <seg xml:id="i-HS4QwB14PbcyiBeMWpCRU3">
              Herr talman! Språket är en tydlig kultur- och identitetsbärare.
              Det definierar dig som person och är en del av din personlighet.
              Det är med språket som man kan visa sin humoristiska sida, sin
              sorg, sin glädje, sin ilska. Många är de som kan vittna om att
              när man hamnar i en situation där man inte delar det gemensamma
              språket kan bilden av en person faktiskt ändras. En person som
              är uttrycksfull och en glädjespridare på sitt modersmål kan på
              ett nytt språk uppfattas som allvarlig och inbunden enbart på
              grund av att personen i en ny språksituation inte behärskar språkets
              alla variationer och djup.
            </seg>
          </u>
          <u xml:id="i-6e42b37f5880acad-1192" prev="i-6e42b37f5880acad-1191" who="Q3373058">
            <seg xml:id="i-KoE42TPeQ9dQJic7H9RTHE">
              Språk är konkret, viktigt och personligt för var och en av oss.
              Därför är det vi debatterar nu, en samlad svensk språkpolitik,
              mycket angeläget.
            </seg>
          </u>
          <u xml:id="i-6e42b37f5880acad-1193" prev="i-6e42b37f5880acad-1191" who="Q3373058">
            <seg xml:id="i-SNFG6io3i9nvzQXzBjwGPK">
              Herr talman! Vi vet att språksituationen i Sverige har förändrats
              på olika sätt. Fem språk har fått ställning som nationella minoritetsspråk.
              I Sverige finns över en miljon personer med utländsk bakgrund,
              och för många av dem är svenskan ett andra språk. Framför allt
              ökar engelskans användning inom alltfler områden i Sverige. Därför
              behöver vi en samlad svensk språkpolitik.
            </seg>
          </u>
          <u xml:id="i-6e42b37f5880acad-1194" prev="i-6e42b37f5880acad-1191" who="Q3373058">
            <seg xml:id="i-4H4DBSBD3x8b3DPTnspung">
              Vi har i debatten hittills hört inlägg om att det svenska språket
              måste lagfästas som huvudspråk för att man ska kunna markera dess
              vikt. Också vi socialdemokrater anser att svenskan som huvudspråk
              behöver markeras men menar att det kan göras på annat sätt än
              genom lag. Vi vill ha en politik som gör skillnad. Vi menar att
              vi kan uppnå det här genom en nationell språkpolitik med fyra
              nationella mål, med en förstärkt språkvårdsorganisation och med
              den koppling som vi gör till läsfrämjande åtgärder. En lagstiftning
              av rent symbolvärde utan normerande verkan gör enligt vår mening
              varken till eller från. För oss socialdemokrater är det viktiga
              att våra beslut här i riksdagen får en praktisk verkan.
            </seg>
          </u>
          <u xml:id="i-6e42b37f5880acad-1195" prev="i-6e42b37f5880acad-1191" who="Q3373058">
            <seg xml:id="i-E8hJUDv2oYJWXVLoUptm3q">
              Som utgångspunkt för den samlade svenska språkpolitiken lägger
              vi fast ett språkpolitiskt mål om att svenskan är vårt huvudspråk
              i Sverige, samhällets gemensamma språk. Vi lägger också fast att
              svenskan ska vara ett komplett och samhällsbärande språk. Vi fastställer
              ett tredje språkmål som innebär att den offentliga svenskan ska
              vara vårdad, enkel och begriplig. Det fjärde språkmålet handlar
              om allas rätt till ett språk. Det handlar om att utveckla och
              tillägna sig det svenska språket, att utveckla och bruka det egna
              modersmålet och nationella minoritetsspråket, att få möjlighet
              att lära sig främmande språk.
            </seg>
          </u>
          <u xml:id="i-6e42b37f5880acad-1196" prev="i-6e42b37f5880acad-1191" who="Q3373058">
            <seg xml:id="i-86pBPgqpsWzUKLz8LXTFkz">
              Moderaterna sade i ett tidigare inlägg att en lagfäst svenska
              skulle ha stor praktisk betydelse. Jag skulle vilja ha exempel
              på hur enbart en lagfästning får större praktisk betydelse än
              den nationella språkpolitik som vi nu föreslår med en förstärkt
              språkvårdsorganisation och med de läsfrämjande insatser som vi
              också kopplar på där.
            </seg>
          </u>
          <u xml:id="i-6e42b37f5880acad-1197" prev="i-6e42b37f5880acad-1191" who="Q3373058">
            <seg xml:id="i-QHeJzUmbnrsCccb27UiYfW">
              För oss socialdemokrater är det alltså viktigt att tillse att
              de språkpolitiska målen faktiskt får genomslag i vårt vardagliga
              samhällsliv. Det är också därför vi vill ha den gemensamma plattformen
              för språkfrågorna där vi samlar den centralt statligt finansierade
              språkvården i en språkvårdsorganisation, som vi har hört berättas
              om här tidigare i debatten. På det sättet kan vi stärka språkvården,
              samla kunskap och kompetens och använda resurserna effektivare.
            </seg>
          </u>
          <u xml:id="i-6e42b37f5880acad-1198" prev="i-6e42b37f5880acad-1191" who="Q3373058">
            <seg xml:id="i-PKv6X9Dwc3egtTUaEWhHPT">
              Samordningen underlättar naturligtvis också uppföljningen av
              de språkpolitiska målen. Den ges även ökade ekonomiska resurser
              och ett vidgat uppdrag till att omfatta frågor som rör villkoren
              för alla språk som talas i Sverige, naturligtvis svenskan som
              huvudspråk men också de nationella minoritetsspråken, teckenspråket,
              invandrarspråken och relationen till andra språk, terminologi
              och språkteknologifrågor samt andra övergripande språkpolitiska
              frågor.
            </seg>
          </u>
          <u xml:id="i-6e42b37f5880acad-1199" prev="i-6e42b37f5880acad-1191" who="Q3373058">
            <seg xml:id="i-Emngv5891qmBrHq8HW47GG">
              Det är viktigt att få ett mer samlat grepp. Det är också viktigt
              att poängtera att den här språkvården får resurser och förutsättningar
              att följa utvecklingen och också att delta i olika europeiska
              och internationella organ. Det gäller särskilt det mycket viktiga
              nordiska samarbetet.
            </seg>
          </u>
          <u xml:id="i-6e42b37f5880acad-1200" prev="i-6e42b37f5880acad-1191" who="Q3373058">
            <seg xml:id="i-MpiEATmAsGyxQPkADZ9Lsv">
              Herr talman! För oss socialdemokrater har det också varit viktigt
              att i den nationella språkpolitiken tydligt ge uppmärksamhet åt
              att tillgången till språk är ojämlikt fördelad, att det finns
              skillnader i språk mellan människor med olika familjebakgrund.
              Vi anser att samhället har ett ansvar att utjämna de skillnaderna.
              Därför finns kopplingen mellan läsfrämjande åtgärder och språket.
            </seg>
          </u>
          <u xml:id="i-6e42b37f5880acad-1201" prev="i-6e42b37f5880acad-1191" who="Q3373058">
            <seg xml:id="i-7NJp5rH92rB16R3DCrLdKV">
              För att barn ska kunna få ett rikt språk är det viktigt att de
              får ta del av böcker. Vuxnas högläsning för små barn är därför
              av mycket stor betydelse. Läsningen ökar ordförrådet och öppnar
              dörrar till nya tankar och idéer. Tillgången till barnböcker är
              oerhört viktig. Flera insatser görs för barnboken på svenska.
              Vi vill här komplettera med tillgången till barnboken på andra
              språk än svenska. Sverige är ett mångspråkigt land, och det är
              en tillgång. Läsning på det egna modersmålet behövs för begreppsbildningen
              på det egna språket såsom en väg in i att lära sig svenska. Kulturrådet
              ges därför i uppdrag att samla in och publicera information om
              barn- och ungdomsböcker på andra språk än svenska.
            </seg>
          </u>
          <u xml:id="i-6e42b37f5880acad-1202" prev="i-6e42b37f5880acad-1191" who="Q3373058">
            <seg xml:id="i-MmkCNT5vFiXy9YhUk7hpxe">
              Vi lägger också ekonomiska resurser på en nyutgivning av världsklassiker
              i klassuppsättning. Många skolor har efterfrågat möjligheten att
              ge världslitteraturen en större plats i undervisningen, och det
              vill vi stödja. Det är viktigt att ta ansvar för att tillse att
              den litteratur som översätts till svenska inte enbart har sitt
              ursprung i Västeuropa och Nordamerika. Världen är mycket större
              än så.
            </seg>
          </u>
          <u xml:id="i-6e42b37f5880acad-1203" prev="i-6e42b37f5880acad-1191" who="Q3373058">
            <seg xml:id="i-eW4Z1qKnecs2gYtB5XNVN">
              Vi socialdemokrater ser också vårt gemensamma ansvar för att
              stödja verksamheter som syftar till att nå ovana läsare. Vi vet
              att litteratur och läsning kopplat till arbetsplatsen öppnar nya
              vägar till boken och läsandet. Vi vet att läsvanor grundläggs
              i de tidiga barndomsåren och att familjebakgrund har betydelse.
              För att nå nya generationers läsare är det därför viktigt att
              också nå vuxna.
            </seg>
          </u>
          <u xml:id="i-6e42b37f5880acad-1204" prev="i-6e42b37f5880acad-1191" who="Q3373058">
            <seg xml:id="i-Gmn5uwthpipvSziZDnELYd">
              Kulturrådet ges därför i uppdrag att stödja långsiktigt läsfrämjande
              projekt såsom Läs för mig, pappa. Det är ett framgångsrikt projekt
              mellan LO, ABF, En bok för alla och Kulturrådet som gett ovana
              läsare viktig inspiration att läsa för sina barn men också för
              sin egen skull. Kulturrådet ges därutöver ett fortsatt uppdrag
              att i samarbete med En bok för alla undersöka hur litteratur och
              läsning ytterligare kan främjas på arbetsplatserna exempelvis
              via arbetsplatsbibliotek.
            </seg>
          </u>
          <u xml:id="i-6e42b37f5880acad-1205" prev="i-6e42b37f5880acad-1191" who="Q3373058">
            <seg xml:id="i-WTUch8LykWrCfouCv1PFeo">
              Herr talman! Jag är medveten om att jag med detta inte berört
              alla, var för sig och tillsammans, mycket viktiga delar av detta
              betänkande. Jag har försökt att beskriva hur vi socialdemokrater
              ser på en samlad svensk språkpolitik. Jag utgår från att ytterligare
              klarhet kan komma vid det replikskifte som nu väntar.
            </seg>
          </u>
          <u xml:id="i-6e42b37f5880acad-1206" prev="i-6e42b37f5880acad-1191" who="Q3373058">
            <seg xml:id="i-6oKZ2d43FtTxbSmrioS687">
              Avslutningsvis vill jag yrka bifall till förslaget i betänkandet
              och avslag på samtliga reservationer.
            </seg>
          </u>
          <note type="speaker" xml:id="i-HCTzSvr6jwgWTgnL5uVxac">
            Anf. 194 BIRGITTA SELLÉN (c) replik:
          </note>
          <u xml:id="i-6e42b37f5880acad-1207" next="i-6e42b37f5880acad-1210" who="Q4916299">
            <seg xml:id="i-LCykCLfPaAEPU7AeXR4Kcg">
              Herr talman! Tack för alla de bra saker som Matilda räknade upp
              som ska göras för svenska språket. Jag sade också i mitt anförande
              att det finns många bra saker.
            </seg>
          </u>
          <u xml:id="i-6e42b37f5880acad-1208" prev="i-6e42b37f5880acad-1207" who="Q4916299">
            <seg xml:id="i-7bTn2pPhuyo3eX6Ampa8gr">
              Min fråga återkommer. Vi har lagskyddat minoritetsspråk. Varför
              kan vi inte lagskydda vårt eget? Regeringen säger att det inte
              är oproblematiskt att föreskriva att svenskan ska vara landets
              officiella språk i internationella sammanhang. Vad är problemet?
              Vad är det som gör att det inte blir bättre om vi lagskyddar?
            </seg>
          </u>
          <u xml:id="i-6e42b37f5880acad-1209" prev="i-6e42b37f5880acad-1207" who="Q4916299">
            <seg xml:id="i-3332T8J1EFWGm1FyLm85RC">
              En annan fråga som jag också funderar över är att man säger att
              de svenskar som inte behärskar svenskan tillräckligt väl gör att
              vi inte ska lagstifta eftersom man diskrimineras. Det är skrivningar
              som är helt främmande för mig. Vi måste väl alla vara tydliga.
              Även om man inte behärskar språket till fullo måste man ju i alla
              offentliga sammanhang försöka vara så tydlig att man kan göra
              sig förstådd. Om jag har ett sämre språk än vad du har skulle
              jag då vara diskriminerad om vi hade skyddat språket? Jag förstår
              inte. Det är en gåta.
            </seg>
          </u>
          <u xml:id="i-6e42b37f5880acad-1210" prev="i-6e42b37f5880acad-1207" who="Q4916299">
            <seg xml:id="i-8QVvjoQEVvig7VFA5RWKbT">
              Som jag sade tidigare står det i målen att svenska språket ska
              vara huvudspråk i Sverige. Varför står det specifikt i Sverige?
            </seg>
          </u>
          <note type="speaker" xml:id="i-6289D3XrJpcUoJoVPnq3o8">
            Anf. 195 MATILDA ERNKRANS (s) replik:
          </note>
          <u xml:id="i-6e42b37f5880acad-1211" next="i-6e42b37f5880acad-1214" who="Q3373058">
            <seg xml:id="i-6HMLJDUDVVws5Z2UGaGdaP">
              Herr talman! Det var många frågor. Jag börjar med den sista eftersom
              det är den jag har i huvudet.
            </seg>
          </u>
          <u xml:id="i-6e42b37f5880acad-1212" prev="i-6e42b37f5880acad-1211" who="Q3373058">
            <seg xml:id="i-EtkDRtREeTkr4osrFmygda">
              Det är nationell språkpolitik som vi tar beslut om här i riksdagen.
              Det är anledningen till att vi har ett språkpolitiskt mål som
              säger att svenskan ska vara huvudspråk i Sverige. När det gäller
              EU, som Birgitta var lite fundersam över, är svenskan redan ett
              officiellt språk och ett arbetsspråk i EU. Det krävs alltså en
              fördragsändring för att ändra det faktumet. En fördragsändring
              kräver att alla medlemsländer är överens. Vi ser det som helt
              självklart att svenskan också i framtiden kommer att vara officiellt
              språk och arbetsspråk i EU.
            </seg>
          </u>
          <u xml:id="i-6e42b37f5880acad-1213" prev="i-6e42b37f5880acad-1211" who="Q3373058">
            <seg xml:id="i-7ydosrE6U36JdjczEtWK8e">
              Jag har stor respekt för Birgitta Selléns kunskaper i de här
              frågorna. Jag vet att hon satt med i den utredning som ligger
              till grund för propositionen och betänkandet. Det är ju alltid
              så att vi gör utredningar och samlar på oss kunskap och sedan
              gör en politisk bedömning när det gäller hur vi vill gå vidare.
              Vi tycker också att svenskan behöver markeras. Vi menar att vi
              klarar det genom att lägga fram en nationell språkpolitik och
              fyra språkpolitiska mål och kopplar på en förstärkt språkvårdsmyndighet
              och läsfrämjande insatser. Det gör att vi i praktiken kan få en
              god ordning när det gäller både svenska språket, minoritetsspråken,
              invandrarspråken, teckenspråket och så vidare.
            </seg>
          </u>
          <u xml:id="i-6e42b37f5880acad-1214" prev="i-6e42b37f5880acad-1211" who="Q3373058">
            <seg xml:id="i-76uKcAS6AHwVuxU96d3wHE">
              Jag tycker inte att det är något konstigt att man kan göra olika
              politiska bedömningar.
            </seg>
          </u>
          <note type="speaker" xml:id="i-9NnwtBKFsfLduMpjC59LJp">
            Anf. 196 BIRGITTA SELLÉN (c) replik:
          </note>
          <u xml:id="i-6e42b37f5880acad-1215" next="i-6e42b37f5880acad-1216" who="Q4916299">
            <seg xml:id="i-2opx3eZwA4Wxa8bnCfTUqY">
              Herr talman! Tydligen gör man olika politiska bedömningar från
              utredningsmomentet till regeringen fastän det är samma parti.
              Det är lite märkligt. Samtidigt blir min reflexion: Vad ska man
              ha utredningar till om man ändå gör en politisk bedömning?
            </seg>
          </u>
          <u xml:id="i-6e42b37f5880acad-1216" prev="i-6e42b37f5880acad-1215" who="Q4916299">
            <seg xml:id="i-9Tdq7Cma2BfFHknsrgBjkG">
              Det har suttit sakkunniga och experter av olika slag. Det har
              varit ute på remiss. Majoriteten säger att vi behöver lagskydda
              vårt svenska språk. Var ligger då regeringens politiska bedömning?
              Hur kan den bli så annorlunda än vad alla experter som är anlitade
              och majoriteten av remissyttrandena säger?
            </seg>
          </u>
          <note type="speaker" xml:id="i-YBJSHycssGnU5HqmtieepJ">
            Anf. 197 MATILDA ERNKRANS (s) replik:
          </note>
          <u xml:id="i-6e42b37f5880acad-1217" next="i-6e42b37f5880acad-1218" who="Q3373058">
            <seg xml:id="i-DYPsdciq2G9xocR3Fj3TjG">
              Herr talman! Birgitta Sellén vet att remissinstanserna inte var
              helt eniga när det gäller om vi ska lagskydda det svenska språket
              eller inte. Då får de olika politiska partierna själva tänka efter
              vad man tycker känns angeläget och viktigt. För oss har det viktigaste
              varit att få en ordning där vi lägger fast en nationell språkpolitik
              och språkpolitiska mål som sätter svenskan som huvudspråk som
              ett mål och plockar upp allas rätt till språk exempelvis. Vi tycker
              att det är viktigt att det som vi beslutar här i riksdagen får
              verkan ute i samhället.
            </seg>
          </u>
          <u xml:id="i-6e42b37f5880acad-1218" prev="i-6e42b37f5880acad-1217" who="Q3373058">
            <seg xml:id="i-BRmJEHSzf5am7rc4s9DoRL">
              Vi har lutat oss mer på det som säger att lagstiftningen kan
              ge tolkningsproblem. Det är framför allt en symbollagstiftning
              utan normerande verkan. Det viktiga för oss är då att se till
              att det blir något bra av det beslut som vi tar. Det är viktigare
              än att lagstifta.
            </seg>
          </u>
          <note type="speaker" xml:id="i-9ZqFYgyJVVQpBjzo8iMzjT">
            Anf. 198 ANNA LINDGREN (m) replik:
          </note>
          <u xml:id="i-6e42b37f5880acad-1219" next="i-6e42b37f5880acad-1221" who="Q4767224">
            <seg xml:id="i-9SR8HiPiYop6XU7xbxfamf">
              Herr talman! Jag citerades när det gällde praktisk och symbolisk
              betydelse. Det var ett citat från Svenska Akademien.
            </seg>
          </u>
          <u xml:id="i-6e42b37f5880acad-1220" prev="i-6e42b37f5880acad-1219" who="Q4767224">
            <seg xml:id="i-3M8Kc2eihknCNXSHqqeJVZ">
              Svenska Akademien har ända sedan Gustav III:s tid arbetat med
              vårt språk. De fick uppdraget att göra en ordbok och en ordlista.
              Ordlistan tror jag har kommit ut i elva upplagor. Ordboken har
              man nu kanske klarat av till och med bokstaven s. Hur det ska
              gå med den vet vi inte eftersom regeringen inte talar om hur man
              har tänkt sig att finansiera Svenska Akademiens ordbok.
            </seg>
          </u>
          <u xml:id="i-6e42b37f5880acad-1221" prev="i-6e42b37f5880acad-1219" who="Q4767224">
            <seg xml:id="i-5e2jiquh9TzBzJ8YQegqUb">
              Förklara det här med diskriminerande en gång till. Varför är
              det diskriminerande att ha en språklag? Jag sitter i Diskrimineringskommittén
              som jobbar med alla våra diskrimineringslagar. När jag ser den
              här formuleringen i propositionen blir jag väldigt förundrad.
              Jag skulle vilja få en tydligare definition på hur någon kan känna
              sig diskriminerad av att vi har en lag som skyddar vårt officiella
              språk.
            </seg>
          </u>
          <note type="speaker" xml:id="i-LeRjyUyVWMurSvgfWj8J5Y">
            Anf. 199 MATILDA ERNKRANS (s) replik:
          </note>
          <u xml:id="i-6e42b37f5880acad-1222" next="i-6e42b37f5880acad-1226" who="Q3373058">
            <seg xml:id="i-JDfFP9zjJQ5Z2ddwdkuRk3">
              Herr talman! Jag konstaterar att Moderaternas företrädare inte
              kan ge några exempel på hur det skulle få större praktisk betydelse
              om vi lagstiftade jämfört med det förslag som Socialdemokraterna
              tillsammans med Vänsterpartiet har lagt fram när det gäller en
              nationell språkpolitik, nämligen en förstärkt språkvårdsorganisation
              och läsfrämjande insatser.
            </seg>
          </u>
          <u xml:id="i-6e42b37f5880acad-1223" prev="i-6e42b37f5880acad-1222" who="Q3373058">
            <seg xml:id="i-A5nJ6gogmFgPC1zhPkATgf">
              Moderaterna säger att man tar sig för pannan och kallar de socialdemokratiska
              argumenten fåniga. Jag tycker att det visar Moderaternas rätta
              ansikte. Man tycker att man är lite finare och lite bättre än
              sossepatrasket som tror sig förstå något.
            </seg>
          </u>
          <u xml:id="i-6e42b37f5880acad-1224" prev="i-6e42b37f5880acad-1222" who="Q3373058">
            <seg xml:id="i-Bh9U7jdC4RDHE5bEbWsZ3B">
              För oss handlar det om att det är svårt. Det är ett ställningstagande.
              Det finns argument både för och emot. Det skulle bära mig emot
              att kalla andra partiers argument för fåniga.
            </seg>
          </u>
          <u xml:id="i-6e42b37f5880acad-1225" prev="i-6e42b37f5880acad-1222" who="Q3373058">
            <seg xml:id="i-XJnqaMTQQEwGfChQDUcz5s">
              Att det kan uppfattas som diskriminerande har inte varit något
              tungt vägande skäl för oss socialdemokrater att avstå från att
              lagstifta det svenska språket. Vi har sagt att vi kan se att det
              finns en risk att det inträffar. Vi vill inte stå bakom en lagstiftning
              där det kan finnas en risk att den uppfattas som diskriminerande.
            </seg>
          </u>
          <u xml:id="i-6e42b37f5880acad-1226" prev="i-6e42b37f5880acad-1222" who="Q3373058">
            <seg xml:id="i-8UEWHTQ5eEBWrx2vcvGfrq">
              För oss har det tyngsta skälet varit att vi känner en viss respekt
              för den lagstiftande makt vi som har förtroendet att sitta här
              i riksdagen har fått. Vi tycker inte att det finns någon anledning
              att ha en symbollagstiftning utan normerande verkan när vi får
              den effekt vi vill ha ändå.
            </seg>
          </u>
          <note type="speaker" xml:id="i-UDas6xq48eUfoqQhcajZhK">
            Anf. 200 FÖRSTE VICE TALMANNEN:
          </note>
          <note xml:id="i-9Dkg3zqr87TLZfQ8TV7uFt">
            Jag får be debattörerna att vårda språket enligt 2 kap. 12 §
            riksdagsordningen.
          </note>
          <note type="speaker" xml:id="i-GfaoVXUCuEjT9ge9P11cQJ">
            Anf. 201 ANNA LINDGREN (m) replik:
          </note>
          <u xml:id="i-6e42b37f5880acad-1227" next="i-6e42b37f5880acad-1232" who="Q4767224">
            <seg xml:id="i-YW3vKdMT9ivdYrGbNpL8ho">
              Herr talman! Varför anser vi att det behöver skyddas? Vi anser
              att det behöver skyddas. Det är det som gäller. Det är främst
              från engelskan som vi har ett väldigt stort hot.
            </seg>
          </u>
          <u xml:id="i-6e42b37f5880acad-1228" prev="i-6e42b37f5880acad-1227" who="Q4767224">
            <seg xml:id="i-46URBLdJhmYoBuSfftC3Ho">
              Nu var det inte jag som tog mig för pannan. Jag hade mycket citat,
              för jag lyssnar på och läser många andra. Det var Sture Allén,
              som sitter i Svenska Akademien, som gjorde det, och jag höll med
              honom.
            </seg>
          </u>
          <u xml:id="i-6e42b37f5880acad-1229" prev="i-6e42b37f5880acad-1227" who="Q4767224">
            <seg xml:id="i-EWPTtLHWTuETXeKERGbWVZ">
              Sedan tycker jag att det är viktigt att man faktiskt för debatten
              på rätt sätt. Jag förstod av det du läste upp att du trodde att
              jag skulle säga någonting som skulle ge dig möjlighet att hävda
              att jag hade uttalat mig om det socialdemokratiska partiets medlemmar
              och hur de var. Så tror inte jag att vi ska arbeta i riksdagen.
              Det skulle aldrig falla mig in att ha synpunkter på något annat
              än de argument ni lägger fram. Jag känner er inte personligen.
              Jag känner inte till hur ni lever, er bakgrund och allt detta.
              Jag tar inte för givet att människor ska vara på ett visst sätt,
              utan jag lyssnar på vad de säger.
            </seg>
          </u>
          <u xml:id="i-6e42b37f5880acad-1230" prev="i-6e42b37f5880acad-1227" who="Q4767224">
            <seg xml:id="i-8ezXqJheMziafewTh1nusW">
              Jag ställde frågan: Vad är det som gör att man kan känna sig
              diskriminerad av att vi har en lag som skulle skydda vårt språk
              på samma sätt som man har i Finland, där man alltså har en helt
              annan bevakning av sitt språk?
            </seg>
          </u>
          <u xml:id="i-6e42b37f5880acad-1231" prev="i-6e42b37f5880acad-1227" who="Q4767224">
            <seg xml:id="i-XCinAjjfYp5McF3ExG5Uvo">
              Till sist kan jag säga att när jag en gång i världen läste svenska
              på universitetet skulle Theodor Kallifatides komma på besök och
              prata om hur det var under militärregimens tid. Han stormade in
              ni vet hur han är och sade: Jag ska inte alls prata om det. Jag
              ska prata om vad ni gör med ert svenska språk.
            </seg>
          </u>
          <u xml:id="i-6e42b37f5880acad-1232" prev="i-6e42b37f5880acad-1227" who="Q4767224">
            <seg xml:id="i-6so981EnELiiMPn3kJZBjP">
              Där har vi väl ett föredöme! Han är den av nästan alla svenska
              författare i dag som har jobbat mest på att lära sig svenska,
              och han lärde svenska studenter att vi ska vårda vårt språk. Det
              här är ett exempel på hur vi kan göra det.
            </seg>
          </u>
          <note type="speaker" xml:id="i-MkMwG5TpefnG25q4iuRsD1">
            Anf. 202 MATILDA ERNKRANS (s) replik:
          </note>
          <u xml:id="i-6e42b37f5880acad-1233" next="i-6e42b37f5880acad-1236" who="Q3373058">
            <seg xml:id="i-CoUrZiFPkXnpzbqpGdw1bp">
              Herr talman! Jag ska naturligtvis ta talmannens uppmaning om
              ett vårdat språk på allvar, speciellt när vi debatterar just en
              språkproposition och ett språkbetänkande. Jag retade dock upp
              mig lite över att man kallar argumenten för fåniga bara för att
              man inte delar dem. Var och en av oss gör ju avvägningar i alla
              politiska beslut som vi tar.
            </seg>
          </u>
          <u xml:id="i-6e42b37f5880acad-1234" prev="i-6e42b37f5880acad-1233" who="Q3373058">
            <seg xml:id="i-VoT52M6qBCfoppQNz8YPNJ">
              Jag sade ingenting om Svenska Akademiens ordbok, för jag hann
              inte det sist. Det är en lagrådsremiss på gång som ska lösa problemen
              för Svenska Akademiens ordbok. Det är väl skönt om den kommer
              fram så att vi kan få en lösning på de problemen.
            </seg>
          </u>
          <u xml:id="i-6e42b37f5880acad-1235" prev="i-6e42b37f5880acad-1233" who="Q3373058">
            <seg xml:id="i-UH8GWnHfCt4RUGaA36RsoA">
              Det jag avslutningsvis skulle vilja säga är detta: Det är inte
              så att vi socialdemokrater inte tycker att svenskans ställning
              behöver markeras. Det tycker vi. Många av de problem som lyfts
              upp här i debatten är ju anledningen till att vi nu lägger fram
              en nationell språkpolitik där vi använder oss av nationella språkmål
              som ett sätt att komma vidare i diskussionen.
            </seg>
          </u>
          <u xml:id="i-6e42b37f5880acad-1236" prev="i-6e42b37f5880acad-1233" who="Q3373058">
            <seg xml:id="i-DXxeS3gJU5dgUBbapsLiM3">
              Som jag sade finns det olika argument. För oss har det viktigaste
              argumentet varit att denna lagstiftning är en symbollagstiftning
              utan normerande verkan, och då ser vi ingen anledning att gå på
              det lagstiftningsförslaget när vi faktiskt får till en ordning
              utan att lagstifta. Sedan får vi se vad riksdagen kommer att besluta
              i den här frågan. Så är det.
            </seg>
          </u>
          <note type="speaker" xml:id="i-2Ky7jzc5nJbkGZPRmkeNgp">
            Anf. 203 LENNART KOLLMATS (fp) replik:
          </note>
          <u xml:id="i-6e42b37f5880acad-1237" who="Q5917980">
            <seg xml:id="i-UEAXtAUNefDbbKUpiLotpa">
              Herr talman! Jag har fått svar. De frågor som jag hade tänkt
              ställa har ställts och några till, för all del. Jag tror inte
              att Matilda Ernkrans kommer att ändra sina svar bara för att jag
              ställer om frågorna, så jag avstår.
            </seg>
          </u>
          <note type="speaker" xml:id="i-W5bc4kE3UKdkCXYLfQ6ehQ">
            Anf. 204 GUNILLA TJERNBERG (kd) replik:
          </note>
          <u xml:id="i-6e42b37f5880acad-1238" next="i-6e42b37f5880acad-1242" who="Q4982955">
            <seg xml:id="i-KKWTc66rxUPjXE8rLYegXE">
              Herr talman! Jag kommer inte att avstå. Jag vill gärna ta ett
              replikskifte här.
            </seg>
          </u>
          <u xml:id="i-6e42b37f5880acad-1239" prev="i-6e42b37f5880acad-1238" who="Q4982955">
            <seg xml:id="i-DLMsHCChajKmJtqMi2E89">
              Jag vet inte om jag gör rätt i att plåga Matilda Ernkrans ytterligare
              kring just detta att svenskan ska få ett lagskydd. Det finns dock
              en del oklarheter i hennes svar, herr talman, som gör att jag
              ändå måste få fortsätta där.
            </seg>
          </u>
          <u xml:id="i-6e42b37f5880acad-1240" prev="i-6e42b37f5880acad-1238" who="Q4982955">
            <seg xml:id="i-BpnXFacfzPVFSr3hYfoyxc">
              När jag läser hur majoriteten i betänkandet behandlar de motioner
              som är väckta i den här frågan hittar jag två argument som jag
              inte tydligt har hört komma fram här i dag. De argumenten är ganska
              förvånande. Det ena, och det har tagits upp, är att majoriteten
              anser att ett lagskydd inte skulle få någon normerande verkan
              och inte skulle kunna följas av en påföljd. Det resonemanget har
              man inte fört när det gäller det lagskydd som finns för minoritetsspråken,
              som jag trots Siv Holmas invändning ändå vill ta upp. Det är ett
              annat resonemang i den delen.
            </seg>
          </u>
          <u xml:id="i-6e42b37f5880acad-1241" prev="i-6e42b37f5880acad-1238" who="Q4982955">
            <seg xml:id="i-HvQvXbhtJaN2LXPA8xKmQX">
              Det andra argument som förs fram, som det andra av två, handlar
              om att det finns tjänstemän på Utrikesdepartementet som behöver
              få möjlighet att använda andra språk än svenskan. Det skulle då
              vara ett skäl att inte ha ett lagskydd.
            </seg>
          </u>
          <u xml:id="i-6e42b37f5880acad-1242" prev="i-6e42b37f5880acad-1238" who="Q4982955">
            <seg xml:id="i-8wtrBY9eDBvB126t7x5HHx">
              Jag tycker att detta är mycket magra skäl, om jag får uttrycka
              mig så.
            </seg>
          </u>
          <note type="speaker" xml:id="i-QE8QST6AMtNzRqgf1eeGsR">
            Anf. 205 MATILDA ERNKRANS (s) replik:
          </note>
          <u xml:id="i-6e42b37f5880acad-1243" next="i-6e42b37f5880acad-1245" who="Q3373058">
            <seg xml:id="i-vntiStTTyYh2WeLttW2CQ">
              Herr talman! Jag tycker att jag i tidigare replikskiften har
              försökt tydliggöra det ställningstagande som vi socialdemokrater
              har gjort. Jag tycker också att Siv Holma hade ett bra inlägg
              i debatten när det gäller minoritetsspråken. Jag tycker inte att
              det är rätt att jämföra med minoritetsspråkens lagskydd när vi
              nu pratar om svenskan som huvudspråk. Svenskan är dominerande
              och har så varit under lång tid. Som Siv Holma sade var det snarare
              en alltför stark svensk språkpolitik som gjorde att minoritetsspråken
              behövde lagskyddas. De höll på att dö ut, helt enkelt. Jag håller
              alltså med om det hon sade i det inlägget.
            </seg>
          </u>
          <u xml:id="i-6e42b37f5880acad-1244" prev="i-6e42b37f5880acad-1243" who="Q3373058">
            <seg xml:id="i-SoRGfV5LVNZpceLxYiuaPc">
              Jag får väl säga det igen: Vi socialdemokrater tycker också att
              svenskans ställning behöver markeras. Vi tycker att vi gör det
              genom att lägga fram en nationell språkpolitik och de här språkpolitiska
              målen, genom att vi kopplar på en förstärkt språkvårdsorganisation
              och genom att vi också tar upp läsfrämjande insatser. Jag tycker
              att det ger en helhet och en bra grund för ett fortsatt språkvårdsarbete
              i Sverige.
            </seg>
          </u>
          <u xml:id="i-6e42b37f5880acad-1245" prev="i-6e42b37f5880acad-1243" who="Q3373058">
            <seg xml:id="i-6HR2PPrc4LKpCsZsYgqpMp">
              Det är klart att man kan diskutera olika argument för den här
              lagstiftningen. Så är det. Men det skulle också vara lite spännande
              om någon ur den nu enade borgerligheten när det gäller lagskydd
              kunde svara på den fråga som jag har ställt: Kan ni ge exempel
              på vilken större praktisk betydelse ett lagskydd för svenskan
              faktiskt kommer att ha utöver de insatser vi har i propositionen
              och betänkandet?
            </seg>
          </u>
          <note type="speaker" xml:id="i-VzU6yXeD8NxEjGRRVpxrY9">
            Anf. 206 GUNILLA TJERNBERG (kd) replik:
          </note>
          <u xml:id="i-6e42b37f5880acad-1246" next="i-6e42b37f5880acad-1249" who="Q4982955">
            <seg xml:id="i-QirUxyExtH4UnoGQ9QQMDh">
              Herr talman! Här är det ju så att regeringen och Socialdemokraterna
              säger sig veta bättre i den här frågan än de allra flesta remissinstanser.
              Det handlar alltså om två tredjedelar av remissinstanserna som
              tycker att det ska vara ett lagskydd för svenska språket som ett
              antal partier tycker, som utredningen kom fram till och som organisationer
              kommer fram till. Det är intressant att Socialdemokraterna än
              en gång sätter sig över en gedigen kunskap som noga har penetrerat
              den här frågan.
            </seg>
          </u>
          <u xml:id="i-6e42b37f5880acad-1247" prev="i-6e42b37f5880acad-1246" who="Q4982955">
            <seg xml:id="i-VJc8GH6JpFqtnT7gg4QGqy">
              Det handlar självklart om oerhört viktiga signaler. Det är oerhört
              viktigt att det ligger ett lagskydd i botten jämfört med att det
              inte gör det. Det är ju frågan i sig. Det är en självklarhet att
              en lag är ett starkare skydd av språket än inget lagskydd. Svaret
              ligger väldigt tydligt i den delen.
            </seg>
          </u>
          <u xml:id="i-6e42b37f5880acad-1248" prev="i-6e42b37f5880acad-1246" who="Q4982955">
            <seg xml:id="i-mBTjPzFaYjUStCxD8y1gd">
              Sedan får jag bara ta upp det Matilda Ernkrans säger om att koppla
              på läsfrämjande insatser. Det skulle då vara ett sätt att skydda
              svenskan. Men hur går det med utvärderingen av de läsfrämjande
              insatserna? Riksdagen har fattat beslut om att en utvärdering
              ska ske. År 2002 fattades beslutet. Det är 3 ½ år sedan. Den utvärderingen
              har ännu inte kommit till stånd. Likväl kopplar Socialdemokraterna
              på de läsfrämjande insatser som görs i dag som ett argument för
              att stärka svenska språket. Det här hänger ju inte ihop.
            </seg>
          </u>
          <u xml:id="i-6e42b37f5880acad-1249" prev="i-6e42b37f5880acad-1246" who="Q4982955">
            <seg xml:id="i-DpPFHR7Tx2UweokHq9N3vB">
              När kommer utvärderingen? Gör den innan ni använder den som ett
              redskap för att stärka svenska språket!
            </seg>
          </u>
          <note type="speaker" xml:id="i-T4cc1RiaFHsmu4PbGpfNNb">
            Anf. 207 MATILDA ERNKRANS (s) replik:
          </note>
          <u xml:id="i-6e42b37f5880acad-1250" next="i-6e42b37f5880acad-1252" who="Q3373058">
            <seg xml:id="i-LBG77NL9VJLtVuLLApWcYt">
              Herr talman! Först och främst vill jag säga att vi inte tycker
              att vi vet bättre än någon annan. Vi gör bara en annan avvägning
              av hur vi anser att vi kan stärka svenskans ställning som huvudspråk
              men också hur vi kan jobba med våra minoritetsspråk, med teckenspråket,
              med invandrarspråken och med andra främmande språk.
            </seg>
          </u>
          <u xml:id="i-6e42b37f5880acad-1251" prev="i-6e42b37f5880acad-1250" who="Q3373058">
            <seg xml:id="i-XibkupYogzR6MMgKh5FutH">
              När det gäller de läsfrämjande insatserna visar sig väl här den
              skillnad som finns mellan en borgerlig kulturpolitik och en socialdemokratisk
              kulturpolitik. För oss är läsfrämjande insatser ett självklart
              instrument för att utjämna de skillnader som finns i läsningen
              men också i språket. Därför är de också självklara inslag i en
              språkproposition och i ett språkbetänkande. För borgerligheten
              är de inte lika självklara inslag utan man säger att man först
              måste utvärdera innan man kan sätta in dem i det här sammanhanget.
            </seg>
          </u>
          <u xml:id="i-6e42b37f5880acad-1252" prev="i-6e42b37f5880acad-1250" who="Q3373058">
            <seg xml:id="i-NGJP2G24dzTSe7uWzuWK4c">
              Men jag vet, som Gunilla Tjernberg också säger, att vi har ett
              tillkännagivande från riksdagen att vi ska se över litteraturstödet
              som helhet och här kommer också detta in. Jag kan bara beklaga
              att det har dragit ut på tiden, för det är ett tillkännagivande
              från riksdagen. Det man nu säger från regeringens sida i denna
              budgetproposition är att man tänker återkomma till det under 2007.
              Det får vi väl hoppas att man gör.
            </seg>
          </u>
          <note type="speaker" xml:id="i-8NEdTfEWsoDUaP9scsgxYr">
            Anf. 208 MIKAEL JOHANSSON (mp):
          </note>
          <u xml:id="i-6e42b37f5880acad-1253" next="i-6e42b37f5880acad-1262" who="Q303488">
            <seg xml:id="i-MxrcuNFhe1Wyq78cwGrCdB">
              Herr talman! Låt mig än en gång få upprepa de föreslagna målen
              för vår nationella språkpolitik.
            </seg>
          </u>
          <u xml:id="i-6e42b37f5880acad-1254" prev="i-6e42b37f5880acad-1253" who="Q303488">
            <seg xml:id="i-5xpvdNLrWg5VFn7oDaa6Sw">
              Så långt är dessa mål bra, men
            </seg>
          </u>
          <u xml:id="i-6e42b37f5880acad-1255" prev="i-6e42b37f5880acad-1253" who="Q303488">
            <seg xml:id="i-SgL925FK4zxZtFebFbWUUD">
              Med detta som bakgrund går jag väl in i huvuddebatten, den debatt
              som förekommit alltsedan regeringens och Vänsterns förslag kom,
              nämligen huruvida det ska lagstiftas om svenska språkets roll
              eller inte.
            </seg>
          </u>
          <u xml:id="i-6e42b37f5880acad-1256" prev="i-6e42b37f5880acad-1253" who="Q303488">
            <seg xml:id="i-FeyHsHyQut88dYHsMvhRC6">
              Låt mig först konstatera att svenska indirekt är officiellt språk
              i Sverige på grund av offentlighetsprincipen, det vill säga alla
              handlingar som upprättas av svenska myndigheter måste skrivas
              på svenska. Enda undantaget är akademiska avhandlingar och artiklar,
              som ju inte är allmänna handlingar i tryckfrihetsförordningens
              mening.
            </seg>
          </u>
          <u xml:id="i-6e42b37f5880acad-1257" prev="i-6e42b37f5880acad-1253" who="Q303488">
            <seg xml:id="i-VxRNXvKGagF1L4ZCvsSKgR">
              Det betyder att all officiell kommunikation mellan och inom svenska
              myndigheter, således även inkluderande kommuner och landsting,
              måste ske på svenska.
            </seg>
          </u>
          <u xml:id="i-6e42b37f5880acad-1258" prev="i-6e42b37f5880acad-1253" who="Q303488">
            <seg xml:id="i-9JMb6T7cM9d3EjUWHUSRNX">
              Inofficiellt kan kommunikation ske på vilket språk som helst,
              men i allmänna handlingar måste språket vara svenska. Det finns
              dock utöver detta inga bestämmelser som direkt säger att svenska
              är ett officiellt språk i Sverige, mer än indirekt.
            </seg>
          </u>
          <u xml:id="i-6e42b37f5880acad-1259" prev="i-6e42b37f5880acad-1253" who="Q303488">
            <seg xml:id="i-H7vLdhaT3cn7VHug2fB11h">
              Så länge folk pratar svenska kommer det de facto att vara ett
              offentligt språk och då även ett officiellt språk. Jag har därutöver
              mycket svårt att se att vi inom överskådlig tid kommer att överge
              svenskan inom ramen för offentlighetsprincipens tillämpning vad
              avser upprättande av handlingar. Det går därmed inte att underskatta
              den praktiska och symboliska betydelsen av en lagstiftning och
              därför yrkar jag bifall till reservation 1, som vill införa en
              lagstiftning.
            </seg>
          </u>
          <u xml:id="i-6e42b37f5880acad-1260" prev="i-6e42b37f5880acad-1253" who="Q303488">
            <seg xml:id="i-PgK7wwBqm2P2KDi6EbSkgY">
              När det kommer till tillämpningen av när, var och hur svenska
              ska användas finns det en fråga i detta betänkande som tydliggör
              hur vi inom de gröna tänker, och det är svenska språkets ställning
              inom EU. Där skärper reservation 5 hållningen till förmån för
              användandet av svenska i EU. Jag anser att det är av central betydelse
              att svenska språkets ställning inte undergrävs inom Europeiska
              unionen.
            </seg>
          </u>
          <u xml:id="i-6e42b37f5880acad-1261" prev="i-6e42b37f5880acad-1253" who="Q303488">
            <seg xml:id="i-AEz773bpw14NtjudNQompJ">
              Det är också viktigt att Sverige med större kraft än hittills
              värnar om svenskans ställning och bruk inom EU och att man i instruktionerna
              för svenska delegater och tjänstemän inom EU inskärper att det
              inte ligger i vårt nationella intresse att bereda vägen för engelskan
              som ett överordnat arbetsspråk inom unionen. Att få tala och läsa
              sitt eget språk vid förhandlingar är enligt Miljöpartiets uppfattning
              en självklar rättighet för att garantera att svenska intressen
              och åsikter inte tappas bort på grund av brist på kunskaper i
              främmande språk.
            </seg>
          </u>
          <u xml:id="i-6e42b37f5880acad-1262" prev="i-6e42b37f5880acad-1253" who="Q303488">
            <seg xml:id="i-W4RYftcCK2JrKxCPH3266K">
              Med anledning av att vi inte är representerade med ordinarie
              ledamot i kulturutskottet och därmed inte har möjligheten att
              få vår inställning synliggjord i betänkandet via reservationer
              vill jag yrka bifall till reservation 5 avseende just svenska
              språkets ställning i EU.
            </seg>
          </u>
          <note type="speaker" xml:id="i-LKMZG7q6xLfcaMjimsQnJj">
            Anf. 209 NINA LUNDSTRÖM (fp):
          </note>
          <u xml:id="i-6e42b37f5880acad-1263" next="i-6e42b37f5880acad-1274" who="Q4356431">
            <seg xml:id="i-PPf4GjehpYJR6sVbDrqH2v">
              Herr talman! Jag är en av motionärerna till motion Kr6 och tänker
              förhålla mig till både svenska språket och de nationella minoritetsspråken.
              En av de tidigare talarna nämnde i kväll just att det också är
              en speciell dag för en av de nationella minoriteterna i dag. Det
              är sverigefinnarna som firar självständighetsdagen. Det var många
              som besökte ambassaden i dag, så även jag. Sedan kan vi konstatera
              att sverigefinländarna däremot formellt sett inte är en nationell
              minoritet.
            </seg>
          </u>
          <u xml:id="i-6e42b37f5880acad-1264" prev="i-6e42b37f5880acad-1263" who="Q4356431">
            <seg xml:id="i-Vs8vAJYYuSD1CNmHCTLmCT">
              Bästa språket behandlar främst svenska språket men berör även
              nationella minoriteter. Jag kommer att fokusera på just det som
              avser motion Kr6 därför att utskottet avstyrker ett av de yrkanden
              som behandlas här med motiveringen att detta är i linje med utskottets
              uppfattning. Det tänkte jag polemisera emot.
            </seg>
          </u>
          <u xml:id="i-6e42b37f5880acad-1265" prev="i-6e42b37f5880acad-1263" who="Q4356431">
            <seg xml:id="i-QqbFCa9eeCDBUEdJRVfDK1">
              De nationella minoriteterna och minoritetsspråken har bidragit
              och bidrar till Sveriges utveckling. De är en tillgång. Samtidigt
              är det svenska språket det språk som är fullt ut samhällsbärande.
              Goda kunskaper i detta gemensamma kommunikationsspråk är lika
              viktigt för minoritetsspråkstalande som för alla andra. Det handlar
              alltså inte om att välja mellan svenska och minoritetsspråken.
              Det handlar om att välja bådeoch.
            </seg>
          </u>
          <u xml:id="i-6e42b37f5880acad-1266" prev="i-6e42b37f5880acad-1263" who="Q4356431">
            <seg xml:id="i-SeGqRbd9yjGejnUu3JtFt5">
              Sverige ratificerade år 2000 Europarådets ramkonvention om skydd
              för nationella minoriteter och den europeiska stadgan om landsdels-
              och minoritetsspråk. Det innebär ett erkännande av Sveriges nationella
              minoriteter och deras språk och att minoritetsspråken ges ett
              stöd för att hållas levande.
            </seg>
          </u>
          <u xml:id="i-6e42b37f5880acad-1267" prev="i-6e42b37f5880acad-1263" who="Q4356431">
            <seg xml:id="i-NB2WtGkxq772rDeo7p3D2V">
              I höst har det gått sex år sedan riksdagen beslutade om åtgärder
              för de nationella minoriteterna och inriktningen av en minoritetspolitik.
              Goda kunskaper i detta gemensamma kommunikationsspråk, svenskan,
              är lika viktigt för minoritetsspråkstalande som för alla andra.
              Det tål att upprepas. Men Sverige har också ett folkrättsligt
              åtagande att stödja de nationella minoritetsspråken och ge individer
              större möjligheter att både bevara och utveckla dem.
            </seg>
          </u>
          <u xml:id="i-6e42b37f5880acad-1268" prev="i-6e42b37f5880acad-1263" who="Q4356431">
            <seg xml:id="i-UqdD2pg99KY5WzfkUeu1B9">
              Regeringens och riksdagens minoritetspolitiska beslut innebär,
              som har nämnts här, att samer, sverigefinnar, tornedalingar, romer
              och judar erkänns som nationella minoriteter liksom deras minoritetsspråk.
              Det är möjligt i dag att använda samiska, finska och meänkieli
              i kontakter med myndigheter och domstolar i vissa geografiskt
              avgränsade områden, så kallade förvaltningsområden, som i dag
              finns i norra Sverige.
            </seg>
          </u>
          <u xml:id="i-6e42b37f5880acad-1269" prev="i-6e42b37f5880acad-1263" who="Q4356431">
            <seg xml:id="i-BEgcVo3KGtqdD44Epv3ruh">
              Mälardalen utreds i utredningen Rätten till mitt språk. Utredare
              är Paavo Vallius, som också sitter som ledamot i kulturutskottet.
              I den behandlas möjligheten att använda finskan och sydsamiskan.
            </seg>
          </u>
          <u xml:id="i-6e42b37f5880acad-1270" prev="i-6e42b37f5880acad-1263" who="Q4356431">
            <seg xml:id="i-E5Fkn2x5iQky75DCKKTSwi">
              Inte minst detta ger mig anledning att vara bekymrad över behandlingen
              av motion Kr6, som behandlar nationella minoriteter och nationella
              minoritetsspråk, för där betonas specifikt användningen av modersmålet.
              Jag menar att utskottet, liksom propositionen, inte alls stöder
              det som motionen ville stödja, det vill säga att ge alla elever
              som tillhör de fem nationella minoritetsgrupperna möjlighet att
              använda sitt eget språk. Det är nämligen så att för samiska, tornedalsfinska
              och romska elever gäller rätten att få undervisning i sitt modersmål,
              även om det inte är ett dagligt umgängesspråk, samt att kommunen
              är skyldig att anordna undervisning, även om det inte finns minst
              fem elever som önskar det. Detta är under förutsättning att lärare
              med erforderliga kunskaper kan erbjudas i kommunen. I annat fall
              uteblir kommunens skyldighet. De finskspråkiga eleverna och de
              elever som talar jiddisch omfattas inte av samma möjlighet. I
              enlighet med utskottets behandling skulle alla minoritetstalande
              ha samma möjlighet.
            </seg>
          </u>
          <u xml:id="i-6e42b37f5880acad-1271" prev="i-6e42b37f5880acad-1263" who="Q4356431">
            <seg xml:id="i-555zZyvZC2djr1gcKe9w6k">
              Det är viktigt att poängtera att regeringen inte avser att ändra
              på de här bestämmelserna, enligt propositionen, s. 20. Jag menar
              att dessa bör ges samma rätt att få studera sitt modersmål som
              de som har den rätten utifrån rådande regelverk och lagstiftning.
            </seg>
          </u>
          <u xml:id="i-6e42b37f5880acad-1272" prev="i-6e42b37f5880acad-1263" who="Q4356431">
            <seg xml:id="i-4ejTHqLME6N3WMzz5Hfjjw">
              Jag vill också här kommentera Ida, som jag har tagit upp i några
              tidigare debatter. Hon är en av de ungdomar som tillhör en av
              de nationella minoritetsgrupper som inte får rätten att lära sig
              sitt modersmål. Det tycker jag är väldigt synd. Hon har fått avbryta
              sina studier därför att hon inte omfattas av detta regelverk.
              Jag kan därmed inte ställa mig bakom vare sig utskottets eller
              propositionens hållning i denna fråga.
            </seg>
          </u>
          <note xml:id="i-FgGFWFCh6owkguYJMKuVkb">
            Jag vill yrka bifall till reservation nr 7 under punkt 7 med
            anledning av att där yrkas bifall till just yrkandet i motion
            Kr6.
          </note>
          <u xml:id="i-6e42b37f5880acad-1273" prev="i-6e42b37f5880acad-1263" who="Q4356431">
            <seg xml:id="i-RVDUKspfu8KeLmJwyhnWp6">
              Jag vill också betona att Folkpartiet under den allmänna motionstiden
              har väckt en motion om nationella minoriteter som även behandlar
              hur de här språken kan införlivas och nämnas i regeringsformen,
              vilket är ytterligare ett viktigt synliggörande.
            </seg>
          </u>
          <u xml:id="i-6e42b37f5880acad-1274" prev="i-6e42b37f5880acad-1263" who="Q4356431">
            <seg xml:id="i-SPNBacfoXzDGzugTiFc6VH">
              Jag kan konstatera, herr talman, att även i dag finns det oftast
              få som debatterar nationella minoriteter, men frågan är nog så
              viktig att framhålla i alla avseenden.
            </seg>
          </u>
          <note type="speaker" xml:id="i-NqFBCKKpTchD4LUgimLH24">
            Anf. 210 ULF HOLM (mp):
          </note>
          <u xml:id="i-6e42b37f5880acad-1275" next="i-6e42b37f5880acad-1278" who="Q520956">
            <seg xml:id="i-A1HZB3eqsMY53rgFKqaKpu">
              Herr talman! Jag ska beröra ett litet men ack så viktigt ämne,
              nämligen svenska språkets ställning i EU. Hela debatten, texten
              i utskottet och reservationen utgår nämligen från svenskans ställning
              i EU, precis som gäller där borta, det vill säga i Bryssel och
              Strasbourg.
            </seg>
          </u>
          <u xml:id="i-6e42b37f5880acad-1276" prev="i-6e42b37f5880acad-1275" who="Q520956">
            <seg xml:id="i-Qc32fwK1Rdtd9MeTrrph2A">
              Jag vill som ledamot i EU-nämnden hävda att många av de handlingar
              som vi får till Sverige, och som vi i EU-nämnden respektive utskotten
              har att ta ställning till, alltför ofta kommer på engelska, franska
              och tyska.
            </seg>
          </u>
          <u xml:id="i-6e42b37f5880acad-1277" prev="i-6e42b37f5880acad-1275" who="Q520956">
            <seg xml:id="i-RbCd1eCXCq3CTdUf2JAcnB">
              Regeringen måste tänka på, när man tar till sig tillkännagivandet,
              att det har betydelse när vi ska behandla EU-frågorna i riksdagen,
              för att vi ska kunna fatta beslut och ge direktiv till hur regeringen
              ska agera i EU, att vi får svenska dokument, att vi kan förmedla
              till våra väljare vad det är som ska beslutas i EU utifrån våra
              synpunkter. Det måste fram att de handlingarna ska vara på svenska.
              Undantaget är litet. Tyvärr är det så i dag att många av de tjocka
              handlingarna kommer på engelska, och det försvårar vår ställning,
              som jag uppfattar det, i EU.
            </seg>
          </u>
          <u xml:id="i-6e42b37f5880acad-1278" prev="i-6e42b37f5880acad-1275" who="Q520956">
            <seg xml:id="i-C19XQ7K3sw1oJuxe5msMvD">
              Det var mitt lilla, korta inlägg i den här debatten.
            </seg>
          </u>
          <note xml:id="i-2Ljz5m9esyjWzXmAJtFk7Y">
            Överläggningen var härmed avslutad.
          </note>
          <note xml:id="i-BPKqN4f7MtUJHkqzm3mQTg">
            10 § Fokus på film en ny svensk filmpolitik
          </note>
          <note xml:id="i-4fgHHtTE7UWhQHrNLxSMEd">
            Föredrogs
          </note>
          <note type="speaker" xml:id="i-XDRTMbm9cZ3hzJo9hKgdZz">
            Anf. 211 JOHAN ANDERSSON (s):
          </note>
          <note xml:id="i-8EBW7iGhnxvP892QQj1aDF">
            Herr talman! Ledamöter! Dildo , 300 000 kr, Stockholm boogie
            , 2 miljoner kronor, Gitmo , 800 000 kr, Brevet från Palme , 5,1
            miljoner kronor, Lilla spöket Laban , 900 000 kr, Krama mig ,
            300 000 kr ja, listan kan göras lång på svenska filmer som får
            stöd. Flera lyckas med filmerna som lockar stor publik. Andra
            lyckas hitta en något smalare nisch.
          </note>
          <u xml:id="i-6e42b37f5880acad-1279" next="i-6e42b37f5880acad-1280" who="Q97854776">
            <seg xml:id="i-GQ1Uprg9Tdczqgi73uGT9f">
              Det är just dessa stöd den sena kvällens debatt ska handla om.
              Kulturutskottets betänkande KrU5, Fokus på film en ny svensk filmpolitik
              , ska behandlas här i kammaren.
            </seg>
          </u>
          <note xml:id="i-Kbt3dVL4BCqi74o9HPyAsj">
            Kulturutskottet har tillstyrkt regeringens förslag att ansvaret
            för filmpolitiken ska delas så att produktionsstöd till svensk
            film samt vissa stöd till distribution och visning av film i landet
            finansieras via 2006 års filmavtal, medan staten övertar ansvaret
            för att finansiera Filminstitutets övriga, främst filmkulturella,
            stödformer.
          </note>
          <note xml:id="i-CjaY5KRMZuwbXUBg85JJM9">
            Utskottet tillstyrker även förslaget om handlingsoffentlighet
            för den verksamhet vid Filminstitutet som inte avser stöd enligt
            filmavtalet. Slutligen tillstyrker utskottet förslaget att parterna
            bakom filmavtalet även fortsättningsvis ska få göra avdrag för
            avgifter och bidrag som betalas till Filminstitutet i enlighet
            med filmavtalet.
          </note>
          <note xml:id="i-TxVXM3c89CdPq43w31S9kc">
            Betänkandet behandlar också motioner från allmänna motionstiden
            och motioner med anledning av propositionen. Motionerna handlar
            om digital bio, bevarande av film, regionala filmcentrum, skadligt
            medieinnehåll med mera. 12 reservationer har inkommit och 4 särskilda
            yrkanden har gjorts, och det är troligen kring dessa som debatten
            kommer att föras.
          </note>
          <u xml:id="i-6e42b37f5880acad-1280" prev="i-6e42b37f5880acad-1279" who="Q97854776">
            <seg xml:id="i-HkfC9gV1FRzhKamYVHfwYi">
              Herr talman! Med detta anser jag att betänkandet är beskrivet
              och ser fram emot en intressant debatt mellan de olika politiska
              företrädarna. Och jag tror att alla har suttit på sin kammare
              och förberett sina manus väl, dock inte filmmanus som jag hade
              kunnat säga i eftermiddags när SVT 24 sände.
            </seg>
          </u>
          <note type="speaker" xml:id="i-Kbyb66w44r3RBa3uXuYKLg">
            Anf. 212 LENA ADELSOHN LILJEROTH (m):
          </note>
          <u xml:id="i-6e42b37f5880acad-1281" next="i-6e42b37f5880acad-1307" who="Q297821">
            <seg xml:id="i-4wsXyVhwbgo2RRGsTxsEuu">
              Herr talman! Tänk om jag hade förmågan att skriva filmmanus.
              Då skulle jag inte stå här. Då skulle jag göra något helt annat.
            </seg>
          </u>
          <u xml:id="i-6e42b37f5880acad-1282" prev="i-6e42b37f5880acad-1281" who="Q297821">
            <seg xml:id="i-8L89ZLKWTqj8sBhTMR4iyP">
              Jag börjar med att yrka bifall till reservation 1 och reservation
              9 så att jag inte glömmer det. Men jag står självfallet också
              bakom de övriga reservationerna.
            </seg>
          </u>
          <u xml:id="i-6e42b37f5880acad-1283" prev="i-6e42b37f5880acad-1281" who="Q297821">
            <seg xml:id="i-FAsAYnrFhJKhmi6YcCph52">
              Filmbranschen står inför många utmaningar, positiva såväl som
              negativa. Det konstaterade vi här så sent som i våras när filmfrågorna
              diskuteras i kammaren. Film är ju numer i hög grad en näringslivsfråga
              likväl som en kulturfråga.
            </seg>
          </u>
          <u xml:id="i-6e42b37f5880acad-1284" prev="i-6e42b37f5880acad-1281" who="Q297821">
            <seg xml:id="i-8kG78sAsb2nY4VGDLrwyQe">
              Till bekymren hör att det är riskfyllt att producera film, kostsamt
              också. Det är få filmer som går med rejäl vinst, och ett fungerande
              avtal mellan staten och branschens olika aktörer är nödvändigt.
              Men positivt är att filmmarknaden i Europa växer, de kommande
              fem åren med ungefär 8,5 % per år. Vi svenskar vill också gärna
              se svensk film.
            </seg>
          </u>
          <u xml:id="i-6e42b37f5880acad-1285" prev="i-6e42b37f5880acad-1281" who="Q297821">
            <seg xml:id="i-3HhMRxfEuEsxETZge2bxCT">
              Här hemma verkar alla lättade över att filmavtalet äntligen är
              i hamn, men ingen är ändå riktigt nöjd. De tolv parter som i 20
              månader försökt förhandla fram ett nytt avtal konstaterar nu utmattade
              att det nog var sista gången. I framtiden behövs sannolikt en
              annorlunda konstruktion. Hur en sådan ska se ut efter år 2010
              är däremot svårt att beskriva, inte minst därför att filmproduktioner
              ju numera inte är nationella utan internationella projekt.
            </seg>
          </u>
          <u xml:id="i-6e42b37f5880acad-1286" prev="i-6e42b37f5880acad-1281" who="Q297821">
            <seg xml:id="i-XLvyxL6mHdAXsozCsLVkLX">
              Filminstitutet konstaterar att de som har hoppats på mer pengar
              till svensk filmproduktion blir besvikna. Så sent som i förra
              veckan satt Filminstitutet i intensiva förhandlingar med Kulturdepartementet.
              Åse Kleveland konstaterar: Det kommer inte att vara möjligt att
              genomföra det som departementet sagt att vi ska göra.
            </seg>
          </u>
          <u xml:id="i-6e42b37f5880acad-1287" prev="i-6e42b37f5880acad-1281" who="Q297821">
            <seg xml:id="i-Gbsr1UUZbNDKNzq8hPTaFV">
              Först den 19 december blir deras förhandlingar med departementet
              klara. En stor post i det ekonomiska pusslet för Filminstitutet
              är kostnaderna för hyra och underhåll, och det påverkar Filminstitutets
              verksamhet. Det här är ju en fråga som vi känner igen från Dramaten
              och en hel del andra institutioner.
            </seg>
          </u>
          <u xml:id="i-6e42b37f5880acad-1288" prev="i-6e42b37f5880acad-1281" who="Q297821">
            <seg xml:id="i-W4WgnYxiUi9RoNKw2Eg8iY">
              Därtill kommer minskade biobesök, och därmed också en risk för
              att den brasklapp som finns i avtalets § 9 om ändrad ersättning
              vid färre än 15 miljoner sålda biobiljetter kommer att behöva
              vecklas upp. Det innebär i sin tur minskade intäkter och därmed
              färre filmer.
            </seg>
          </u>
          <u xml:id="i-6e42b37f5880acad-1289" prev="i-6e42b37f5880acad-1281" who="Q297821">
            <seg xml:id="i-Y5pUZL2o7hvM2Q1qaE9L7f">
              Från alliansens sida ser vi, trots alla svårigheter, ändå fördelar
              i att filmbranschens parter tar aktiv del i och, som i det nya
              avtalet, svarar för produktionsstödet i svensk film och visst
              stöd till distribution och visning i hela landet. Trots problemen
              är detta att föredra framför ett helt statligt engagemang.
            </seg>
          </u>
          <u xml:id="i-6e42b37f5880acad-1290" prev="i-6e42b37f5880acad-1281" who="Q297821">
            <seg xml:id="i-SnqDw2iRHNjtxm4xHAF3Ro">
              Det finns mycket bra i propositionen. Jag vet att flera andra
              i alliansen kommer att ta upp det också. Frågan är vad som händer
              framöver, herr talman. Hur ska biografen klara sig, i synnerhet
              efter trendbrottet i fjol, när det såldes fler dvd- och videofilmer
              än biobiljetter?
            </seg>
          </u>
          <u xml:id="i-6e42b37f5880acad-1291" prev="i-6e42b37f5880acad-1281" who="Q297821">
            <seg xml:id="i-Qqa9zM3nAT772fDUXz99hC">
              Nyligen hörde jag en 20-årig man säga till sin kompis: Det har
              kommit en ny häftig film! Ska vi se den? Gärna, sade kompisen.
              Jag laddar ned den, så kan vi sitta hemma hos mig och softa, fortsatte
              han. Just den här unga 20-åriga killen beklagade visserligen utvecklingen
              i viss mån när vi pratade om det här. Han tycker att det är häftigt
              att gå på bio och se film på stor duk. Men han konstaterade också
              att sådan är inställningen bland många av hans kompisar. Det är
              rätt skönt att sitta hemma också, med de nya tv-apparater som
              finns. Enligt statistiken är det också bland de unga männen som
              biobesöken går ned.
            </seg>
          </u>
          <u xml:id="i-6e42b37f5880acad-1292" prev="i-6e42b37f5880acad-1281" who="Q297821">
            <seg xml:id="i-Nof71mBiyHJCv8MdwQzMLR">
              Våra Gårdar tipsade i sitt senaste nyhetsbrev om nattbio för
              ungdomar, i alla fall på helgerna. Uppstickaren Triangelfilm är
              på hugget. Man kombinerar visningar med mat, dryck och olika evenemang
              och strävar efter att visa film i nya miljöer. Den utvecklingen
              tror jag kommer att bli jättespännande att följa.
            </seg>
          </u>
          <u xml:id="i-6e42b37f5880acad-1293" prev="i-6e42b37f5880acad-1281" who="Q297821">
            <seg xml:id="i-E8LKofpSGgL9Jdaj2GGmhZ">
              Herr talman! I filmvärlden talas det en hel del om den heta indiska
              filmindustrin. Om två veckor är det dags för visning av den första
              indiska film som till viss del har spelats in i Sverige. Det är
              en bred publikfilm med socialt engagemang, står det i förhandsreklamen.
              Det är ett exempel på hur internationellt filmsamarbete kan bidra
              till att sätta ett land, en region eller som i detta fall en stad,
              det vill säga Stockholm, på kartan.
            </seg>
          </u>
          <u xml:id="i-6e42b37f5880acad-1294" prev="i-6e42b37f5880acad-1281" who="Q297821">
            <seg xml:id="i-4vZk8ZS4qwiKjuHrjM6nb1">
              När utskottet var på Filminstitutet fick vi höra om en kanton
              i Schweiz, där man hade spelat in en indisk film. Det blev en
              sådan succé att den genererade en miljon indiska turister till
              Schweiz. Det skulle vi ha här!
            </seg>
          </u>
          <u xml:id="i-6e42b37f5880acad-1295" prev="i-6e42b37f5880acad-1281" who="Q297821">
            <seg xml:id="i-51QxSGctj2tHxLULp5k8zQ">
              I Sverige har tysk tv under senare år spelat in filmer om Inga
              Lindström med tyska skådespelare. Det lär vara familjefilmer med
              mycket älgar, dalahästar, skärgårdsmiljöer och röda stugor. På
              Sveriges generalkonsulat i Hamburg är man lätt upphetsad, kan
              jag berätta, över framgångarna. Det gäller inte minst de kopplingar
              som man har kunnat göra till tysk turism.
            </seg>
          </u>
          <u xml:id="i-6e42b37f5880acad-1296" prev="i-6e42b37f5880acad-1281" who="Q297821">
            <seg xml:id="i-WMLhZ6s8AYRZrPeX1qwrpY">
              Herr talman! I våras kom också ett tillkännagivande från utskottet
              till regeringen om att snabba på utbyggnaden av e-bio, det vill
              säga elektronisk visning av film. Det är troligt att det digitala
              formatet på sikt har många fördelar framför 35-millimetersfilmen,
              men frågan är inte problemfri, som det står i proppen.
            </seg>
          </u>
          <u xml:id="i-6e42b37f5880acad-1297" prev="i-6e42b37f5880acad-1281" who="Q297821">
            <seg xml:id="i-7fLBYdpxmYcz8eoEKVgNkM">
              Digitaliseringen är förenad med höga investeringskostnader, och
              övergången beräknas ta 1015 år. I propositionens och utskottsmajoritetens
              skrivning står det att Filminstitutet ska följa utvecklingen och
              utarbeta en plan för hur den digitala biografutvecklingen kan
              stödjas och främjas i hela landet på ett kostnadseffektivt och
              långsiktigt hållbart sätt.
            </seg>
          </u>
          <u xml:id="i-6e42b37f5880acad-1298" prev="i-6e42b37f5880acad-1281" who="Q297821">
            <seg xml:id="i-DLhXjDLPgDEAwfXJa94Exi">
              Vi får hoppas att Filminstitutet också gör det. Det hör till
              saken att det redan i januari år 2000 under Filminstitutets ledning
              bildades en arbetsgrupp med ett tiotal intressenter för e-bio.
              De lär inte ha haft särskilt många sammankomster.
            </seg>
          </u>
          <u xml:id="i-6e42b37f5880acad-1299" prev="i-6e42b37f5880acad-1281" who="Q297821">
            <seg xml:id="i-Y8WVnKBESpZyeXwAwvv9nq">
              Men på sikt det handlar om flera år kommer digitaliseringen när
              tekniken har blivit billigare och bättre att innebära ett teknikskifte
              på samtliga biografer, och inte bara på dem på mindre orter. Då
              talar vi förmodligen både om d-bio och e-bio, som ju har ett vidare
              användningsområde.
            </seg>
          </u>
          <u xml:id="i-6e42b37f5880acad-1300" prev="i-6e42b37f5880acad-1281" who="Q297821">
            <seg xml:id="i-SfN1pbdn1rFWqjWKx5UBe1">
              Jag går nu över till genusfrågan, som säkert kommer att komma
              upp i debatten också. Målet är enligt propositionen att före år
              2009 ska de filmprojekt som får stöd öka andelen kvinnliga manusförfattare,
              producenter och regissörer till 40 %. Det är alltid bra att ha
              tydliga mål, herr talman, i synnerhet som det förefaller att just
              filmbranschen är mycket mansdominerad. Det säger åtminstone Teaterförbundets
              rapport, som kom i våras.
            </seg>
          </u>
          <u xml:id="i-6e42b37f5880acad-1301" prev="i-6e42b37f5880acad-1281" who="Q297821">
            <seg xml:id="i-6s1XpKmezAMAxTvsbkuve5">
              Men som vi också fick höra under vårt besök på Filminstitutet
              riskerar förslaget att stanna vid vackra formuleringar. Målet
              kommer inte att kunna uppnås, helt enkelt därför att det ännu
              inte finns tillräckligt många kvinnliga producenter och manusförfattare.
              Jag kan beklaga det av många skäl. Eftersom jag är övertygad om
              att män och kvinnor är olika så tror jag att fler kvinnliga manusförfattare
              och producenter kommer att innebära mer spännande och bredare
              filmer.
            </seg>
          </u>
          <u xml:id="i-6e42b37f5880acad-1302" prev="i-6e42b37f5880acad-1281" who="Q297821">
            <seg xml:id="i-46UbjeBL2UYNb8gR4xyn5U">
              Ett verkligt jämställdhetsarbete handlar i lika hög grad om det
              övriga 90-tal yrkeskategorier som också är involverade i en filmproduktion.
              Det handlar om synen på ledaregenskaper, hur budgetar fördelas,
              val av ämnen, publikframgångar och utbildningssituationen. Det
              är inte så enkelt att man kan slå sig till ro med att fyra av
              tio regissörer är kvinnor, som ett exempel.
            </seg>
          </u>
          <u xml:id="i-6e42b37f5880acad-1303" prev="i-6e42b37f5880acad-1281" who="Q297821">
            <seg xml:id="i-4cY7ynAL2DN2F7opTgAd4Y">
              Jag roade mig med att studera studentkatalogen för Dramatiska
              institutet, där både Nikos Papadopoulos och jag sitter i styrelsen.
              På filmdokumentärutbildningen är majoriteten av studenterna kvinnor.
              Dramatiska institutet har även haft förberedande utbildningar
              för kvinnliga ljudtekniker. Det är alltså en utveckling på gång,
              men detta kommer inte att kunna förverkligas fram till 2009.
            </seg>
          </u>
          <u xml:id="i-6e42b37f5880acad-1304" prev="i-6e42b37f5880acad-1281" who="Q297821">
            <seg xml:id="i-X2gWuoRvCKFVma5DVG2YS5">
              Det som däremot har varit oroande i den rapport om filmbranschen
              och jämställdheten som Teaterförbundet har tagit fram är den stora
              andelen sexuella trakasserier. Det finns uppenbarligen en hel
              del för branschen att jobba med.
            </seg>
          </u>
          <u xml:id="i-6e42b37f5880acad-1305" prev="i-6e42b37f5880acad-1281" who="Q297821">
            <seg xml:id="i-8epPZY9pjA57HxcZGV6V9Y">
              Avslutningsvis måste jag ta upp frågan om avskaffande av filmcensuren.
              Inte för att det är någon stor fråga; det har inte gjorts några
              klipp i vanliga spelfilmer på över tio år. Även direktör Gunnel
              Arrbäck anser att Statens biografbyrå bara namnet kan ge obehagliga
              associationer har spelat ut sin roll. Den har inte någon legitimitet
              i ett land med den starka tradition av yttrandefrihet som Sverige
              har.
            </seg>
          </u>
          <u xml:id="i-6e42b37f5880acad-1306" prev="i-6e42b37f5880acad-1281" who="Q297821">
            <seg xml:id="i-3bxT6j9tHmtjVJ4L7gt45t">
              I våras debatterade vi barnvagnsbio. Argumenten är väl kända.
              Vi moderater anser att föräldralediga mammor och pappor ska ha
              möjlighet att på dagtid ta med sig baby och barnvagn på ordinarie
              bioföreställningar, och inte bara på de barntillåtna.
            </seg>
          </u>
          <u xml:id="i-6e42b37f5880acad-1307" prev="i-6e42b37f5880acad-1281" who="Q297821">
            <seg xml:id="i-NomUKATJ84bcjTjbQTgRtB">
              En av de stora frågorna på filmområdet framöver är kulturarvet
              och bevarandet av svensk film. Därför vill jag fråga Socialdemokraterna
              om de är beredda att driva på för att få till stånd ett genomgripande
              reformarbete för att bevara den rörliga filmen.
            </seg>
          </u>
          <note type="speaker" xml:id="i-BrdRS3Zbscxojf96n2H6J3">
            Anf. 213 HANS BACKMAN (fp):
          </note>
          <u xml:id="i-6e42b37f5880acad-1308" next="i-6e42b37f5880acad-1326" who="Q5563650">
            <seg xml:id="i-Bnn5GLqDekv5e7vTLhbmtZ">
              Herr talman! I denna sena timme skulle man kunna säga att vi
              behövde snabbspola filmdebatten. Men det ska vi inte göra. Film
              är ändå, jämte populärmusiken, Sveriges mest konsumerade kulturform.
              Därför är det som sagt bra att filmavtalet äntligen är i hamn.
              Vi i Folkpartiet är positiva till avtalsformen som grund för filmpolitiken
              och filmutvecklingen i landet. Ett filmavtal som tas fram i samarbete
              mellan det offentliga och filmbranschens parter skapar en bred
              samsyn kring filmen och dess betydelse i samhället.
            </seg>
          </u>
          <u xml:id="i-6e42b37f5880acad-1309" prev="i-6e42b37f5880acad-1308" who="Q5563650">
            <seg xml:id="i-TF1pDjs9qCDpdWhcTghmPV">
              Samtidigt vill vi markera att vi inte tycker att det är acceptabelt
              att riksdagen enbart får besluta om ett redan färdigförhandlat
              avtal. Den nuvarande processen innebär att den demokratiska förankringen
              av filmavtalet är svag och att möjligheterna till insyn och inflytande
              för riksdagens partier är mycket begränsade. Det naturliga borde
              vara att riksdagen först beslutar om de yttre ramarna som ett
              underlag för regeringens förhandling och att riksdagen sedan informeras
              fortlöpande under förhandlingarna.
            </seg>
          </u>
          <u xml:id="i-6e42b37f5880acad-1310" prev="i-6e42b37f5880acad-1308" who="Q5563650">
            <seg xml:id="i-PvwBEUgq7cwpCH54rCdPxV">
              Herr talman! Vi anser att filmen måste betraktas som en konstart
              likt litteratur, teater, musik och bildkonst där samhället har
              intresse av en konstnärlig utveckling och förnyelse. För att få
              de stora filmerna är det viktigt att det också finns många små.
              Det är därför viktigt att den kulturellt värdefulla filmen ska
              kunna överleva i en situation där biografmarknaden tenderar att
              strukturellt förändras.
            </seg>
          </u>
          <u xml:id="i-6e42b37f5880acad-1311" prev="i-6e42b37f5880acad-1308" who="Q5563650">
            <seg xml:id="i-MzckPuynJcnFAo7aW2XAG6">
              Den tioprocentiga avgift som betalas till filmavtalet på varje
              såld biljett kan reduceras till 7,5 % om biobesöken minskar till
              under 15 miljoner besök per år. Det innebär en minskning på 30
              miljoner kronor. En sådan minskning skulle drabba kort- och dokumentärfilmer
              hårt. Villkoren för en sådan förändring är formulerade i avtalet
              på ett sådant sätt att det krävs en långvarig och konstant nedgång
              i biografbesöken för att det ska bli aktuellt. Men det är ändå
              viktigt att vara medveten om att risken finns, inte minst när
              det gäller att ungdomar är den grupp som har svikit biograferna
              mest.
            </seg>
          </u>
          <u xml:id="i-6e42b37f5880acad-1312" prev="i-6e42b37f5880acad-1308" who="Q5563650">
            <seg xml:id="i-3RMfr55arLGijUqYDPvrzC">
              Nattbio är ett sätt att locka ungdomar till biograferna. Det
              är ett nytt sätt att tänka.
            </seg>
          </u>
          <u xml:id="i-6e42b37f5880acad-1313" prev="i-6e42b37f5880acad-1308" who="Q5563650">
            <seg xml:id="i-XyDvXrssJXJAmFYwXknNEQ">
              I sökandet bland landets biografer efter att hitta nya målgrupper
              och vinna mer publik på nya tider räcker det inte med frukostbio
              för morgonpigga, eftermiddagsbio för pensionärerna, de arbetsfria
              eller andra som skyr kvällens mörker. Hur når man ungdomarna?
              Då har vi nattbion som är ett lyckat exempel, inte minst på helgerna.
            </seg>
          </u>
          <u xml:id="i-6e42b37f5880acad-1314" prev="i-6e42b37f5880acad-1308" who="Q5563650">
            <seg xml:id="i-3mKnEWusLfiVLzmvb8jqia">
              Enligt sömnforskaren Torbjörn Åkerstedt på Karolinska Institutet
              är runt nio av tio ungdomar i dag kvällsmänniskor. Det vet inte
              minst vi som har tonårsbarn att det ligger mycket sanning i det.
              Han menar att det inte bara är tv- och datorvanor som får tonåringar
              att utveckla sena kvällsvanor utan att de har en biologisk klocka
              som är inställd på att gå och lägga sig sent. Här har biograferna
              uppenbarligen en möjlighet att nå ungdomarna.
            </seg>
          </u>
          <u xml:id="i-6e42b37f5880acad-1315" prev="i-6e42b37f5880acad-1308" who="Q5563650">
            <seg xml:id="i-SnKd6h5JjXAMB3KMPhLSoJ">
              Biografer som vågar pröva nattbio konstaterar att det finns en
              bra publik för denna visningsform. Det har bland annat biografer
              som har fått köra världspremiärer på storfilmer med start vid
              midnatt erfarit. Resultatet blir ofta fullt hus med ungdomar.
            </seg>
          </u>
          <u xml:id="i-6e42b37f5880acad-1316" prev="i-6e42b37f5880acad-1308" who="Q5563650">
            <seg xml:id="i-RyLbWxLohmsYj4bnP6tjus">
              På Folkets Hus i Älvsbyn hade man för några veckor sedan en filmhelg.
              Av de filmer som man visade drog filmen House of Wax fullt hus
              249 personer kl. 24.00 på fredagskvällen.
            </seg>
          </u>
          <u xml:id="i-6e42b37f5880acad-1317" prev="i-6e42b37f5880acad-1308" who="Q5563650">
            <seg xml:id="i-Ji9yBgpEgJzPWSMJYjLxNB">
              Detta är alltså någonting att spinna vidare på om man vill öka
              ungdomspubliken på bio.
            </seg>
          </u>
          <u xml:id="i-6e42b37f5880acad-1318" prev="i-6e42b37f5880acad-1308" who="Q5563650">
            <seg xml:id="i-HLrim5RoCvw76eaM1iAwYd">
              Herr talman! I dag har alla regioner i Sverige etablerat regionala
              resurscentrum för film och video. Dessa arbetar främst med barn
              och ungdomar, men i många fall också med visning, spridning och
              produktion av kortfilm och dokumentärer. Regionala resurscentrum
              har gjort en stor och viktig insats för att vitalisera det svenska
              filmlivet och har en stor betydelse när det gäller att uppnå de
              mål som satts upp för den framtida filmpolitiken.
            </seg>
          </u>
          <u xml:id="i-6e42b37f5880acad-1319" prev="i-6e42b37f5880acad-1308" who="Q5563650">
            <seg xml:id="i-RX5xVKNxipZYiQeieM7pQc">
              Resurscentrum arbetar med mycket små ekonomiska resurser, och
              under den senaste avtalsperioden har det funnits kritik mot att
              det statliga stödet har varit alltför litet. Vi välkomnar att
              regeringen nu aviserar en förstärkning av det långsiktiga stödet
              men känner en viss tveksamhet inför vad detta kommer att innebära
              i praktiken. Regeringen konstaterar enbart att stödet ska öka
              något men gör ingen beskrivning av vad detta något innebär. Vi
              förväntar oss att regeringen och Filminstitutet kommer att uppmärksamma
              den potential som finns hos de regionala resurscentrumen och inom
              avtalets ram ge tillräckliga bidrag för att verksamheten ska kunna
              fortsätta att utvecklas.
            </seg>
          </u>
          <u xml:id="i-6e42b37f5880acad-1320" prev="i-6e42b37f5880acad-1308" who="Q5563650">
            <seg xml:id="i-9dptTNN2LtSb6hhvd1tkHF">
              När det gäller textad film anser vi i Folkpartiet att det är
              angeläget att också svenska filmer blir textade. I dagsläget räcker
              inte det stöd som Svenska Filminstitutet erhåller till textning
              och syntolkning för att förse åtminstone en kopia av alla nya
              svenska filmer med text. Flera svenska filmer är fortfarande otextade.
              Dessutom når inte de textade kopiorna ut i landet. Vi anser därför
              att möjligheterna att öka andelen textad film ska ses över. Ett
              sätt att öka andelen textad film är att nyttja de tio nya digitala
              biograferna som finns i Sverige till att samtidigt visa textade
              svenska filmer.
            </seg>
          </u>
          <u xml:id="i-6e42b37f5880acad-1321" prev="i-6e42b37f5880acad-1308" who="Q5563650">
            <seg xml:id="i-Vsk55o9yoqwqbSjQTcqKAr">
              Den rörliga bilden är inte bara en konstform i nuet, den är också
              en del av kulturarvet. Ansvaret för att bevara det filmkulturella
              arvet delas i dag av flera myndigheter och institutioner. Kostnaderna
              är höga, och regeringen har inte angivit någon inriktning eller
              avgränsning för verksamheten. Beståndet av rörliga bilder ökar
              snabbt.
            </seg>
          </u>
          <u xml:id="i-6e42b37f5880acad-1322" prev="i-6e42b37f5880acad-1308" who="Q5563650">
            <seg xml:id="i-XKQ31DpY5CcByVimc3KKp1">
              I juni 2003 lämnade Riksdagens revisorer en rapport där man såg
              behovet av samordning för bevarande av den rörliga bilden som
              kulturarv. Man var kritisk till regeringens brist på initiativ
              i frågan. Vi anser därför att regeringen måste ta ett initiativ
              för att se över den framtida organisationen.
            </seg>
          </u>
          <u xml:id="i-6e42b37f5880acad-1323" prev="i-6e42b37f5880acad-1308" who="Q5563650">
            <seg xml:id="i-LtXL4bv74BjNmQRd1yGsZe">
              I dag finns det rörliga bilder bevarade vid till exempel Statens
              ljud- och bildarkiv, Sveriges Television, Svenska Filminstitutet
              och även Filmvårdscentralen i Grängesberg. Dessutom finns ett
              stort antal rörliga bilder i privat ägo, och det finns ägare som
              önskar att det egna materialet ska bevaras av någon kulturinstitution.
              Vi anser därför att regeringen bör initiera ett genomgripande
              reformarbete för att bevara den rörliga bilden, vilket vi saknar
              i den nu föreliggande propositionen, detta trots att en utredning
              på detta område presenterades år 2004. Jag har därför samma fråga
              som Lena Adelsohn Liljeroth ställde om hur och om regeringen avser
              att ta ett sådant initiativ.
            </seg>
          </u>
          <u xml:id="i-6e42b37f5880acad-1324" prev="i-6e42b37f5880acad-1308" who="Q5563650">
            <seg xml:id="i-S69QHk6GcTGzGmGWeyqnce">
              Även vi i Folkpartiet anser att lagen om granskning och kontroll
              av videogram ska ändras så att det blir tillåtet för föräldrar
              att ta med bebisar på barnförbjudna filmer och filmer med elvaårsgräns.
            </seg>
          </u>
          <u xml:id="i-6e42b37f5880acad-1325" prev="i-6e42b37f5880acad-1308" who="Q5563650">
            <seg xml:id="i-M8VF1dCuzR3Bc9Wm5psKH8">
              Jag vill också säga att vi i Folkpartiet delar Moderaternas syn
              på filmstödets jämställdhetsmål.
            </seg>
          </u>
          <u xml:id="i-6e42b37f5880acad-1326" prev="i-6e42b37f5880acad-1308" who="Q5563650">
            <seg xml:id="i-AVk8kuXpQRPEVSUsoD6W5k">
              Till sist vill jag säga att jag står bakom alla Folkpartiets
              reservationer, men för tids vinnande yrkar jag bifall endast till
              reservation 2.
            </seg>
          </u>
          <note type="speaker" xml:id="i-MyQh1KG9M5zqVk4hFXBGUR">
            Anf. 214 GUNILLA TJERNBERG (kd):
          </note>
          <u xml:id="i-6e42b37f5880acad-1327" next="i-6e42b37f5880acad-1345" who="Q4982955">
            <seg xml:id="i-2bqFvXcJgZeiS1LyjBSKmL">
              Herr talman! Flera av reservationerna i betänkandet är gemensamma
              för alliansens partier. Vi har i detta sammanhang gått fram med
              en gemensam reservation, vilket jag tycker är mycket bra.
            </seg>
          </u>
          <u xml:id="i-6e42b37f5880acad-1328" prev="i-6e42b37f5880acad-1327" who="Q4982955">
            <seg xml:id="i-5HewBeAa5vgL998ALwJQRn">
              Som kulturbärare är filmen unik i sitt gränsöverskridande. Filmen
              fyller många funktioner. Den påverkar, den förklarar omvärlden,
              den roar, den informerar, och den bidrar också till igenkännande
              och till identifikation. Film är konst. För oss kristdemokrater
              är det därför en självklar utgångspunkt att filmen ska ges statligt
              stöd. Stödet har en viktig uppgift när det gäller att främja värdefull
              svensk filmproduktion men också att främja visning av värdefull
              film.
            </seg>
          </u>
          <u xml:id="i-6e42b37f5880acad-1329" prev="i-6e42b37f5880acad-1327" who="Q4982955">
            <seg xml:id="i-LpFcbd8of1ZbNgPdheRG1E">
              Den filmproposition som utskottet har behandlat bygger som bekant
              på ett nytt avtal mellan regeringen och berörda parter eftersom
              det tidigare avtalet har löpt ut.
            </seg>
          </u>
          <u xml:id="i-6e42b37f5880acad-1330" prev="i-6e42b37f5880acad-1327" who="Q4982955">
            <seg xml:id="i-FvQ95ELb68gamg9WfdbiCN">
              Jag måste få påminna kammaren och dem som var med när vi debatterade
              det förra avtalet här i riksdagen. Det var också en sen kväll,
              och jag vill minnas att vi hade en mycket spännande debatt beträffande
              det avtalet.
            </seg>
          </u>
          <u xml:id="i-6e42b37f5880acad-1331" prev="i-6e42b37f5880acad-1327" who="Q4982955">
            <seg xml:id="i-Uy1GfaMph6WCSqiX4ePyLY">
              Det här är ett avtal som många av oss har väntat på. Det tog
              tid. Det var en lång förhandling och många motgångar. Ett tag
              var det nära att man inte skulle klara av utmaningen att få fram
              ett nytt avtal. Men man nådde fram till sitt mål, och det tycker
              jag är mycket bra. Vi kristdemokrater tror på ett filmavtal där
              man har flera parter involverade tillsammans med regeringen.
            </seg>
          </u>
          <u xml:id="i-6e42b37f5880acad-1332" prev="i-6e42b37f5880acad-1327" who="Q4982955">
            <seg xml:id="i-VkS22xNsHRKzKsMww3jtNt">
              Med den teknikutveckling som nu sker lavinartat är det många
              komplexa frågor som ska få sin lösning och som också ska kunna
              få en lösning i avtalet.
            </seg>
          </u>
          <u xml:id="i-6e42b37f5880acad-1333" prev="i-6e42b37f5880acad-1327" who="Q4982955">
            <seg xml:id="i-BVvEN7vCSRj2WmWt4g1S1U">
              Det finns en stor märklighet i den situation som riksdagen befinner
              sig i, och det är att vi här i riksdagen har att klubba igenom
              ett färdigt avtal. Vi kan debattera, som vi gör nu, men vi kan
              inte påverka någonting. Vår huvuduppgift är att klubba igenom
              ett färdigt avtal.
            </seg>
          </u>
          <u xml:id="i-6e42b37f5880acad-1334" prev="i-6e42b37f5880acad-1327" who="Q4982955">
            <seg xml:id="i-NYBgWVnwVqQMcFgDdM951x">
              Den här debatten hade vi för några år sedan när vi diskuterade
              det avtal som nu har löpt ut.
            </seg>
          </u>
          <u xml:id="i-6e42b37f5880acad-1335" prev="i-6e42b37f5880acad-1327" who="Q4982955">
            <seg xml:id="i-QTEjBDLRXHtfTrsZMsrXW8">
              Utskottet har haft en hearing om filmpolitiska frågor, en hearing
              som blev både informativ och uppskattad, och det är mycket bra.
              Det bör väl kunna ses som ett steg på vägen till det som vi i
              alliansen nu kräver och som vi kristdemokrater har krävt ända
              sedan det förra filmavtalet kom, nämligen att riksdagen på något
              sätt ska involveras i den nationella filmpolitiken på ett tydligare
              sätt än vad som sker i dag. Om så inte sker har kulturutskottet
              och riksdagen ingen som helst möjlighet att följa arbetet och
              kunna påverka genom debatt, frågor och diskussion annat än genom
              medierna. Och det är en situation som är långt ifrån tillfredsställande.
              Jag blev därför väldigt glad över att utskottet hade en hearing
              som också föll väl ut.
            </seg>
          </u>
          <u xml:id="i-6e42b37f5880acad-1336" prev="i-6e42b37f5880acad-1327" who="Q4982955">
            <seg xml:id="i-JzrkC1WTZ8Et2SV2PjwvUV">
              Filminstitutet driver en verksamhet som ska stödja produktion
              av värdefull svensk film. Men den ska också främja spridning och
              visning av kvalitetsfilm. Det statliga stöd som Stiftelsen Filminstitutet
              fördelar motsvarar stöd som på andra områden fördelas av offentliga
              institutioner.
            </seg>
          </u>
          <u xml:id="i-6e42b37f5880acad-1337" prev="i-6e42b37f5880acad-1327" who="Q4982955">
            <seg xml:id="i-N8G8NeuNvNk4EkKGwwa3aE">
              Detta innebär att vi kristdemokrater tidigare har krävt att den
              delen i stiftelsens verksamhet ska omfattas av offentlighetsprincipen.
              Nu är vi en allians som står bakom det, men även ett utskott,
              eftersom regeringen föreslog det i propositionen. Och det har
              vi välkomnat. Vi välkomnar det i betänkandet också, och vi ser
              det som att vårt tidigare krav har blivit tillgodosett.
            </seg>
          </u>
          <u xml:id="i-6e42b37f5880acad-1338" prev="i-6e42b37f5880acad-1327" who="Q4982955">
            <seg xml:id="i-9yQndoC7cER4SybvKQYsm8">
              Herr talman! De tidigare talarna Hans Backman och Lena Adelsohn
              Liljeroth har varit inne på frågan om den rörliga bilden. Också
              jag vill säga några ord om den. Det är ett arv som har stor betydelse
              för många människor och som vi har ett ansvar att förvalta och
              bevara till eftervärlden. Ansvaret för detta delas i dag, som
              tidigare talare varit inne på, av flera myndigheter och institutioner.
            </seg>
          </u>
          <u xml:id="i-6e42b37f5880acad-1339" prev="i-6e42b37f5880acad-1327" who="Q4982955">
            <seg xml:id="i-VCPBg6dZaAHcpMLy37HhJZ">
              Jag skulle nog vilja påminna om den utredning som gjorts och
              den rapport som Riksdagens revisorer lämnat. Mycket tydligt har
              de pekat på att behovet av samordning är stort när det gäller
              att bevara den rörliga bilden som kulturarv. Kritiken från Riksdagens
              revisorer var omfattande mot regeringens brist på initiativ i
              frågan. Nu har ytterligare två och ett halvt år gått sedan den
              avlämnades, men ingenting har hänt.
            </seg>
          </u>
          <u xml:id="i-6e42b37f5880acad-1340" prev="i-6e42b37f5880acad-1327" who="Q4982955">
            <seg xml:id="i-UA9UpN7Qfog778gR6NzBjw">
              Därför vill jag fråga: Vad är Socialdemokraternas och stödpartiernas
              vision och plan för bevarandet av den rörliga bilden? Där måste
              regeringen ta initiativ till en översyn av den framtida organisationen.
            </seg>
          </u>
          <u xml:id="i-6e42b37f5880acad-1341" prev="i-6e42b37f5880acad-1327" who="Q4982955">
            <seg xml:id="i-28PsmqW1gLLVdew8mWq9sB">
              Jag ska naturligtvis också säga några ord om babybio eller barnvagnsbio.
              Den frågan har blivit viktig. Den är viktig och blir allt viktigare
              ju fler biografer som i dag ökar möjligheterna för föräldrar och
              bebisar att vara på bio.
            </seg>
          </u>
          <u xml:id="i-6e42b37f5880acad-1342" prev="i-6e42b37f5880acad-1327" who="Q4982955">
            <seg xml:id="i-465o8CZdQ9VJdUJpuyZb4o">
              Utskottet har, tycker jag, en positiv skrivning i den här delen.
              Den ändrades under utskottets arbete med frågan. Skrivningen gick
              i riktning mot en öppning för en positiv syn. Jag har valt att
              nöja mig med den men har ett särskilt yttrande i betänkandet av
              vilket framgår att jag och vi kristdemokrater mycket väl kan tänka
              oss en översyn av lagstiftningen på området just för att visa
              att föräldrar som är lediga och som har bebisar i vagnen som ska
              ammas det är ju de små barnen vi pratar om ska kunna känna att
              de har lagen på sin sida. Men också för biografens skull ska man
              känna att man har lagen på sin sida när det gäller att öppna för
              den möjligheten.
            </seg>
          </u>
          <u xml:id="i-6e42b37f5880acad-1343" prev="i-6e42b37f5880acad-1327" who="Q4982955">
            <seg xml:id="i-UGGhki7QgAvGcDPFCXxS9c">
              Det finns alltså ett särskilt yttrande om detta. Vi vill titta
              lite närmare på frågan för att längre fram själva kunna skriva
              om det och utforma det på ett sådant sätt att det känns bra för
              Kristdemokraterna. Detta är vår hållning i frågan. Jag hänvisar
              till det särskilda yttrandet i den delen.
            </seg>
          </u>
          <u xml:id="i-6e42b37f5880acad-1344" prev="i-6e42b37f5880acad-1327" who="Q4982955">
            <seg xml:id="i-KuTKRAdz3k7pu819UZC1UF">
              Regeringen har i sin filmproposition aviserat ett förslag om
              rörliga bilder det vill jag också framhålla men det kom inget
              sådant i propositionen. Därför kvarstår frågan var detta ligger
              i dag.
            </seg>
          </u>
          <u xml:id="i-6e42b37f5880acad-1345" prev="i-6e42b37f5880acad-1327" who="Q4982955">
            <seg xml:id="i-Mw6rpdGJZCE9cLWco5qjSF">
              Herr talman! Jag står naturligtvis bakom samtliga reservationer
              i betänkandet där Kristdemokraterna finns med men vill för tids
              vinnande i kammaren yrka bifall till reservation 2 under punkt
              2 och till reservation 9 under punkt 15.
            </seg>
          </u>
          <note type="speaker" xml:id="i-ugwdLjqyXy7Ap1yeumXZt">
            Anf. 215 LARS-IVAR ERICSON (c):
          </note>
          <u xml:id="i-6e42b37f5880acad-1346" next="i-6e42b37f5880acad-1360" who="Q432059">
            <seg xml:id="i-8UEPB8TVWn15VjPRCWeqYh">
              Herr talman! Ädel frukt mognar långsamt ett uttryck som vi kan
              använda om filmavtalet, som efter ett och ett halvt års försening
              blev klart. Under denna långa mognadsprocess hade det varit möjligt
              att få en bättre demokratisk förankring genom att riksdagens partier
              involverats i processen. Då hade frukten kunnat bli ännu mer ädel
              och utan de skönhetsfläckar som vi åberopar i våra reservationer.
            </seg>
          </u>
          <u xml:id="i-6e42b37f5880acad-1347" prev="i-6e42b37f5880acad-1346" who="Q432059">
            <seg xml:id="i-S3ve7pESMzriYYaMWUf3i7">
              Låt mig allra först lyfta fram några exempel på sådant som vi
              i Centerpartiet tycker är just ädel frukt. Jag börjar med stödet
              till landets drygt 600 småbiografer med ett upptagningsområde
              motsvarande landets halva befolkning biografer som bäddar för
              att det finns ett kulturliv under större delen av året.
            </seg>
          </u>
          <u xml:id="i-6e42b37f5880acad-1348" prev="i-6e42b37f5880acad-1346" who="Q432059">
            <seg xml:id="i-JjB1K2i3iSQMJXoCvQuWkG">
              För oss i Centerpartiet är det viktigt att bevara biograftätheten.
              Vi månar även om att digitaliseringen ska vara en möjlighet för
              biograferna på mindre orter. Därför välkomnar vi beslutet att
              Filminstitutet ska följa den digitala biografutvecklingen och
              utarbeta en plan för hur utvecklingen kan stödjas och främjas
              i hela landet.
            </seg>
          </u>
          <u xml:id="i-6e42b37f5880acad-1349" prev="i-6e42b37f5880acad-1346" who="Q432059">
            <seg xml:id="i-JTCJvPSdWxsZiqTE6vkJVH">
              Satsningen på jämställdhet i filmavtalet är bra, även om vi inte
              tror att procentsatser är det bästa styrmedlet. Vi vill att det
              ska bli bättre villkor för kvinnliga filmskapare och ser fram
              emot en ändring på den verklighet som regissörerna Teresa Fabik
              och Caroline Campbell beskriver. Nu sköter männen det tekniska,
              och kvinnorna sköter smink och kaffe, säger Teresa. Caroline menar
              att filmen är en prestigeladdad bransch och att det i en sådan
              alltid är svårt för kvinnorna att komma fram.
            </seg>
          </u>
          <u xml:id="i-6e42b37f5880acad-1350" prev="i-6e42b37f5880acad-1346" who="Q432059">
            <seg xml:id="i-HApuM6vJeWrZHGbSrrmnQB">
              Herr talman! Kvalitet är ett viktigt begrepp när vi talar om
              film. Filmkrönikören Gunnar Bergdahl skriver i en artikel i Helsingborgs
              Dagblad att filmavtalet skrivits om och tunnats ut i takt med
              samhällets utveckling. År 1992 försvann kvalitetsbegreppet. Man
              talar i stället om värdefull svensk film. Nu talas det om värdefull
              svensk filmproduktion.
            </seg>
          </u>
          <u xml:id="i-6e42b37f5880acad-1351" prev="i-6e42b37f5880acad-1346" who="Q432059">
            <seg xml:id="i-ST2PA83xP7FrG33bVmBX81">
              Vi får hoppas att Filminstitutet initierar och driver en bred
              och levande debatt om just kvalitetsbegreppet. Det är inte lätt
              när kulturella ambitioner ska samsas med kommersiella krafter.
              Här finns det mycket att diskutera.
            </seg>
          </u>
          <u xml:id="i-6e42b37f5880acad-1352" prev="i-6e42b37f5880acad-1346" who="Q432059">
            <seg xml:id="i-Vo6zmB3ttPtFFgLtjuzPSN">
              De regionala resurscentrumen för film gör en viktig insats för
              att sprida filmkultur. Deras ekonomiska resurser är små. Vi välkomnar
              ett utökat stöd, men stödet måste bli så stort att det inte blir
              en stagnation i de regionala verksamheterna.
            </seg>
          </u>
          <u xml:id="i-6e42b37f5880acad-1353" prev="i-6e42b37f5880acad-1346" who="Q432059">
            <seg xml:id="i-U9tjnFVdE4CjS7zsdgXJsa">
              Vi i Centerpartiet uppmärksammar i vår kulturmotion sambandet
              mellan regionala filmcentrum och filmskapare. Dessa filmskapare
              bör uppmuntras genom att det görs möjligt för dem att låna eller
              hyra teknik och genom att de får hjälp med att visa de färdiga
              filmerna. Härigenom får fler personer tillfälle att ta del av
              de fina kortfilmer som spelas in på olika håll i landet kortfilmer
              som ofta visas bara på filmfestivaler och som inte når den stora
              publiken. Vi vill också peka på kortfilmen som ett möjligt inslag
              som förfilm i samband med att man visar långfilm.
            </seg>
          </u>
          <u xml:id="i-6e42b37f5880acad-1354" prev="i-6e42b37f5880acad-1346" who="Q432059">
            <seg xml:id="i-GcG438qpLsdgtWFGSGiQeV">
              Via kortfilmen känns det naturligt att komma in på ämnet dokumentärfilm
              och frågan om vilket stöd den får i svensk filmpolitik. Stefan
              Jarl säger att dokumentären är på vandring in i dödsskuggans dal.
              Det är starka ord, men de orden får stöd från OFF, Oberoende Filmares
              Förbund.
            </seg>
          </u>
          <u xml:id="i-6e42b37f5880acad-1355" prev="i-6e42b37f5880acad-1346" who="Q432059">
            <seg xml:id="i-CqZKEgHLp27KmeuqaikDqz">
              Ännu vet man inte hur riktlinjerna för Filminstitutets långfilmskonsulenter
              kommer att se ut. Av det femtiotal filmproduktioner som fått stöd
              under det senaste året har det varit bara några få dokumentärfilmer
              trots att var fjärde film som görs är dokumentär.
            </seg>
          </u>
          <u xml:id="i-6e42b37f5880acad-1356" prev="i-6e42b37f5880acad-1346" who="Q432059">
            <seg xml:id="i-M5wcW3GwX4p3Xg9zDE1G8M">
              Vidare hoppas jag att Sverige upptäcker möjligheten att underlätta
              för utländska filmbolag att göra inspelningar i Sverige. På fredag
              kommer jag att ha en interpellationsdebatt med näringsministern
              om denna möjlighet. Vi får arbetstillfällen och logiinkomster.
              Framför allt får vi en stark tillströmning av turister som kommer
              för att se de platser där filmerna spelas in.
            </seg>
          </u>
          <u xml:id="i-6e42b37f5880acad-1357" prev="i-6e42b37f5880acad-1346" who="Q432059">
            <seg xml:id="i-Qrm1gjKm1p64SrYQWibXik">
              Herr talman! I denna filmdebatt är vi säkert eniga om att det
              har gjorts och görs mycket bra film i Sverige. Det är filmer som
              förtjänar att bevaras för kommande genrationer. Vi i alliansen
              har pekat på hur viktigt det är att samordna resurserna för det
              filmkulturella arvet ett arbete som garanterar ett långsiktigt
              bevarande av svensk film. Centerpartiet har vid flera tillfällen
              lyft fram Filmarkivet i Grängesberg som en viktig bevaranderesurs.
              I vårt budgetförslag anslås 3 miljoner extra för att ge Grängesberg
              bättre möjligheter att knyta teknisk kompetens till sig.
            </seg>
          </u>
          <u xml:id="i-6e42b37f5880acad-1358" prev="i-6e42b37f5880acad-1346" who="Q432059">
            <seg xml:id="i-U3QMf9tT7WaEdQMVwijsWr">
              Vi brukar säga att film är bäst på bio. Det är ett klassiskt
              uttryck. Men vi har också fått andra rubriker, till exempel: Film
              går sämst på bio tittandet flyttar in i hemmet.
            </seg>
          </u>
          <note xml:id="i-HuyRRr6mJUJaaEbUR8mRsg">
            Biobranschen kämpar i motvind. Konkurrensen från tv, dvd och
            dataspel gör att till exempel gruppen unga män, män i åldern 2535
            år, har minskat sina biobesök med en fjärdedel mellan år 2002
            och år 2004.
          </note>
          <note xml:id="i-582TFEhMv4W8MtzuMtqh58">
            Förra året sjönk antalet biobesök med 9 %, och under årets första
            nio månader har biljettförsäljningen minskat med 15 %.
          </note>
          <u xml:id="i-6e42b37f5880acad-1359" prev="i-6e42b37f5880acad-1346" who="Q432059">
            <seg xml:id="i-6uNKBWwyCKCp46JKakc3jm">
              Sådana är förutsättningarna när det nya filmavtalet ska träda
              i kraft. Vi får ändå hoppas att detta avtal trots skönhetsfläckar
              blir ett medel för att underlätta för filmbranschens alla aktörer
              och för att biografen trots alla alternativ återigen blir den
              naturliga platsen för de flesta filmupplevelserna. Annars besannas
              uttrycket: Film borta bra men hemma mest.
            </seg>
          </u>
          <u xml:id="i-6e42b37f5880acad-1360" prev="i-6e42b37f5880acad-1346" who="Q432059">
            <seg xml:id="i-Aq6XiaGEm5hagbmKdiQA3m">
              Jag står naturligtvis bakom alla reservationer där Centerpartiet
              är representerat, man jag nöjer mig med att yrka bifall till reservation
              7.
            </seg>
          </u>
          <note type="speaker" xml:id="i-VkxJTuGVJTx85jBDXqtVkq">
            Anf. 216 NIKOS PAPADOPOULOS (s):
          </note>
          <note xml:id="i-BMoTuzewrJDr2ZajSG5dwJ">
            Herr talman! Ledamöter! Jag börjar med att yrka bifall till förslaget
            i kulturutskottets betänkande 2005/06:KrU5 och avslag på samtliga
            reservationer.
          </note>
          <u xml:id="i-6e42b37f5880acad-1361" next="i-6e42b37f5880acad-1388" who="Q6034916">
            <seg xml:id="i-8hY6NXg9GGFz8zsJLbSQQw">
              Herr talman! Film är viktig. Det tror jag att vi alla kan hålla
              med om. Film är underhållning, film är drama och film säger oss
              ofta någonting om den värld vi lever i och vilka vi är som människor.
            </seg>
          </u>
          <u xml:id="i-6e42b37f5880acad-1362" prev="i-6e42b37f5880acad-1361" who="Q6034916">
            <seg xml:id="i-4p6W5N3q9fRhZXzckwBccB">
              Svensk film är också viktig. Jag tror att vi ibland underskattar
              den betydelse som just en svensk filmproduktion faktiskt har.
              Tänk bara på de senaste åren, då en filmskapare som Lukas Moodysson
              med Fucking Åmål beskrev en verklighet som många känner igen sig
              i men som få så pricksäkert sett skildrad tidigare, det lilla
              samhället och hur det är att växa upp där. Men filmen tog oss
              ännu längre än så, för utöver att göra en pricksäker tonårsskildring
              visade Moodysson också på något annat, på vikten av tolerans,
              på hur olika vi alla är oberoende av sexuell läggning. Eller för
              att fortsätta med samma filmskapare: Hur många fick inte tack
              vare hans film Lilja 4-ever upp ögonen för den fruktansvärda människohandel
              som sker över Östersjön?
            </seg>
          </u>
          <u xml:id="i-6e42b37f5880acad-1363" prev="i-6e42b37f5880acad-1361" who="Q6034916">
            <seg xml:id="i-2juAWi8V5xNEjroeJuQZtR">
              Utomlands ser vi också vilken betydelse svensk film har för att
              ge en bild av Sverige. Jag tror att det är många runtom i världen
              som tänker på den schackspelande Döden i Ingmar Bergmans film
              när man nämner det svenska svårmodet. Men säkert får många vackra
              och idylliska bilder från någon av de många Astrid Lindgren-filmatiseringar
              som rönt så stora framgångar.
            </seg>
          </u>
          <u xml:id="i-6e42b37f5880acad-1364" prev="i-6e42b37f5880acad-1361" who="Q6034916">
            <seg xml:id="i-VKWkY6p2RoTu3TbGzfq9To">
              Svensk film är betydelsefull. Den är viktig för oss själva, och
              den är viktig för bilden av Sverige utomlands. Därför är det viktiga
              beslut vi har att fatta när vi nu ska debattera och så småningom
              ta ställning till en ny svensk filmpolitik.
            </seg>
          </u>
          <u xml:id="i-6e42b37f5880acad-1365" prev="i-6e42b37f5880acad-1361" who="Q6034916">
            <seg xml:id="i-9yar2TcdLAWWjXwR8qaHkF">
              Herr talman! Jag vill lyfta fram tre särskilt viktiga delar i
              den filmpolitiken. Den första gäller formen. Vi delar filmpolitiken
              i två delar, en som regleras genom filmavtalet och som rör produktion
              och distribution av svensk film och en annan som blir ett helstatligt
              ansvar och som handlar om de mer filmkulturella delarna.
            </seg>
          </u>
          <u xml:id="i-6e42b37f5880acad-1366" prev="i-6e42b37f5880acad-1361" who="Q6034916">
            <seg xml:id="i-UpCYAUvX2ggH6acggzwZJP">
              Jag tycker att denna uppdelning är bra. Den är tydlig. Det blir
              två olika delar, och det blir helt klart vad staten själv ansvarar
              för och var ansvaret är delat med de andra parterna. Många har
              varit kritiska mot att vi har kvar modellen med filmavtal. Det
              kan inte vara ett helstatligt ansvar att finansiera produktionen
              och distributionen av svensk film. Men det är inte heller någonting
              som någon enskild aktör på marknaden själv kan och orkar bära
              ansvaret för, åtminstone inte om vi vill att det ska göras svensk
              film, förutom de allra bredaste.
            </seg>
          </u>
          <u xml:id="i-6e42b37f5880acad-1367" prev="i-6e42b37f5880acad-1361" who="Q6034916">
            <seg xml:id="i-7dMvh6JAPGnVPFtp5jo2mc">
              Genom ett avtal kan alla intressenter vara med och få ett inflytande
              över vart pengarna ska gå, men de förväntas också vara med och
              bidra. På så sätt kan vi få loss mera pengar, och på så sätt kan
              vi se till att alla goda krafter är med och drar åt samma håll.
              Därför är det en svaghet att alla inte står bakom det nya avtalet.
              Jag hade hellre sett en bredare uppslutning.
            </seg>
          </u>
          <u xml:id="i-6e42b37f5880acad-1368" prev="i-6e42b37f5880acad-1361" who="Q6034916">
            <seg xml:id="i-MhWviRdjVA8gNmpoNiv8tu">
              Herr talman! Sedan skulle jag vilja nämna allt det bra som klargörs
              i den nya filmpolitiken, för det är en modern politik vi nu ska
              ställa oss bakom. Låt mig kort redogöra för tre exempel.
            </seg>
          </u>
          <u xml:id="i-6e42b37f5880acad-1369" prev="i-6e42b37f5880acad-1361" who="Q6034916">
            <seg xml:id="i-DyZtWS6PxfcwQJqTwhAm1B">
              Det ena handlar om jämställdhet, det andra om ytterligare regionala
              produktionscentrum och det tredje om e-bio.
            </seg>
          </u>
          <u xml:id="i-6e42b37f5880acad-1370" prev="i-6e42b37f5880acad-1361" who="Q6034916">
            <seg xml:id="i-GKXQUm6rnkfiAsfiPkBAEf">
              I den nya filmpolitiken tar vi kraftfulla steg framåt vad gäller
              jämställdhet. 40 % av alla medel ska gå till filmer som görs av
              det underrepresenterade könet, i praktiken kvinnor, innan avtalsperioden
              är över. Det här innebär en fantastisk utveckling av svensk film.
              Vi frigör en väldig resurs när alla begåvade kvinnliga filmskapare,
              som i dag har svårare att komma fram än sina manliga kolleger,
              får mer likvärdiga förutsättningar. En kraftfull politik för jämställdhet
              inom filmens område blir också en kraftfull politik för förnyelse
              och nyskapande med tanke på hur det tyvärr ser ut i dag.
            </seg>
          </u>
          <u xml:id="i-6e42b37f5880acad-1371" prev="i-6e42b37f5880acad-1361" who="Q6034916">
            <seg xml:id="i-2prhQKyW4U57vxZNASnEY6">
              Detta var det första exemplet, det vill säga det om jämställdhet.
            </seg>
          </u>
          <u xml:id="i-6e42b37f5880acad-1372" prev="i-6e42b37f5880acad-1361" who="Q6034916">
            <seg xml:id="i-Gp9pSyGGojSWP37zHk2XTS">
              Det andra exemplet handlar om produktionscentrum. Vi har i dag
              tre regionala produktionscentrum som verkligen visar på filmens
              betydelse både som sysselsättnings- och som tillväxtfaktor genom
              att skildra och visa upp olika landsändar. I den nya filmpolitiken
              öppnas för ytterligare ett sådant centrum. Som stockholmare är
              jag glad över de mer positiva skrivningarna om min region som
              framkommer i texten. Jag vet också att det både från Stockholms
              stad och från landstinget finns ett stort intresse att vara med
              och utveckla svensk film.
            </seg>
          </u>
          <u xml:id="i-6e42b37f5880acad-1373" prev="i-6e42b37f5880acad-1361" who="Q6034916">
            <seg xml:id="i-LGo7mXjw2MUgmVJGvoepcp">
              Så det tredje exemplet. Vi var mer eller mindre överens om att
              slå ett slag för e-bio när vi senast diskuterade dessa frågor
              i kammaren. Nu kan jag till min glädje konstatera att den diskussionen
              satt avtryck i regeringens förslag. Med hjälp av e-bio möjliggör
              vi en bredare distribution även av smala filmer. Det blir lättare
              att texta. Dessutom är en e-biograf så mycket mer än bara en biograf
              med digital utrustning. Se bara på hur Folkets Hus och Parker
              arbetar i praktiken med detta. De digitala hus som växer fram
              runtom i vårt land blir till samlingsplatser för bio så klart
              men även för annat.
            </seg>
          </u>
          <u xml:id="i-6e42b37f5880acad-1374" prev="i-6e42b37f5880acad-1361" who="Q6034916">
            <seg xml:id="i-VoFDXskqmyy8YtxV4oQNmL">
              När vi nu tar ytterligare steg för att underlätta för denna verksamhet
              är det också ytterligare ett steg för att understödja en helt
              ny kulturell infrastruktur. Det här är modernt, det är framtidsinriktat,
              det är en del av en ny svensk filmpolitik.
            </seg>
          </u>
          <u xml:id="i-6e42b37f5880acad-1375" prev="i-6e42b37f5880acad-1361" who="Q6034916">
            <seg xml:id="i-QW3oBXYBYCNMigxiHacKA">
              Herr talman! Då har jag lämnat det kanske viktigaste till slutet.
              Den nya filmpolitiken innebär förvisso en tydligare struktur och
              en tydligare ansvarsfördelning mellan vad som är enbart statens
              ansvar och vad som ligger inom ramen för avtalet. Den nya filmpolitiken
              innebär också i stora delar en modernisering med satsningar på
              jämställdhet, på ytterligare ett produktionscentrum och på e-bio.
              Men framför allt innebär den nya filmpolitiken ett rejält och
              efterlängtat ekonomiskt tillskott till svensk film.
            </seg>
          </u>
          <u xml:id="i-6e42b37f5880acad-1376" prev="i-6e42b37f5880acad-1361" who="Q6034916">
            <seg xml:id="i-CR6nuFoj7qVTgKn1uMGLHa">
              Från 1999 till 2008 kommer det statliga filmstödet att ha ökat
              från 138 miljoner kronor till 310 miljoner kronor. Det är mer
              än en fördubbling över en så pass kort tid som åtta år. Vilken
              annan del av kulturen har kunnat få se en liknande resursutveckling
              eller för den delen, vilken annan statlig verksamhet?
            </seg>
          </u>
          <u xml:id="i-6e42b37f5880acad-1377" prev="i-6e42b37f5880acad-1361" who="Q6034916">
            <seg xml:id="i-QgM9MHDCoEfWRss27ufN4N">
              Nu räcker det inte med bara pengar för att göra bra film. Det
              krävs naturligtvis mycket mer. Men pengar är, för att uttrycka
              sig krasst, en bra början. Pengar innebär möjligheter för begåvade
              filmskapare att göra verklighet av sina drömmar och visioner.
            </seg>
          </u>
          <u xml:id="i-6e42b37f5880acad-1378" prev="i-6e42b37f5880acad-1361" who="Q6034916">
            <seg xml:id="i-H8U7CGy3j6HKgTsTkHmPvw">
              Herr talman! När vi talar om filmpolitik är det naturligtvis
              detta vi egentligen pratar om, om möjligheter att förverkliga
              drömmar, att realisera visioner, inte bara hos ett fåtal filmskapare
              utan hos alla biobesökare, filmkonsumenter.
            </seg>
          </u>
          <u xml:id="i-6e42b37f5880acad-1379" prev="i-6e42b37f5880acad-1361" who="Q6034916">
            <seg xml:id="i-ViUjTn1d4UFJ5aaoYP9Ztf">
              Vår roll som politiker är sällan att drömma. I stället handlar
              det om hårda fakta, om avtal och budgetprocesser. Så även när
              det gäller filmpolitik. Här handlar det om distributionsstöd,
              regelverk och paragrafer.
            </seg>
          </u>
          <u xml:id="i-6e42b37f5880acad-1380" prev="i-6e42b37f5880acad-1361" who="Q6034916">
            <seg xml:id="i-K59fyLSZCq3vmEAp7e8uxv">
              En stark filmpolitik är bra för Sverige.
            </seg>
          </u>
          <u xml:id="i-6e42b37f5880acad-1381" prev="i-6e42b37f5880acad-1361" who="Q6034916">
            <seg xml:id="i-R3qSics7aL6oV34qC7oRMo">
              En stark filmpolitik syftar till att frigöra resurser, skaparkraft
              och energi.
            </seg>
          </u>
          <u xml:id="i-6e42b37f5880acad-1382" prev="i-6e42b37f5880acad-1361" who="Q6034916">
            <seg xml:id="i-Sn7jBQkiZWRG9PCZjMdDhy">
              En stark filmpolitik handlar om att ge människor möjligheter
              både som producenter och som konsumenter.
            </seg>
          </u>
          <u xml:id="i-6e42b37f5880acad-1383" prev="i-6e42b37f5880acad-1361" who="Q6034916">
            <seg xml:id="i-4ysRkneqmd6WVum7gbeY4U">
              Jag tycker att det förslag som vi har att ta ställning till innebär
              allt detta. Vi får tydliga former, vi moderniserar filmpolitiken
              och vi skjuter till rejält med nya pengar.
            </seg>
          </u>
          <u xml:id="i-6e42b37f5880acad-1384" prev="i-6e42b37f5880acad-1361" who="Q6034916">
            <seg xml:id="i-Dz7Wd4eHmkDqAbjVQ3KCRD">
              Herr talman! Återigen vill jag yrka bifall till utskottets förslag.
            </seg>
          </u>
          <note xml:id="i-B7xnF1Y3DusvTG7JxigWAk">
            11 § Beslut om uppskjuten ärendebehandling
          </note>
          <note xml:id="i-ECXjUtWT1tyk1VwRrhMt76">
            Kammaren medgav på förslag av förste vice talmannen att pågående
            ärende samt återstående ärende på dagens föredragningslista, kulturutskottets
            betänkande KrU6, skulle uppskjutas till arbetsplenum onsdagen
            den 7 december.
          </note>
          <note xml:id="i-76VReKMLecT68yDJhe1tm6">
            12 § Bordläggning
          </note>
          <note xml:id="i-G5B6xxB5wWsfq2kjEkYEH1">
            Anmäldes och bordlades
          </note>
          <note xml:id="i-CNVEiuF6znGJM3iYrJHneR">
            13 § Anmälan om interpellationer
          </note>
          <note xml:id="i-Wv84gw9yETKVC41uEhYYbY">
            Anmäldes att följande interpellationer framställts
          </note>
          <note xml:id="i-8UNnWUDTHhza2WgRXtrvv6">
            den 6 december
          </note>
          <note xml:id="i-PDJo7pR8oMnGq8kJtj9A3">
            Bengt-Anders Johansson
          </note>
          <note xml:id="i-XFcG9QxXv2Q9VgbHMvv4qs">
            Helena Bargholtz
          </note>
          <note xml:id="i-WYrpYVXWkb4N6yyNQ4cjb7">
            Else-Marie Lindgren
          </note>
          <note xml:id="i-GpZ8umu35xqCF6LZFGkCQq">
            Interpellationerna redovisas i bilaga som fogats till riksdagens
            snabbprotokoll tisdagen den 13 december.
          </note>
          <note xml:id="i-L17PKfBAYvSaK1NKZEWRCA">
            14 § Anmälan om frågor för skriftliga svar
          </note>
          <u xml:id="i-6e42b37f5880acad-1385" prev="i-6e42b37f5880acad-1361" who="Q6034916">
            <seg xml:id="i-VN9Su9vH6adyEs3x2VF5Co">
              Anmäldes att följande frågor för skriftliga svar framställts
            </seg>
          </u>
          <note xml:id="i-2LjurFxtPf57rqsUT8FNvf">
            den 6 december
          </note>
          <u xml:id="i-6e42b37f5880acad-1386" prev="i-6e42b37f5880acad-1361" who="Q6034916">
            <seg xml:id="i-KsozNqSyGoVFzbA3JcngR7">
              Sten Tolgfors
            </seg>
          </u>
          <note xml:id="i-2bWotKgofcPpEA5aTmU2z7">
            Krister Hammarbergh
          </note>
          <note xml:id="i-VU3xMXf8HeWBCD4tw4RUty">
            Björn Hamilton
          </note>
          <note xml:id="i-WCB4c5CQqS1E8XoKDUs2GX">
            Lars Tysklind
          </note>
          <note xml:id="i-JpzfP7k2wfthKRMXYHufBM">
            Sermin Özürküt
          </note>
          <note xml:id="i-CQKNo1oWdkbwFN2XzYbeku">
            Ola Sundell
          </note>
          <note xml:id="i-RFyXDwcqRPQz7XQ9PeGVf1">
            Frågorna redovisas i bilaga som fogats till riksdagens snabbprotokoll
            tisdagen den 13 december.
          </note>
          <note xml:id="i-K459yxtMyNi5y2ZLq7YYtm">
            15 § Anmälan om skriftliga svar på frågor
          </note>
          <note xml:id="i-VnwaBPUCRTpmEn5NavmZ4w">
            Anmäldes att skriftliga svar på följande frågor inkommit
          </note>
          <note xml:id="i-V7ynzKAuSzyA2m3if2fnv4">
            den 6 december
          </note>
          <note xml:id="i-YYkjyGNMp1N8SK3e5xun49">
            Lennart Gustavsson
          </note>
          <note xml:id="i-XGxWMbcHfzhPsYdziwg2PU">
            Henrik von Sydow
          </note>
          <note xml:id="i-Xqb2Yjt8dzAKn8bdHKj1Ef">
            Marietta de Pourbaix-Lundin
          </note>
          <note xml:id="i-6F18Qt3D9ydetJYUXRUbSz">
            Ragnwi Marcelind
          </note>
          <note xml:id="i-QoJU6t4W9kwZRm9QK7hPJu">
            Anita Sidén
          </note>
          <note xml:id="i-7s1V6TKd9JorPbGVSNmtU1">
            Ulf Nilsson
          </note>
          <note xml:id="i-TuWqdBx9WJcHgTtocehWaM">
            Holger Gustafsson
          </note>
          <note xml:id="i-RHSRCu5BRyh9LRwVF4xY4K">
            Gudrun Schyman
          </note>
          <note xml:id="i-7EkCwfURvemrwzz9kCF3WJ">
            Yvonne Ångström
          </note>
          <note xml:id="i-2EpWHRfUksvYkG7qQdXEUn">
            Anne Ludvigsson
          </note>
          <note xml:id="i-Kp5dKo8eBwD7k14z7FaWAV">
            Svaren redovisas i bilaga som fogats till riksdagens snabbprotokoll
            tisdagen den 13 december.
          </note>
          <note xml:id="i-2NEPbnCQMqob3Zp8DRG6kD">
            16 § Kammaren åtskildes kl. 23.03.
          </note>
          <u xml:id="i-6e42b37f5880acad-1387" prev="i-6e42b37f5880acad-1361" who="Q6034916">
            <seg xml:id="i-8vS2HMQfaJYcW3hf6jx8Kp">
              Förhandlingarna leddes
            </seg>
          </u>
          <u xml:id="i-6e42b37f5880acad-1388" prev="i-6e42b37f5880acad-1361" who="Q6034916">
            <seg xml:id="i-VCGkr5HjgbpZw6GoeYZuvf">
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
