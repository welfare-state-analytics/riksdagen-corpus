<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--134</head>
          <docDate when="2005-06-02">2005-06-02</docDate>
        </div>
      </front>
      <body>
        <div>
          <note n="1d4e523a">
            ﻿
          </note>
          <note n="ccc3d502">
            Riksdagens protokoll
          </note>
          <note n="91781ce8">
            2005/06:134
          </note>
          <note type="date" n="8d2c309a">
            Fredagen den 2 juni
          </note>
          <note n="1f57ef2e">
            Kl. 09:00 - 14:16
          </note>
          <note n="774e3c55">
            1 § Anmälan om fördröjda svar på interpellationer
          </note>
          <note n="a7fad980">
            Till riksdagen hade inkommit följande skrivelser:
          </note>
          <note n="79c192d7">
            Interpellation 2005/06:403
          </note>
          <note n="0f3bf9fd">
            Interpellation 2005/06:403 av Axel Darvik (fp)
          </note>
          <note n="75faf58a">
            Interpellationen kommer att besvaras torsdag den 8 juni 2006.
          </note>
          <note n="26e57728">
            Skälet till dröjsmålet är att det inte finns några svarstillfällen
            i kammaren.
          </note>
          <note n="a1ebaf7d">
            Lena Hallengren
          </note>
          <note n="22603966">
            Interpellation 2005/06:432
          </note>
          <note n="7554c457">
            Interpellation 2005/06:432 av Maria Larsson (kd)
          </note>
          <note n="022f17f4">
            Interpellationen kommer att besvaras måndag den 12 juni 2006.
          </note>
          <note n="fce65f8c">
            Skälet till dröjsmålet är sedan tidigare inbokade engagemang.
          </note>
          <note n="a1ebaf7d">
            Lena Hallengren
          </note>
          <note n="27b52163">
            2 § Anmälan om inkommen faktapromemoria om förslag från Europeiska
            kommissionen
          </note>
          <note n="ff9c114e">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="4ffd7e64">
            KOM(2006)210
          </note>
          <note n="128c1c6c">
            3 § Hänvisning av ärende till utskott
          </note>
          <note n="2ee73665">
            Föredrogs och hänvisades
          </note>
          <note n="a0fe0be3">
            4 § Beslut om ärenden som slutdebatterats den 1 juni
          </note>
          <note n="b628a7a0">
            Punkt 1
          </note>
          <note n="6f2409f7">
            Punkt 2
          </note>
          <note n="b628a7a0">
            Punkt 1
          </note>
          <note n="c13a42de">
            Punkt 9
          </note>
          <note n="cb19bc7d">
            Punkt 12
          </note>
          <note n="95902c34">
            Övriga punkter
          </note>
          <note n="b628a7a0">
            Punkt 1
          </note>
          <note n="5c2b4f91">
            Punkt 4
          </note>
          <note n="4f175742">
            Punkt 5
          </note>
          <note n="7046b408">
            Punkt 7
          </note>
          <note n="95902c34">
            Övriga punkter
          </note>
          <note n="5ab501a1">
            5 § Inkomstskatteregler för vissa kyotoenheter
          </note>
          <note n="2f14c255">
            Föredrogs
          </note>
          <note n="95f42a04">
            Förste vice talmannen konstaterade att ingen talare var anmäld.
          </note>
          <note n="fc63f226">
            6 § Effektivare skattekontroll m.m.
          </note>
          <note n="2f14c255">
            Föredrogs
          </note>
          <note type="speaker" n="9148bfdf">
            Anf. 1 PER-OLOF SVENSSON (s):
          </note>
          <u who="per-olof_svensson_0d62f6" xml:id="i-1e6a23eed5e46bee-0" n="7ec9d2a4">
            <seg n="c98288bb">
              Herr talman! För en tid sedan uppvaktade representanter för arbetsgivarna
              och arbetstagarna inom olika branscher, bland annat frisörbranschen
              och hotell- och restaurangbranschen, finansministern med krav
              på en bättre skattekontroll för att se till att det inte finns
              någon osund konkurrens inom branscherna.
            </seg>
            <seg n="6397ac3b">
              Nu ser vi här ett första steg, ett nytt förslag, som handlar
              om effektivare skattekontroll med mera för att uppfylla de krav
              som branscherna fört fram. Debatten kan därmed inledas.
            </seg>
          </u>
          <note type="speaker" n="e45c1bf8">
            Anf. 2 ULF SJÖSTEN (m):
          </note>
          <u who="ulf_sjosten_448ba8_w" xml:id="i-68ac969902e68e1d-0" n="66a9e68e">
            <seg n="6013d3cd">
              Herr talman! Den svarta oredovisade sektorn av den svenska ekonomin
              är återigen i fokus. Bedömningarna av hur stor sektorn är varierar,
              men de flesta bedömare indikerar en omfattning som är betydligt
              större än 100 miljarder kronor per år. Ekonomisk brottslighet
              syns inte så tydligt men verkar förödande på hela samhällskroppen.
              Utredningar om ekonomiska brott är komplicerade och svåra processer
              som kräver stor kompetens och kunskap hos ett antal rättsvårdande
              aktörer i samverkan. De kräver också stor kontinuitet i verksamheten.
              Skalbolagsaffärerna på 80-talet, där miljarder som fonderats i
              företags investeringsfonder och förnyelsefonder bara försvann,
              visade tydligt samhällets sårbarhet i relation till den grova
              ekonomiska brottsligheten.
            </seg>
            <seg n="2417215d">
              Miljarderna försvann, herr talman. Vart tog de vägen? Ett antal
              hamnade i fickorna på grovt kriminella människor. Det handlade
              om medel som fonderats för företagens långsiktiga utveckling.
              Pengarna hanterades av Statens industriverk och förvaltades fysiskt
              av Sveriges riksbank.
            </seg>
            <seg n="a620c79c">
              Kriminella personer insåg snart hur lätt det var att bedra staten,
              företaget och ytterst faktiskt också oss alla genom att ägna sig
              åt skalbolagsaffärer. Företagets namn, organisationsnummer, årets
              vinst och fonderade medel köptes ut, ofta med bolagets egna medel,
              där gällande kurs låg betydligt under det nominella värdet av
              tillgångarna. Sedan började, herr talman, ansökningarna droppa
              in till Statens industriverk för att kunna ianspråkta dessa fonderade
              medel den ena ansökan mer fantasifull än den andra. En underdimensionerad
              utredningsorganisation hade ofta inget annat praktiskt val än
              att kryssa i rutan för utbetalning av dessa medel.
            </seg>
            <seg n="4710ef52">
              De människor som professionellt ägnar sig åt ekonomisk brottslighet
              söker hela tiden vägar för nya bedrägerier och kommer att fortsätta
              att göra det. Samhällets uppgift, vår uppgift, är att lägga ut
              så många spikmattor som möjligt längs de vägarna och binda samman
              dessa mattor till ett effektivt värn mot den ekonomiska brottsligheten.
            </seg>
            <seg n="8a8e9d11">
              Dessa erfarenheter från sent 80-tal och tidigt 90-tal, och senare
              insikt, ledde fram till att Ekobrottsmyndigheten bildades den
              1 juli 1998. Åklagare och poliser samlokaliserades på försök i
              de tre storstadslänen. Till detta kommer senare inrättandet av
              särskilda skattebrottsenheter med Skatteverket som huvudman. Förundersökningsledningen
              vid dessa enheter sker via Ekobrottsmyndigheten. I övriga delar
              av landet bedrivs verksamheten traditionellt via polisdistriktens
              ekorotlar och särskilda ekoåklagare hos åklagardistrikten.
            </seg>
            <seg n="f7c4ad63">
              Herr talman! Framtiden för Ekobrottsmyndigheten har belysts i
              många olika utredningar sedan starten i juli 1998 och även före,
              givetvis. Vissa utredningar pågår fortfarande och kommer förmodligen
              att resultera i ett antal förslag till förändringar. Att det nu
              är dags att ta ställning till organisationsformen som har bedrivits
              som ett försök under nära åtta år borde dock vara självklart.
            </seg>
            <seg n="8b1f2dd2">
              Den del av ekobrottsbekämpningen som för närvarande växer är
              Skatteverkets skattebrottsenheter. Personalen utbildas vid Polishögskolan,
              och utredningar leds av Ekobrottsmyndighetens förundersökningsledare.
              Organisatoriskt är dock skattebrottsenheterna helt skilda från
              Ekobrottsmyndigheten och lokala åklagare och polisorganisationer.
              Detta förhållande, herr talman, underlättar inte flexibilitet
              och effektivitet i ekobrottsbekämpningen. Kriminalunderrättelseverksamheten
              och den avancerade spaningen är förbehållen polis och åklagare,
              trots att samtliga myndigheter som bekämpar ekobrottslighet ofta
              arbetar mot samma grovt kriminella personer.
            </seg>
            <seg n="501eac4f">
              Omfattande utredningar kräver resurser både personellt och kunskapsmässigt,
              och vi har hört på senare tid att Ekobrottsmyndigheten Göteborg,
              avdelningen för västra Sverige, har signalerat att man kan bli
              tvungen att göra personalindragningar till följd av tidigare omfattande
              ekobrottsutredningar.
            </seg>
            <seg n="21e3be5b">
              Det är alltså hög tid, herr talman, att fundera över det snart
              åtta år gamla försöket med Ekobrottsmyndigheten kombinerad med
              Skatteverkets skattebrottsenheter och göra detta till en permanent
              organisation för hela landet. Det är viktigt med en helhetssyn
              utifrån ett operativt verksamhetsperspektiv. Då bör frågan om
              ytterligare samverkan, och kanske också samgående, för de rättsvårdande
              myndigheterna som bekämpar den ekonomiska brottsligheten i Sverige
              prövas noggrant.
            </seg>
            <seg n="800a113f">
              Regeringens proposition rörande effektivare skattekontroll är
              ett steg i rätt riktning, herr talman, och ger framför allt skattebrottsenheterna
              rimliga verktyg för eftersökande och omhändertagande av räkenskapsmaterial
              och en lagstadgad rätt att medverka vid husrannsakningar.
            </seg>
            <seg n="5d3d0e53">
              Regeringens tankar går i samma banor som den motion som har lagts
              av Moderaterna, Centerpartiet och Kristdemokraterna. Det är bra,
              men det är nu dags att gå från utredande och ord till praktisk
              handling, i varje fall när det gäller den organisatoriska uppbyggnaden
              av ekobrottsbekämpningen. Eftersom jag själv har lagt en enskild
              motion med just denna inriktning under fyra år hade jag hoppats
              på en större tydlighet i just detta förslag.
            </seg>
            <seg n="954a860d">
              I propositionen finns också förslag om utökad skattekontroll
              inom vissa branscher. Det är ett bra förslag, som riktar sig i
              första hand mot de så kallade kontantbranscherna. Det är viktigt,
              herr talman, med särskild kontroll mot de branscher som traditionellt
              anses vara belastade med brottslighet och fusk. I det sammanhanget
              vill vi betona vikten av åtgärder inom byggbranschen. Alla åtgärder
              som rättsvårdande myndigheter vidtar för att bekämpa ekonomisk
              brottslighet, där viss bransch är i fokus, bör ske i samråd med
              berörd branschorganisation.
            </seg>
            <seg n="10ce658a">
              Herr talman! Jag är helt övertygad om att vi alla har en stark
              önskan att bekämpa den ekonomiska brottsligheten. Om vi ska lyckas
              med den uppgiften måste de rättsvårdande myndigheterna få verktyg
              som möjliggör effektiv spaning, utredning och processföring av
              denna typ av brottslighet, som ständigt är i förändring. Det är
              givetvis också viktigt att man har erforderliga resurser. Därför
              kan jag avslutningsvis, herr talman, säga att vi moderater i vår
              motion har föreslagit ett tillskott till just Ekobrottsmyndigheten
              med 50 miljoner kronor.
            </seg>
          </u>
          <note n="c14201e9">
            Med detta, herr talman, yrkar jag bifall till reservation 2.
          </note>
          <note type="speaker" n="69f03055">
            Anf. 3 ANNA GRÖNLUND KRANTZ (fp):
          </note>
          <u who="anna_gronlund_krantz_8c84d8_w" xml:id="i-0de592bad9b1527a-0" n="5160fd6f">
            <seg n="9a4c1e3a">
              Herr talman! Svenska företagare har 20 000 sidor lagtext att
              rätta sig efter. De har också 90 miljoner blanketter att fylla
              i årligen. Ett litet företag med färre än 20 anställda betalar
              årligen 30 000 kr i kostnader för att administrera enbart skatte-,
              arbetsmarknads- och miljöregler.
            </seg>
            <seg n="c73f7048">
              År 1988 påbörjade regeringen ett arbete med att försöka få regelbördan
              för de små företagen att minska. Men i realiteten har man tagit
              bort ett antal små regler och lagar som mycket få företag berörs
              av. Samtidigt ser vi kontinuerligt att regelbördan växer på andra
              håll. Det som vi debatterar här i dag är ytterligare ett exempel
              på hur regelbördan ökar för de små företagen. Regeringens myndighet
              Nutek har beräknat att företagens direkta kostnader för att hantera
              det offentliga regelverket år 2004 var 70 miljarder kronor.
            </seg>
            <seg n="679088fd">
              Från Folkpartiets sida tycker vi att det är väldigt angeläget
              att skärpa skattekontrollen så att konkurrensvillkoren för alla
              företagare blir desamma. Svart ska inte kunna konkurrera ut vitt.
              Men vi menar allvar med att vi ska minska regelbördan. Vi tycker
              att de beslut som tas i den här kammaren ska granskas noggrant
              så att inte regelbördan för de små företagen ökar.
            </seg>
            <seg n="69bc607a">
              Därför har vi från alliansens sida föreslagit att det ska inrättas
              ett regelråd, som ska vara en oberoende instans som fungerar ungefär
              på samma sätt som Lagrådet. Deras uppdrag ska vara att se till
              att nya lagar och regler så lite som möjligt ökar regelbördan
              för företagen.
            </seg>
            <seg n="ebf256f3">
              Jag är nästan övertygad om att ett sådant regelråd hade haft
              stora invändningar mot det beslut som vi ska ta i dag, nämligen
              det om personalliggare. Även om intentionerna är väldigt goda
              är risken att det blir fel i liggaren uppenbar, även i de fall
              där företagen försöker följa reglerna.
            </seg>
            <seg n="ac074ec7">
              Samtidigt befarar vi att det kommer att finnas goda möjligheter
              för företagare som vill fuska att fortsätta att göra det, genom
              att exempelvis skriva in personer på kortare arbetstid än den
              verkliga och sedan betala en del av lönen svart. Risken för att
              det här kommer att upptäckas är mycket liten, när Skatteverket
              inte räknar med att kontrollera mer än 1020 % av de berörda företagen
              varje år. Mörkertalet kommer fortfarande att vara mycket stort.
            </seg>
            <seg n="4d1f3147">
              Om det förslag som vi debatterar i dag kommer att bli verklighet
              kommer det sannolikt att leda till att ett antal restaurangägare
              och frisörer, och i framtiden kanske också fler branscher, tvingas
              betala 10 000 kr eller mer i avgifter för formella fel som man
              har gjort i personalliggarna. Skatteverkets möjligheter att avslöja
              de riktigt stora fuskarna inom branschen kommer förmodligen däremot
              inte att öka nämnvärt.
            </seg>
            <seg n="5aac7969">
              Därför, herr talman, ställer vi oss inte bakom förslaget om personalliggare,
              trots att vi också vill se en effektivare skattekontroll. Hur
              denna effektivare skattekontroll ska ske hoppas vi få återkomma
              till i höst, förhoppningsvis tillsammans med våra borgerliga kolleger.
            </seg>
          </u>
          <note n="134c76e3">
            Med det, herr talman, yrkar jag bifall till reservation 1.
          </note>
          <note type="speaker" n="2bce2b9b">
            Anf. 4 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-80af905d4490d674-0" n="882deb2e">
            <seg n="72ef8bab">
              Herr talman! Tack för att jag får göra en gästvisit i detta utskott
              jag brukar normalt inte sitta här. Det hindrar inte att jag är
              intresserad av de här frågorna, framför allt av dem som vi ska
              debattera här i dag.
            </seg>
            <seg n="caa9d936">
              Herr talman! Kristdemokraterna delar uppfattningen att den svarta
              sektorn i Sverige är alldeles för omfattande vad gäller både antalet
              personer och vad den svarta sektorn omsätter. Skattesmitande och
              svarta affärer är förstås en förlust för staten och därmed vårt
              gemensamma bästa.
            </seg>
            <seg n="90d8c6e3">
              Men det är också en förlust för den enskilde, som hamnar utanför
              de försäkringssystem som vi har i Sverige. En kvinna som städar
              svart kan få en ganska tuff ekonomisk situation om hon till exempel
              blir gravid. En hantverkare som utför svartarbete får inte alls
              samma ålderspension och sjukersättning.
            </seg>
            <seg n="e6e8b24d">
              Kristdemokraterna anser att det ankommer på var och en att göra
              sina affärer hederligt. Det kanske kan verka som att skattefusk
              inte alltid är lika allvarligt som andra brott. Det kan visserligen
              vara sant, såtillvida att ingen skadas fysiskt. Men det visar
              sig ofta att i sammanhang där skattefusk förekommer förefaller
              det mer vanligt att även andra brott begås, då kulturen i affärsverksamheten
              redan står vid sidan om lagen.
            </seg>
            <seg n="a828434f">
              Herr talman! Kristdemokraterna delar dock inte Socialdemokraternas
              syn på hur problemen ska lösas. I föreliggande betänkande anser
              majoriteten att vi ska införa så kallad personalliggare i Sverige.
              Vi kristdemokrater motsätter oss det förslaget.
            </seg>
            <seg n="ca92e25b">
              För det första innebär hanteringen av liggaren en utökad administrativ
              börda, som företagarna borde få slippa för att i stället få ägna
              sig åt sin affärsidé.
            </seg>
            <seg n="b562c07b">
              För det andra finns det starka skäl att tro att de företag som
              ska åläggas att ha personalliggare inte alls är så rigida som
              liggaren förutsätter. Medarbetare kommer och går på ett helt annat
              sätt än vad företagaren kan förutsäga. Risken blir därmed stor
              att ärliga och naturliga misstag, som faktiskt görs, kommer att
              begås som vid de flygande inspektionerna kommer att betecknas
              som skattefusk.
            </seg>
            <seg n="b0028a5d">
              Systemet med personalliggare är därför helt enkelt rättsosäkert
              till sin konstruktion, menar Kristdemokraterna.
            </seg>
            <seg n="ae2a467e">
              Vi tror inte heller att de verkligt stora fuskarna kommer att
              nås genom personalliggarna. Därför blir hela förslaget ett enda
              slag mot de hederliga företagarna och deras kunder.
            </seg>
            <seg n="b4945278">
              Herr talman! Vi kristdemokrater ser, som jag tidigare nämnt,
              allvarligt på svartarbetet i Sverige. Särskilt vanligt är det
              i våra kontantintensiva branscher. Vi vill bekämpa fusket främst
              genom att släppa kontantbranscherna fria från de administrativa
              bördor som i dag åligger dem och som skapar ytterligare incitament
              att fuska vid sidan av de rent ekonomiska incitamenten.
            </seg>
            <seg n="99fd89bc">
              Vi menar att en ny företagsform bör utredas av regeringen som
              syftar till att avveckla en hel del av den administration som
              omgärdar företagandet i kontantbranscherna.
            </seg>
            <seg n="f0ec5676">
              Vi menar att det borde finnas en företagsform vid sidan av de
              nu existerande som utgår från en schablonbeskattning. Genom schablonbeskattning
              skulle en rad företag som i dag delvis har svart verksamhet i
              ett slag kunna bli hederliga. De hederliga företagen skulle slippa
              konkurrens från billigare svartproducerande konkurrenter. Schablonbeskattning
              skulle dessutom skapa ett stort utbud av billigare, hederligt
              producerade varor och tjänster.
            </seg>
            <seg n="e9608187">
              Herr talman! Vi kristdemokrater beklagar att regeringen inte
              är mer progressiv i dessa frågor utan snarare väljer att utöka
              kontrollerna och regelbördorna för företagen.
            </seg>
          </u>
          <note n="88633ddd">
            Med detta yrkar jag bifall till reservation 1.
          </note>
          <note type="speaker" n="18804176">
            Anf. 5 JÖRGEN JOHANSSON (c):
          </note>
          <u who="jorgen_johansson_be1494_w" xml:id="i-2ef4ac8254a33e33-0" n="d945ee2d">
            <seg n="9e1cdb30">
              Herr talman! Propositionen Effektivare skattekontroll m.m. handlar
              i praktiken om att företag i restaurang- och frisörbranscherna
              ska åläggas att ha personalliggare för att man med inspektioner
              ska kunna fastställa om det finns svart arbetskraft på arbetsplatsen.
            </seg>
            <seg n="d09ada80">
              Det här är inte en enkel fråga. Vi i Centerpartiet menar att
              det redan i dag finns för mycket av krångliga regler för företagen.
              Att då ställa ytterligare krav på personalliggare med tillhörande
              kontrolluppgifter som kan komma att utkrävas för rena slarvfel
              eller förbiseenden utan brottsligt uppsåt kan verka underligt.
            </seg>
            <seg n="2e2a4076">
              Samtidigt vet vi att seriösa företagare i vissa utsatta branscher
              riskerar att konkurreras ut av oseriösa företagare som kan hålla
              lägre priser på grund av att arbetsgivaravgifter och liknande
              inte betalas.
            </seg>
            <seg n="c9c36b92">
              Avgörande för min och Centerpartiets uppfattning har i det här
              fallet varit inställningen från branschorganisationerna, som själva
              är positiva till det här förslaget.
            </seg>
            <seg n="c7195c6a">
              Det är viktigt att vi har bra villkor för ett fritt företagande.
              I det fria företagandet gäller också frihet från konkurrens från
              oseriösa aktörer.
            </seg>
            <seg n="fbd086fb">
              För att seriösa företagare ska kunna få verka under bra villkor
              krävs det att det ganska så omfattande fusket i de här branscherna
              bekämpas. De förslag som regeringen har presenterat finner vi
              väl avvägda med bra motiveringar. Förslaget gäller för företag
              inom de så kallade kontantbranscherna, exempelvis frisörer och
              restaurangrörelser. Där har fusket rapporterats vara stort. Fusket
              finns även inom andra sektorer. Jag tycker att det är synd att
              regeringen inte tar chansen att komma åt oseriösa aktörer inom
              andra branscher.
            </seg>
            <seg n="0071c4b3">
              Herr talman! Det finns andra sätt att komma åt den ekonomiska
              brottsligheten. I den motion som Ulf Sjösten och jag väckt betonar
              vi de möjligheter som ett bättre fungerande samarbete mellan brottsbekämpande
              institutioner skulle kunna ge.
            </seg>
            <seg n="98e4c47d">
              Skattebrottsenheterna på Skatteverket är organisatoriskt helt
              skilda från Ekobrottsmyndigheten och de lokala åklagar- och polisorganisationerna.
              Det är sannolikt inte den helt optimala lösningen. Vi menar att
              den här organisationen behöver ses över.
            </seg>
          </u>
          <note n="9b1568ec">
            Herr talman! Mot den bakgrunden yrkar jag bifall till reservation
            2 i ärendet.
          </note>
          <note type="speaker" n="df3a5bb4">
            Anf. 6 ULLA WESTER (s):
          </note>
          <u who="ulla_wester_946ad6_w" xml:id="i-df1e4bb6f5e425f6-0" n="2b2f9f82" next="i-a55cf23cfb84317e-0">
            <seg n="c4f1cab9">
              Herr talman! Alla partier säger sig vilja bekämpa skattebrottslighet.
              Varför backar då vissa när det kommer konkreta förslag till åtgärder?
              Möjligen kan det bero på att dessa vissa partier anser att det
              är höga skatter som är grundorsaken till den svarta ekonomin.
              Har man bestämt sig för det synsättet blir väl alla andra åtgärder
              än skattesänkningar verkningslösa.
            </seg>
            <seg n="ae1bd05f">
              Jag påstår, herr talman, att deras förklaringsmodell är fel.
              När jag säger detta lutar jag mig tryggt mot all seriös forskning
              på området. Det finns inga samband mellan skattebrott och höga
              skatter. Vore det så enkelt skulle det inte finnas skatteundandraganden
              i lågskatteländer. Vi vet allihop att det förhåller sig precis
              tvärtom. De nordiska högskatteländerna har en betydligt mindre
              andel svart ekonomi.
            </seg>
            <seg n="7aa47811">
              Vänner av synsättet att skattenivån är själva grundproblemet
              brukar ta ROT-jobben som exempel. Dessa byggnadstjänster utförs
              ju med skatterabatt. Svarta jobb har förvisso omvandlats till
              vita. Men jag säger igen att det inte är själva priset som omvandlat
              svart till vitt. Det beror i stället på kontrollen. ROT-avdragen
              söks hos, anmäls till och godkänns av Skatteverket.
            </seg>
            <seg n="62d79b33">
              All etablerad forskning visar att viljan att betala skatt beror
              på om den enskilde litar på att också alla andra gör rätt för
              sig. Var och en måste därför inse hur oerhört viktig skattekontrollen
              är. Det ska löna sig att göra rätt, och det ska vara riskfyllt
              att medvetet göra fel.
            </seg>
            <seg n="352b80ca">
              Dagens förslag med krav på personalliggare för restaurang- och
              frisörbranscherna ska ses som en del i en helhet. Senare i dag
              kommer vi att debattera ett förslag som kommer att göra byggbranschen
              vitare. I ett annat sammanhang åtgärdas fusket i taxibranschen.
            </seg>
            <seg n="4712247e">
              EU-kommissionen granskar just nu vårt förslag om krav på certifierade
              kassaapparater, vilket kommer att få en avgörande betydelse i
              kampen mot de svarta inkomsterna i alla kontantbranscher.
            </seg>
            <seg n="2ba2c566">
              Skatteverket och Tullverket har fått ökade anslag för att kunna
              intensifiera sina kontroller. I dag kommer vi också att fatta
              beslut om ökade befogenheter för skattebrottsenheternas personal.
              Ekobrottsmyndighetens organisation ska ses över och utvärderas
              allt detta för att göra det väldigt besvärligt att betala svarta
              löner och fiffla med momsen.
            </seg>
            <seg n="517a0f05">
              Folkpartiets och Kristdemokraternas invändning mot kravet på
              personalliggare är, som vi hört här, att det skulle öka administrationen
              för den enskilde näringsidkaren. Ja, administrationen ökar förmodligen,
              men inte i så hög grad som reservanterna befarar. I varje fall
              tycker varken restaurangägarna eller frisörerna det. Dessutom
              är det fler branscher som har knackat på dörren och som vill omfattas
              av den här nya lagen. Men för säkerhets skull börjar vi i de två
              branscher där den svarta ekonomin florerar som värst.
            </seg>
            <seg n="f2c60ebf">
              De skattefuskande företagen kommer att få det väldigt besvärligt
              med att administrera sina liggare, vilket också är meningen. De
              seriösa arbetsgivarna har redan i dag givetvis full kontroll på
              sin personals arbetstimmar. Jag har aldrig befunnit mig på någon
              arbetsplats där det varit annat än så. Ju mer flexibel arbetssituationen
              är, desto mer koll. Den seriöse företagaren är självklart noga
              med att inte betala ut vare sig för mycket eller för lite lön
              till sin personal. Företagarna själva anser alltså att det eventuella
              merarbete som den nya lagen kan medföra är värt besväret. Målet
              är ju sunda konkurrensförhållanden.
            </seg>
            <seg n="743b7340">
              Därutöver befarar Folkpartiet, som vi hörde, att det stora stygga
              Skatteverket till höger och vänster ska ta ut sanktionsavgifter
              för minsta lilla fel i personalliggaren. Men läser man i förarbetena
              till lagen och läser man lagtexten ser man att denna rädsla är
              obefogad. Det finns helt klart en tolerans för rena slarvfel och
              misstag.
            </seg>
            <seg n="b054c0e0">
              Det är, som sagt, inte de seriösa företagen som ska jagas, utan
              det är de oseriösa som ska jagas.
            </seg>
            <seg n="61e03a67">
              Folkpartisterna menar också, som vi hört, att åtgärden med personalliggare
              i stort sett är meningslös eftersom så få kontroller kommer att
              genomföras.
            </seg>
            <seg n="ab6d7584">
              Jag håller verkligen inte med. 80 % av de berörda företagen kommer
              att få kontrollbesök. Jag tycker inte att det är någon låg nivå.
              Jag tycker att det är en mycket hög nivå.
            </seg>
            <seg n="440b50d9">
              Så har vi Kristdemokraterna. Det är nästan lite synd om dagens
              representant att de ordinarie ledamöterna har skickat upp henne
              i den här debatten, tycker jag. För ståndpunkterna i skattekontrollfrågorna
              kopplade till det här betänkandet liknar akrobatik mycket mer
              än politik.
            </seg>
          </u>
          <note n="09516184">
            I reservation 1 säger Kristdemokraterna nej till kravet på personalliggare.
            I reservation 2 säger de ja. I reservation 3 vill de utreda.
          </note>
          <u who="ulla_wester_946ad6_w" xml:id="i-a55cf23cfb84317e-0" n="2b2f9f82" prev="i-df1e4bb6f5e425f6-0">
            <seg n="7c52986d">
              Detta är Kristdemokraternas skarpa förhållningssätt i kampen
              mot den svarta ekonomin. Kristdemokraterna vill borra vidare i
              förslaget om schablonbeskattning eller, som den också kallas,
              klumpsummebeskattning. Man kan i vart fall inte anklaga Kristdemokraterna
              för att hasta i väg när det gäller skattekontrollen.
            </seg>
            <seg n="f95d0ac7">
              Det är ju så med schablonskatten, som vid första anblicken verkar
              vara en väldigt bra idé, att den redan är utredd och undersökt.
              Ju djupare man undersökt den desto fler problem har uppdagats.
              Om man tittar på andra länder där klumpsummebeskattningen används
              kan man konstatera att administrationen blir oerhört tung för
              både företagen och Skatteverket. I det sammanhanget, Else-Marie
              Lindgren, kan man i sanning tala om administrativa bördor. Beskattningen
              blir dessutom orättvis i den meningen att den enskilde riskerar
              att betala för mycket eller för lite skatt. Bådadera är ju lika
              illa och ökar dessutom konkurrenssnedvridningen, både mellan enskilda
              företag och mellan olika branscher. Dessutom är gränsdragningarna
              nästan omöjliga att dra.
            </seg>
            <seg n="9cb18b9e">
              Hur jämför man en restaurang i Helsingfors med en i Kristianstad,
              en i Borås och en i Bastuträsk? Ska skatten baseras på lokalytan
              eller på antal bord? Hur räknar man då ett långbord? Blir det
              skattefritt att äta stående vid en bardisk? Hur ska uteserveringar
              betraktas?
            </seg>
            <seg n="14eb5901">
              När ett frågetecken rätats ut har ett nytt uppstått. Tyvärr,
              kd: Gör som restaurangbranschen har gjort! Lägg det här förslaget
              på hyllan!
            </seg>
            <seg n="920550f4">
              Till sist några ord om moderaternas och centerpartisternas reservation,
              där alltså även kd ingår. Jag tycker att det är så oerhört glädjande
              att i dag ha fått lyssna till Ulf Sjösten och till Centerpartiets
              representant, att de stöder förslaget med personalliggare. Politisk
              enighet i de här frågorna är ju ett värde i sig. Det skickar bra
              signaler. Jag önskar att enigheten hade varit ännu större.
            </seg>
            <seg n="da392b3e">
              Reservanterna vill se över Ekobrottsmyndighetens organisation,
              och det vill vi socialdemokrater också. Det är tid för en utvärdering.
              Om mindre än ett år kommer den att ligga på riksdagens bord.
            </seg>
            <seg n="f29826c0">
              Moderaterna och Centern, och kanske kd, vad vet jag, vill också
              göra byggbranschen vitare. Jag håller bara med. Hur det konkret
              ska gå till kommer att diskuteras i kommande betänkande här i
              dag när min kollega Britta Rådström tar över.
            </seg>
            <seg n="5389dc54">
              Herr talman! Moderaterna och Centern betonar vikten av samarbete
              mellan politiken och byggbranschen. De kan vara alldeles lugna.
              Det är alldeles självklart att arbetsmarknadens parter alltid
              finns med, ska finnas med, i utformandet av de här olika förslagen.
              Men jag vill vädja till er att ta den diskussionen med folkpartisterna
              och kristdemokraterna i stället. För båda de partierna yrkar faktiskt
              avslag på åtgärder som näringslivet verkligen vill ha.
            </seg>
            <seg n="ffff3a91">
              Med detta, herr talman, ber jag att få yrka bifall till förslaget
              i betänkandet och avslag på samtliga reservationer.
            </seg>
          </u>
          <note type="speaker" n="28ab6a49">
            Anf. 7 MARIE ENGSTRÖM (v):
          </note>
          <u who="marie_engstrom_b64c2d_w" xml:id="i-787678a119b84732-0" n="df6a2fd3">
            <seg n="0e02b814">
              Herr talman! Från Vänsterpartiets sida tycker vi att betänkandet
              innehåller flera bra verktyg för att bekämpa skattefusk, både
              vad gäller personalliggare och när det gäller Skatteverkets möjligheter
              att göra oannonserade kontrollbesök. Det är inte bara det att
              vi går miste om pengar till en gemensam välfärd när vi inte får
              in de skatteintäkter vi ska ha. Det är ju också nästan värst för
              de företagare som vill göra ett seriöst arbete.
            </seg>
            <seg n="e756cc7f">
              När det gäller reservation 1 har jag lyssnat på företrädare från
              Folkpartiet. Man säger: Vi vill skärpa kontrollen. Vi tycker att
              det är jätteviktigt att vi har god kontroll och får ordning på
              skattefusket. Men man talar inte om hur man vill göra. Man säger
              nej till vissa av de förslag som vi lägger i dag, som vi tycker
              är oerhört viktiga. Man säger: Vi återkommer i höst med våra förslag.
              Men det är ju i dag, Folkpartiet, som vi debatterar frågan. Vad
              jag förstår kommer Folkpartiet, och kanske något annat parti också,
              att gå ut i valrörelsen och säga: Vi vill bekämpa skattefusk.
              Men vi väntar till efter valet med att tala om på vilket sätt
              det ska gå till.
            </seg>
            <seg n="1c0b4ce5">
              När det gäller att ha en personalliggare måste ju alla seriösa
              företag ha en vettig dokumentation kring dem som är anställda.
              Om man är ett seriöst företag kan inte detta vara något som helst
              problem. Jag tycker att man förstorar upp problemet alldeles för
              mycket i reservation 1.
            </seg>
            <seg n="1d5ab782">
              Från Vänsterpartiets sida har vi ett särskilt yttrande. Ulla
              Wester sade inte att detta innehöll akrobatik i stället för politik,
              som hon recenserade Kristdemokraternas förslag. Men vi menar att
              det finns all anledning att gå vidare och se om vi inte kan införa
              schablonbeskattning. Vi har pratat om det i många år. Skatteverket
              har tittat på möjligheterna. Nu senast har det kommit en utredning
              som tyvärr har hakat upp sig väldigt på att det, som man säger,
              inkräktar på kravet om rättvis beskattning. Men då har man missat
              hela poängen med en schablonbeskattning. En schablon är en schablon.
              Den har sina fördelar. Den kan ha sina nackdelar. Men den inkräktar
              inte på det kravet. Man kan aldrig ställa den typen av krav på
              en schablon. Man får se andra positiva egenskaper som en schablonbeskattning
              skulle föra med sig, till exempel att alla kommer in i systemet,
              alla betalar skatt, vilket man inte gör i dag. Det är alltså en
              vinst för staten.
            </seg>
            <seg n="af5121bb">
              Jag hörde att Ulla Wester i sitt anförande sade att detta verkligen
              var en uppvisning i krångel. Nej, vi menar att det absolut inte
              skulle behöva vara på det sättet. Vi kan själva se till när vi
              utformar ett sådant system att det inte blir ett krångligt system.
            </seg>
            <seg n="c5fcd5cd">
              Med detta, herr talman, vill jag ändå yrka bifall till förslaget
              i betänkandet.
            </seg>
          </u>
          <note type="speaker" n="53c9978f">
            Anf. 8 BARBRO FELTZING (mp):
          </note>
          <u who="barbro_feltzing_15d338_w" xml:id="i-7dbc47832163c484-0" n="edfc6042">
            <seg n="0defbc28">
              Herr talman! Skatteutskottets betänkande om effektivare skattekontroll
              tar upp en angelägen sak om att hålla undan skatt till staten.
              Vi i Miljöpartiet står bakom förslagen i regeringens proposition.
              Det behövs, som vi hört tidigare här, åtstramning i de branscher
              som i dag bevisligen undanhåller skatt. Att nu Skatteverket får
              lov att göra oannonserade besök är bra bland annat och att ta
              ut en kontrollavgift och föra personalliggare. Jag förstår att
              det kan innebära merarbete. Men det är ett steg på vägen att komma
              åt den här branschen.
            </seg>
            <seg n="0e8d204a">
              Jag ska ta upp ett förslag som behandlas i 2004 års skattekontrollutredning.
              Oron i landet är mycket stor över att man ska behöva ha en kassaapparat
              eller föra kassaregister, bland annat i de kontantbranscher där
              näringsidkare säljer varor och tjänster mot kontant betalning.
              Det kan hända att man måste göra undantag för torghandlare och
              hantverkare. Många enskilda hantverkare har absolut inte råd att
              skaffa en kassaapparat. Men det kommer senare. Detta förslag ligger
              hos EU-kommissionen.
            </seg>
          </u>
          <note n="55f38a25">
            Jag yrkar bifall till förslaget i betänkandet.
          </note>
          <note n="e9f3d6c7">
            Överläggningen var härmed avslutad.
          </note>
          <note n="1b9771e9">
            7 § Förenklade skatteregler med anledning av ny redovisningslagstiftning
          </note>
          <note n="2f14c255">
            Föredrogs
          </note>
          <note type="speaker" n="92155528">
            Anf. 9 LENNART HEDQUIST (m):
          </note>
          <u who="lennart_hedquist_25d5ba_w" xml:id="i-1d46e4b8358a45ed-0" n="3ca11fec">
            <seg n="8f8f0b4f">
              Herr talman! Detta är ett sådant ärende där regeringen har ambitionen
              att förenkla för företagen samtidigt som man föreslår en ny redovisningslagstiftning.
            </seg>
            <seg n="03b7672e">
              Man kan konstatera att den ambitionen har funnits i det utredningsarbete
              som har legat till grund för detta förslag. Därför fanns det goda
              förhoppningar att det förslag som skulle redovisas också skulle
              innebära regelförenklingar och minskad byråkrati för företagen.
              Så var det också när förslaget arbetades fram i departementet.
              Det föreligger därför ett utarbetat lagförslag som uppfyller de
              önskemål som finns. Där har också företagen och branschen varit
              med.
            </seg>
            <seg n="23f60d82">
              Av någon outgrundlig anledning har regeringen mot slutet av beredningsprocessen
              ändrat sig och lägger fram ett förslag som snarast innebär ökat
              krångel.
            </seg>
            <seg n="495508b4">
              Från alliansens sida har vi haft den i och för sig tacksamma
              uppgiften att motionsvägen föreslå att det lagförslag som ligger
              utarbetat i departementet kan läggas till grund för lagstiftning
              och inte det förslag som finns i propositionen.
            </seg>
            <seg n="5afc4b82">
              Vår reservation i detta ärende innebär därför inte bara ett tillkännagivande
              till regeringen, utan det är ett skarpt lagstiftningsförslag.
            </seg>
            <seg n="0c0b8793">
              Nu noterar jag att utskottets majoritet i sin skrivning delvis
              förstår de farhågor som föreligger om att detta kommer att innebära
              ökat krångel, eftersom man säger att frågan kan komma att aktualiseras
              på nytt när så småningom Mervärdeskommitténs förslag ska tas upp
              till behandling. Men jag kan bara konstatera att det kommer att
              dröja. Och vad som blir effekten av det beslut som nu kommer att
              tas är att de små företagen kommer att få lov att periodisera
              momsen på ett sådant sätt att krånglet ökar. Det har varit mycket
              gåtfullt varför regeringen har gjort denna helomvändning mot slutet
              av beredningsprocessen.
            </seg>
            <seg n="c056ce1e">
              Vårt förslag till lag som vi för fram i vår reservation påverkar
              motsvarande lagparagrafer i nästa ärende. Därför föreligger en
              villkorad reservation där, det vill säga att den reservationen
              faller i den mån kammaren av outgrundliga skäl inte skulle bifalla
              vår reservation i detta ärende.
            </seg>
          </u>
          <note n="13a7a52e">
            Jag yrkar bifall till reservation 1 i detta ärende.
          </note>
          <note type="speaker" n="738c7908">
            Anf. 10 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-7996c8d825676ccd-0" n="0175a90e">
            <seg n="2d7c12b3">
              Herr talman! Jag har själv ett förflutet som datakonsult med
              en enskild firma. Det har jag säkert nämnt någon gång tidigare
              under dessa fyra år när vi har haft skattedebatter. Jag har därför
              brottats med momsredovisningar under tio år. Stundtals har jag
              betalat in moms innan jag har haft pengarna i handen. Det som
              behandlas i detta betänkande är därför inte alls främmande för
              mig.
            </seg>
            <seg n="c9944d35">
              Precis som Lennart Hedquist sade var tanken att det skulle bli
              förenklingar. Och det finns även en del som kommer att underlätta
              för enskilda näringsidkare. Men man har inte nått ända fram. Det
              som kunde ha blivit en verklig förbättring har inte blivit det.
            </seg>
            <seg n="ffa108f2">
              När man som företagare skickar ut en faktura är det inte säkert
              att man får betalt från kunden under den tiden som man har sagt.
              Det innebär att man kan behöva ligga ute lång tid med sina pengar,
              och man kanske inte får in dem alls. Och man ska betala in momsen
              innan man har fått in pengarna.
            </seg>
            <seg n="21b1581c">
              Nu föreslås att man normalt under året ska betala in moms när
              man har fått pengarna. Men vid årsskiftet, vid årsbokslutet, måste
              man ändå betala in moms för de pengar som man inte har fått.
            </seg>
            <seg n="031bab40">
              Det var tänkt att det skulle bli bra, men det blev inte som det
              var tänkt från början. Man kan säga att man kom halvvägs. Man
              kom inte hela vägen från Helsingfors till Borås, utan man stannade
              i Mjölby.
            </seg>
            <seg n="c9d86090">
              Man har kanske många kunder, vilket man ska ha om man har en
              enskild firma, annars får man inte F-skattsedel, och man kanske
              gör lite jobb åt var och en. Sedan skickar man i väg fakturor
              strax före årsskiftet. Det är inte ovanligt. Det innebär att man
              måste betala in moms för det som man inte har fått betalt för.
              Det kan aldrig vara rätt att man ska behöva betala in moms till
              staten innan man har fått pengarna i sin hand.
            </seg>
            <seg n="036e2c59">
              Jag ska inte förlänga den här debatten. Lennart Hedquist har
              sagt det mesta, och jag yrkar också bifall till vår reservation
              1.
            </seg>
          </u>
          <note type="speaker" n="d3790b03">
            Anf. 11 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-80af905d4490d674-1" n="882deb2e">
            <seg n="869f0fd6">
              Herr talman! Kristdemokraterna menar att man ska betala sin skatt
              när man har tjänat sina pengar, precis som Anne-Marie Ekström
              tog upp här, och inte tidigare. Detta går tillbaka på den skatterättsliga
              princip som brukar kallas likviditetsprincipen. Brott mot likviditetsprincipen
              leder till att den skattskyldige, för att slippa likviditetsproblem,
              tvingas göra saker som han eller hon inte tjänar på eller ens
              vill göra.
            </seg>
            <seg n="2c5b8432">
              I det föreliggande betänkandet godkänns faktiskt brott mot likviditetsprincipen
              för alla de företag som inte kan komma i åtnjutande av den så
              kallade kontantmetoden. Det är förstås beklämmande.
            </seg>
            <seg n="d2d2a617">
              En vanlig lösning torde bli att företag tvingas till så kallad
              factoring, det vill säga att man säljer sina fakturor tidigare
              till ett reducerat värde för att kunna betala mervärdesskatten.
            </seg>
            <seg n="8c06302d">
              Detta leder förstås till mindre marginaler för företagen. Enligt
              en Temoundersökning utförd på uppdrag av Svenskt Näringsliv uppger
              inte mindre än 45 % av de tillfrågade företagen att man tvingas
              betala moms innan man själv fått betalt från sina kunder. Det
              är precis vad Anne-Marie Ekström visade.
            </seg>
            <seg n="a1c50411">
              De skattebetingade likviditetsproblem som härigenom uppstår borde
              riksdagen göra allt för att undvika. Den naturliga lösningen borde
              förstås vara att inbetalningsperioderna för moms förlängs.
            </seg>
          </u>
          <note n="3c056e6a">
            Därför, herr talman, yrkar jag bifall till reservation 2.
          </note>
          <note type="speaker" n="d2c6cec1">
            Anf. 12 JÖRGEN JOHANSSON (c):
          </note>
          <u who="jorgen_johansson_be1494_w" xml:id="i-2ef4ac8254a33e33-1" n="d945ee2d">
            <seg n="3382e3f7">
              Herr talman! I förslaget om förenklade skatteregler med anledning
              av ny redovisningslagstiftning finns ett gott syfte. Det är bra
              förslag för att förenkla för enskilda näringsidkare som upprättar
              förenklat årsbokslut. Frågan har kommit upp på initiativ av bokföringsnämnden,
              men tyvärr är det en viktig punkt som under ärendets behandling
              har fallit bort.
            </seg>
            <seg n="4e483808">
              Syftet var att låta enskilda näringsidkare redovisa sina inkomster
              och utgifter enligt kontantmetoden, alltså när notan betalats.
              Periodiseringen av momsen skulle inte ske, något som också Finansdepartementet
              förordade i sin promemoria. I regeringens proposition har en positionsförflyttning
              skett, fast det är oklart varför den positionsförflyttningen har
              skett.
            </seg>
            <seg n="26c4f65b">
              En näringsidkare som momsredovisar varje månad måste exempelvis
              i början av ett nytt år hålla isär den moms som gäller obetalda
              fakturor från föregående bokslut så att de av misstag inte tas
              upp en andra gång i momsdeklarationen.
            </seg>
            <seg n="4c226620">
              Regeringen hade möjlighet att ytterligare förenkla för de mindre
              företagarna, men man har tyvärr valt att inte göra det, och det
              är bara att beklaga. De risker för skattefusk som regeringen befarar
              hade också kunnat undvikas genom en smidig hantering av hela det
              här ärendet. Regeringen väljer nu att inte lita på företagarna,
              vilket jag än en gång beklagar.
            </seg>
          </u>
          <note n="d641cd98">
            Herr talman! Jag yrkar bifall till reservation 1 i ärendet.
          </note>
          <note type="speaker" n="565df3d2">
            Anf. 13 LENNART AXELSSON (s):
          </note>
          <u who="lennart_axelsson_4b03d8_w" xml:id="i-761fd608906d7621-0" n="46a53a86" next="i-a8881e55e8378330-0">
            <seg n="4f2eab6d">
              Herr talman! I går morse beslutade vi här i riksdagen om att
              anta ett förslag om ändringar i årsredovisningslagen, årsredovisning
              i kreditinstitut och värdepappersbolag och i bokföringslagen.
              Förslagen syftar till att förenkla för framför allt små och medelstora
              bokföringsskyldiga fysiska och juridiska personer och innebär
              att reglerna om löpande bokföring, årsbokslut, årsredovisning
              och aktivering blir enklare.
            </seg>
            <seg n="c9280cc1">
              Det tycker vi socialdemokrater är bra. Alla regler för företagarna
              ska vara så enkla som möjligt inom de ramar som samhället ställer
              upp.
            </seg>
          </u>
          <note n="031fc719">
            Beredningen av det här förslaget gjordes i lagutskottet.
          </note>
          <u who="lennart_axelsson_4b03d8_w" xml:id="i-a8881e55e8378330-0" n="46a53a86" prev="i-761fd608906d7621-0">
            <seg n="4844d6e9">
              Som en följd av dessa beslut diskuterar vi nu alltså skatteutskottets
              betänkande om förenklade skatteregler med anledning av ny redovisningslagstiftning.
              Jag vill inleda med att yrka bifall till förslaget i betänkandet
              och avslag på reservationerna.
            </seg>
            <seg n="7c848c33">
              Utskottsmajoriteten tillstyrker regeringens förslag om anpassningar
              av skattereglerna när det gäller inkomst- och mervärdesbeskattningen.
            </seg>
            <seg n="9d4bce66">
              Hela betänkandet handlar om en i grunden teknisk anpassning för
              att enskilda näringsidkare ska kunna dra fördel av de förenklade
              redovisningsregler som, som jag tidigare nämnde, beslutades om
              i går. I propositionen, som betänkandet behandlar, föreslås en
              lagstiftning som ska göra det möjligt för enskilda näringsidkare
              som upprättar förenklat årsbokslut att använda det som grund för
              inkomstbeskattningen utan fler justeringar.
            </seg>
            <seg n="d8733f0c">
              Det föreslås också ändringar i mervärdesskattelagen som anpassar
              den till reglerna om förenklat årsbokslut och till ett EG-direktiv.
              Förslagen syftar alltså till att åstadkomma välkomna förenklingar.
            </seg>
            <seg n="ca82fbd2">
              Men oppositionen har invändningar. Två motioner som tar upp rutinerna
              vid inbetalningar av mervärdesskatt har avlämnats med anledning
              av propositionen. Även om man kan konstatera att motionärerna
              i stort godtar propositionens förslag föreslår de en del ändringar.
            </seg>
            <seg n="3167c7a9">
              Den första invändningen, som kommer från samtliga borgerliga
              partier, handlar om förslaget att redovisning av mervärdesskatt
              på obetalda skulder och fordringar som föreligger vid beskattningsårets
              utgång alltid ska göras för den redovisningsperiod under vilken
              beskattningsåret går ut.
            </seg>
            <seg n="7267e764">
              Det tycker oppositionen inte är nödvändigt. Man påpekar att reglerna
              nu blir något krångligare än vad som från början var tänkt. I
              ett tidigare skede av beredningen förekom det också tankar om
              att kontantredovisningen kunde ske också över årsskiftet. Men
              vid den fortsatta beredningen kom man fram till det förslag som
              nu ligger.
            </seg>
            <seg n="cbca4ffb">
              Vi i utskottsmajoriteten anser att det finns kontrollmässiga
              problem och därmed också en risk för skatteundandragande om det
              inte i lagen finns ett krav på att stämma av mervärdesskatten
              på obetalda fordringar och skulder vid årets utgång. Det är också
              viktigt med tanke på den diskussion vi hade i det tidigare ärendet
              om förhållandet mellan seriösa och oseriösa företag. Det är viktigt
              att det finns regler som ser till att de som är mindre seriösa
              inte får möjligheter att använda bokföringen till att undandra
              sig de skyldigheter man har gentemot staten och på det viset komma
              i ett överläge gentemot de seriösa.
            </seg>
            <seg n="fceaaf9b">
              Däremot öppnar regeringen för att pröva den här frågan ytterligare
              när förslagen från den pågående Mervärdesskatteutredningen behandlas.
            </seg>
            <seg n="635ff2f5">
              När det gäller den andra motionen, som handlar om redovisning
              och inbetalning av mervärdesskatt för andra företag än de som
              i dag kan utnyttja den nya kontantmetoden, anser regeringen att
              det behövs ytterligare överväganden. Därför har regeringen sett
              till att frågan nu utreds vidare i Skatteförfarandeutredningen.
              Från utskottsmajoriteten anser vi att detta är en bra ordning,
              och därför avstyrker vi även denna motion.
            </seg>
          </u>
          <note type="speaker" n="e4087bcd">
            Anf. 14 LENNART HEDQUIST (m) replik:
          </note>
          <u who="lennart_hedquist_25d5ba_w" xml:id="i-1d46e4b8358a45ed-1" n="3ca11fec">
            <seg n="e7a4e319">
              Herr talman! Lennart Axelsson refererade i stort sett den process
              som har lett fram till den här propositionen. Men det var inte
              så att det bara fanns tankar på att utforma lagförslaget på det
              sätt som vi föreslår i vår reservation. Det var ju utredarens
              förslag. Det var också det förslag som Finansdepartementet hade
              under hela ärendets gång fram till någon tidpunkt strax innan
              propositionens avlämnande. Det var inriktningen, inte bara tankar.
              Det var det utformade lagförslaget.
            </seg>
            <seg n="ffd9f4d4">
              På sent stadium gör man mittåt och krånglar till det för företagarna
              igen. De regelförenklingar som onekligen föreslås i vissa avseenden
              tas så att säga tillbaka på grund av att man krånglar i andra
              ändan och åstadkommer svårigheter för småföretagare att redovisa
              periodiseringen, och de får ligga ute med pengar.
            </seg>
            <seg n="15f09504">
              Då kvarstår den fråga som flera av oss har ställt: Vilken är
              den bakomliggande anledningen? Det sägs att det kanske finns möjligheter
              att fuska om man gör på det vis som vi hade tänkt. Men det har
              man haft med i processen tidigare och hade kunnat komma åt. Då
              tycker jag att den bakomliggande anledningen till att regeringen
              i sista stund ändrade sig inte har framkommit.
            </seg>
          </u>
          <note type="speaker" n="f5685435">
            Anf. 15 LENNART AXELSSON (s) replik:
          </note>
          <u who="lennart_axelsson_4b03d8_w" xml:id="i-bfb5bfb2d6a9a2e2-0" n="46a53a86">
            <seg n="50079394">
              Herr talman! Det var bra att Lennart Hedquist tog en replik så
              att vi kan utveckla vår argumentation lite ytterligare.
            </seg>
            <seg n="48746410">
              Det kommer att bli från i dag ungefär 200 000 företag till nu
              är det ca 430 000 som kommer att kunna använda kontantredovisningsmetoden.
              När ett företag som kontantredovisar moms utfärdar en faktura
              kan deras kund, om detta företag tillämpar den vanliga faktureringsmetoden,
              erhålla avdrag för momsen när han mottar fakturan. Det betyder
              att avdragsrätten inträder innan momsen ska betalas in till staten.
              Om företagaren är närstående kan situationen utnyttjas så att
              någon betalning aldrig erläggs för fakturan. Det skulle alltså
              uppstå en oändlig kredittid, medan återbetalning av momsen erhålls
              från staten. Det är ett av de argument som vi har då vi inte tycker
              att det är rimligt att man ska kunna ha fördelar mot andra företag.
              Också Skatteverket har haft synpunkter, som också Finansdepartementet
              har ställt sig bakom.
            </seg>
            <seg n="f1a795f5">
              Det kan knappast vara fråga om någon avgörande förenkling för
              de mindre företagen att slippa redovisa mervärdesskatten vid beskattningsårets
              utgång, eftersom skatten enligt Skatteverkets mening ändå måste
              bokföras vid detta tillfälle enligt lagstiftningen på redovisningsområdet.
              Fördelen med en årsavstämning av mervärdesskatten vid beskattningsårets
              utgång är också, enligt Skatteverket, att det uppnås enhetlighet
              med principerna för bokföringen inom inkomstskatteredovisningen.
              I just den senare delen vore det intressant att höra Lennart Hedquists
              synpunkt på styrkan i den argumentationen.
            </seg>
          </u>
          <note type="speaker" n="7b8e72e8">
            Anf. 16 LENNART HEDQUIST (m) replik:
          </note>
          <u who="lennart_hedquist_25d5ba_w" xml:id="i-1d46e4b8358a45ed-2" n="3ca11fec">
            <seg n="4466b08c">
              Herr talman! Man får ju alltid väga fördelar och nackdelar med
              ett förslag. I det här fallet hade man möjlighet att åstadkomma
              verkliga förenklingar för företagare. Då säger Lennart Axelsson
              ungefär att det finns så många företagare som skulle kunna utnyttja
              det här systemet på ett sätt som inte är avsett.
            </seg>
            <seg n="0ae04f9c">
              Det är kanske här vi skiljer oss åt. Socialdemokraterna är alltid
              så misstänksamma mot företag och företagare, medan vi ser att
              det är väldigt viktigt att ha ett företagsklimat och ett regelverk
              som inte försvårar för människor att vara företagare. Det var
              ju det synsättet som låg till grund för utredningen och de förslag
              som fanns där. Sedan kommer den här typen av farhågor in som Lennart
              Axelsson nu redovisar. Då är det tydligen så väldigt enkelt att
              till departementet säga: Nej, men då gör vi inte så, utan då gör
              vi så här i stället. Det är för mig ett främmande angreppssätt.
            </seg>
          </u>
          <note type="speaker" n="c3c82be5">
            Anf. 17 LENNART AXELSSON (s) replik:
          </note>
          <u who="lennart_axelsson_4b03d8_w" xml:id="i-bfb5bfb2d6a9a2e2-1" n="46a53a86">
            <seg n="86f6f25f">
              Herr talman! Vi ligger ganska nära varandra i sak i det här ärendet.
              Ändamålet med propositionen är vi nog överens om. I grunden handlar
              det om förenklingar.
            </seg>
            <seg n="6acaf93f">
              Sedan har vi skilda synsätt när det gäller möjligheterna att
              sätta upp regler som i grunden är till för att företagen ska ha
              samma förutsättningar. Slutligen handlar det naturligtvis också
              om skatten. Vi behöver få in mer skatt för att kunna bevara den
              välfärd som vi tycker är viktig för landet, men där har vi inte
              heller riktigt samma sätt att se på saken.
            </seg>
          </u>
          <note type="speaker" n="44437ae4">
            Anf. 18 MARIE ENGSTRÖM (v):
          </note>
          <u who="marie_engstrom_b64c2d_w" xml:id="i-787678a119b84732-1" n="df6a2fd3">
            <seg n="d4bc7bfd">
              Herr talman! Även det här betänkandet välkomnar vi från Vänsterpartiets
              sida.
            </seg>
            <seg n="8052d93c">
              Jag noterar också att temat för dagens debatt tycks vara krångel.
              Vad vi än går upp i talarstolen och berättar för er att vi vill
              genomföra så uppfattas det som väldigt krångligt. Jag kan inte
              säga att utökade möjligheter att kontantredovisa moms skulle vara
              krångligt. Det är en förenkling och en förbättring. Fler företag
              kommer att omfattas. Det måste vi ändå slå fast.
            </seg>
            <seg n="1bec978d">
              När det handlar om det som ni nu identifierar som krångel är
              det väl så att periodiseringar bör man ändå göra vid ett årsskifte,
              så jag ser inte att detta i sig skulle medföra så mycket mer krångel.
            </seg>
            <seg n="4b7d62b9">
              Precis som Lennart Axelsson sade tittar även Förfarandeutredningen
              på den här frågan. Vi menar från vår sida att vi inte måste låsa
              fast oss på något sätt. Vi kan väl se hur detta utvecklar sig
              och hur det upplevs från företagens och myndigheternas sida. Man
              skulle kunna se på möjligheten att någon gång i framtiden använda
              kontantmetoden även över årsskiften men kanske laborera med en
              bortre tidsgräns för att få bort möjligheten till fusk. Som Lennart
              Axelsson redovisade väldigt bra skulle man komma ifrån problematiken
              med oändlig kredittid och så vidare.
            </seg>
            <seg n="1f572194">
              Det är lite märkligt att reservation 2 i betänkandet är föranledd
              av en undersökning som Svenskt Näringsliv har gjort. Man menar
              att väldigt många små företag får likviditetsproblem för att man
              i näringslivet är dåliga betalare helt enkelt. Jag tycker faktiskt
              att det är näringslivets sak att ta tag i den dåliga betalningsmoralen.
              Ska staten gå in och vara en städgumma och täcka upp vid likviditetsproblem?
              Jag tycker att det är dåligt helt enkelt.
            </seg>
          </u>
          <note n="c858fdf3">
            Med detta yrkar jag bifall till utskottets förslag i betänkandet.
          </note>
          <note n="e9f3d6c7">
            Överläggningen var härmed avslutad.
          </note>
          <note n="74a9fc2d">
            8 § Omvänd skattskyldighet för mervärdesskatt inom byggsektorn
          </note>
          <note n="2f14c255">
            Föredrogs
          </note>
          <note type="speaker" n="f8d62eb7">
            Anf. 19 ULLA WESTER (s):
          </note>
          <u who="ulla_wester_946ad6_w" xml:id="i-4f233be95c9f2d64-0" n="2b2f9f82">
            <seg n="6d8701e1">
              Herr talman! Förslaget i skatteutskottets betänkande Omvänd skattskyldighet
              för mervärdesskatt inom byggsektorn har jag redan nämnt här i
              kammaren i dag. Vi har ju tidigare debatterat skattekontroll.
            </seg>
            <seg n="0ce87713">
              Förslaget om omvänd skattskyldighet ska ses som en del i ett
              större paket som syftar till att motverka skatteundandragande.
              Enkelt uttryckt innebär den omvända skattskyldigheten att det
              företag som förvärvar en byggtjänst av ett annat företag ska betala
              in momsen i stället för det företag som tillhandahåller tjänsten.
            </seg>
            <seg n="a04cf04f">
              Den här metoden används redan i flera andra länder inom EU-gemenskapen.
              Men eftersom förslaget berör den inre marknaden krävs ett bemyndigande
              från EU-kommissionen för att även Sverige ska kunna införa den
              här metoden. Lagrådet har därför föreslagit att lagändringen lämpligen
              träder i kraft den dag som regeringen bestämmer. Men först, herr
              talman, ska väl riksdagen säga sitt i frågan.
            </seg>
          </u>
          <note type="speaker" n="bcdb1893">
            Anf. 20 ULF SJÖSTEN (m):
          </note>
          <note n="b116f0dc">
            Herr talman! Vi har i reservation 1 till skatteutskottets betänkande
            SkU31, som blev behandlat i kammaren omedelbart före detta ärende,
            föreslagit ändringar i proposition 2005/06:174 framlagt förslag
            till ändring i 13 kap. 8 § mervärdesskattelagen. Den ändring som
            vi föreslår blir bara aktuell under förutsättning dels att riksdagen
            avslår reservation 1 i förevarande ärende, dels att riksdagen
            bifaller reservation 1 i betänkande SkU31, vilket vi givetvis
            hoppas sker efter den debatt som har föregått den här debatten.
          </note>
          <u who="ulf_sjosten_448ba8_w" xml:id="i-f8bd31e689957068-0" n="66a9e68e">
            <seg n="9e7bf768">
              Med detta korta inlägg, herr talman, yrkar jag bifall till reservation
              2.
            </seg>
            <seg n="10760ac0">
              Herr talman! Jag vill först instämma med Ulf Sjösten om den formella
              hanteringen. Jag har inga yrkanden i det här betänkandet.
            </seg>
            <seg n="292e742f">
              Problem med skattefusk finns inom många näringar. De utredningar
              som Skatteverket har gjort visar att byggsektorn är en av de branscher
              där detta problem är betydande. Att mervärdesskatt och arbetsgivaravgifter
              är höga i Sverige är en förklaring, som vi skriver i vår reservation,
              till att fusk uppstår, men det är ingen ursäkt. Skattefusk ska
              bekämpas med så effektiva medel som möjligt.
            </seg>
            <seg n="dbf53ba8">
              Vi har därför förståelse för att det kan krävas lagändringar
              för att försvåra skattefusk. Den omvända skattskyldighet som regeringen
              nu föreslår, och som utskottets majoritet biträder, skulle kunna
              vara en sådan tänkbar åtgärd.
            </seg>
            <seg n="8872917b">
              Att vi väljer att avslå förslaget har dock två viktiga grunder.
              För det första skapar begränsningen till just byggsektorn besvärliga
              gränsdragningsproblem. Vi hörde alldeles nyss den ärade företrädaren
              i detta utskott Ulla Wester i ett annat sammanhang beskriva just
              de många gränsdragningsproblem som kan uppstå i olika sammanhang.
              I det här fallet är det så att berörda företag måste avgöra från
              fall till fall i vilket led mervärdesskatten ska betalas först.
              Det är det första skälet, herr talman.
            </seg>
            <seg n="04d2cc29">
              Det andra skälet är att det otvivelaktigt innebär en ökad administrativ
              börda för de företag som berörs. Då kan man fråga sig: Har vi
              något alternativ när vi avslår förslaget? Jag förutser att det
              kommer att riktas viss kritik mot att vi avslår detta förslag.
              Därför är jag väldigt noga med att redogöra för vårt alternativ,
              som man måste sätta i relation till vårt avslagsförslag. Vi har
              nämligen föreslagit i vår motion att de här undandragandena av
              skatt ska bli föremål för en mer samlad översyn som tar sikte
              på att minska möjligheten till undandragande av skatt i samtliga
              näringar. Det är alltså en utökning jämfört med vad regeringen
              och utskottsmajoriteten föreslår, och det handlar inte enbart
              om byggbranschen. Därför hade vi föreslagit ett tillkännagivande
              om att den här möjligheten som regeringen har pekat på ska utsträckas
              till alla näringar.
            </seg>
            <seg n="9098078b">
              Herr talman! Detta är den sista skattedebatt som jag deltar i
              utom möjligen om det blir någon i den andra kammaren om ett utskottsinitiativ
              där vi är vi är eniga, vilket jag inte tror. Vi har haft 120 debatter
              i den här kammaren under denna mandatperiod. Jag noterar, herr
              talman, att vid dessa 120 debatter i olika ärenden har finansministrarna,
              de ansvariga för skattepolitiken, Bosse Ringholm och Pär Nuder,
              varit närvarande vid noll tillfällen noll tillfällen!
            </seg>
            <seg n="cf8fc4c0">
              Det kan man, herr talman, tolka på två sätt, och jag väljer naturligtvis
              den snälla tolkningen, nämligen att vi i det här utskottet har
              så utomordentligt skickliga företrädare för utskottsmajoriteten,
              Socialdemokraterna, Vänsterpartiet och Miljöpartiet, att det har
              varit helt onödigt för statsråden att komma till kammaren. Mot
              det kan man, herr talman, ställa det förhållandet att inte minst
              en lång rad av de kvinnliga statsråden i regeringen, låt mig nämna
              Mona Sahlin, Lena Sommestad, Ylva Johansson, Ulrica Messing, Lena
              Hallengren och Berit Andnor och jag ska lägga till ett namn på
              den manliga sidan: Leif Pagrotsky frekvent har varit närvarande
              när regeringsförslag har kommit fram. Då skulle det vara väldigt
              styggt om man sade att företrädarna för majoriteten i till exempel
              miljö och jordbruksutskottet eller något annat utskott inte skulle
              ha samma skicklighet som dem vi har i skatteutskottet.
            </seg>
            <seg n="62f727a2">
              Jag vill dock inte säga att så är fallet. Jag tycker framför
              allt att man ska tolka det på det sättet att det är fråga om vilken
              aktning man har för riksdagen när de som uppfattas som högsta
              företrädare för landets skattepolitik har valt att avstå systematiskt
              under en hel mandatperiod från att delta i en enda debatt. Vi
              har faktiskt från oppositionen, för att ha möjlighet att få en
              debatt med landets ledande företrädare på skattepolitikens område,
              tvingats släpa hit dem med interpellationer. Jag hoppas, herr
              talman, för den händelse att det skulle bli en ny finansminister
              efter valet den 17 september, att detta sätt att arbeta gentemot
              riksdagen inte kommer att fortgå. Jag kommer i det läget att mycket
              bestämt uppmana en ny finansminister att närvara i samband med
              varje proposition som innehåller principiella nyheter.
            </seg>
            <seg n="c490748f">
              Allra sist, herr talman: Den här mandatperioden går mot sitt
              slut. Har vi i skatteutskottet behandlat viktiga frågor? Svaret
              är absolut ja. Har vi behandlat genomgripande frågor? Svaret är
              absolut nej. Vi har från regeringens sida fått en lång rad förslag
              av administrativ karaktär utöver de två förslag om nya skatter
              som vi har fått, nämligen trängselskatt och det som senare ska
              behandlas, nämligen flygskatt. Det är enligt min mening på det
              sättet att den här mandatperioden har präglats av att det varit
              en förvaltandets tid. Detta är en av de viktigaste erfarenheter
              som jag för min del vill att de ärade åhörarna och de svenska
              väljarna ska fundera på innan man tar ställning i valet den 17
              september. Vill vi fortsätta i ytterligare fyra år med den här
              fantasilösa skattepolitiken som tar sig uttryck i, herr talman,
              en lång rad av undantag på undantag, ständigt nya restriktioner
              och mer medel till Skatteverket? Jag tycker att det förhållandet
              att vi har anslagit mer pengar till Skatteverket för 420 nya tjänster
              men nästan ingenting till många andra områden är betecknande för
              den skattepolitik som har förts under den här mandatperioden.
              Jag tycker inte att den kan få godkänt.
            </seg>
          </u>
          <note n="12cab1b0">
            Anf. 21 GUNNAR ANDRÉN (fp):
          </note>
          <note type="speaker" n="ac4aa85f">
            Anf. 22 JÖRGEN JOHANSSON (c):
          </note>
          <u who="jorgen_johansson_be1494_w" xml:id="i-2ef4ac8254a33e33-2" n="d945ee2d">
            <seg n="2b1a20f8">
              Herr talman! Frågan i proposition Omvänd skattskyldighet för
              mervärdesskatt inom byggsektorn har likheter med förslaget om
              effektivare skattekontroll som vi tidigare diskuterade. Även den
              här gången är gränsdragningen mellan vad som är en rimlig nivå
              för regelkrånglet och hur man effektivt kan bekämpa fusk och ekonomisk
              brottslighet framträdande. Den här propositionen bygger på departementsskrivelsen
              Byggentreprenadavdrag samt omvänd skattskyldighet och har varit
              ute på remiss. Faktumet att just byggentreprenadavdraget inte
              finns med i regeringens proposition är positivt eftersom det vore
              ett förslag som skulle slå hårt mot företagens likviditet utan
              att för den skull komma till rätta med det fusk som tveklöst finns
              inom branschen. Det är ett fusk som branschens aktörer är väl
              medvetna om och som man kraftfullt försöker motverka.
            </seg>
            <seg n="b927c1d3">
              Det här tyder på att regeringen faktiskt även i det här fallet
              har gjort en godtagbar avvägning. Nackdelarna med det här systemet
              är att vi får ett större inslag av asymmetri i skattesystemet
              och att regelverket blir krångligt. Det gäller framför allt för
              företag som i normalfallet inte bedriver verksamhet inom byggsektorn
              och därmed inte har någon kunskap om den undantagslagstiftning
              som blir följden av det här förslaget.
            </seg>
            <seg n="db4fc313">
              Förslaget innebär nackdelar för branschen, men trots det är branschens
              egna remissinstanser positiva till förslaget. Det tyder på att
              problemen med oseriösa aktörer är stort och att man måste åtgärda
              det. Den positiva attityden tyder också på att det finns en förhoppning
              inom branschen om att förslaget kan ha en positiv effekt. Därför
              är jag återigen beredd att pröva den här modellen. Det här kan
              tveklöst få en positiv effekt, och det behövs för branschens trovärdighet.
              Sammantaget vinner hela samhället på det här förslaget. Fler människor
              kan hitta jobb. Skatteintäkterna ökar. Företagens ökade kostnader
              kompenseras också samtidigt som en stor del av de oseriösa aktörerna
              och de oseriösa konkurrenterna försvinner.
            </seg>
            <seg n="9c456bdc">
              Herr talman! Precis som Ulf Sjösten nämnde är vår reservation
              i det här ärendet villkorad till ett tidigare ärende. I det fall
              det vinner gehör står vi fast vid reservationen i det här ärendet
              också.
            </seg>
          </u>
          <note type="speaker" n="7c90d4b9">
            Anf. 23 BRITTA RÅDSTRÖM (s):
          </note>
          <u who="britta_radstrom_c851c0_w" xml:id="i-76227d31447c90d0-0" n="6c54aab2">
            <seg n="0384e5b7">
              Herr talman! Skatteutskottet har i många år engagerat diskuterat
              hur vi ska bekämpa det utbredda skattefusk eller som jag skulle
              vilja kalla det: skattebedrägerierna som förekommer i flera olika
              branscher på olika sätt. Det kan vara undanhållande av arbetsgivaravgifter,
              anställdas skatter, mervärdesskatter med mera. Regeringen har
              redan vidtagit en del åtgärder för att bekämpa svartarbete och
              annat skattefusk. De finns redovisade i vårpropositionen 2006.
            </seg>
            <seg n="a872f6d7">
              Jag ska ge några exempel. Några har redan nämnts här i dag.
            </seg>
            <seg n="074d6679">
              Det är stärkt skattekontroll med särskilda insatser för att öka
              kontroll inom byggbranschen och motverka skatteplanering över
              landsgränserna.
            </seg>
            <seg n="056f28f9">
              Det är typgodkända kassaregister och rätt för Skatteverket att
              göra oanmälda besök.
            </seg>
            <seg n="6607cb46">
              Det är kamp mot svartarbete genom ett förslag att företag i restaurang-
              och frisörbranscherna ska föra personalliggare, vilket vi har
              diskuterat alldeles nyss.
            </seg>
            <seg n="9c7fac87">
              Det är en ren byggbransch utan fusk, alltså den fråga om omvänd
              momsskyldighet i byggbranschen som vi nu debatterar och sedan
              ska besluta om.
            </seg>
            <seg n="6f60bda5">
              Momsfusket eller bedrägeriet inom byggbranschen består i att
              företag som utför byggtjänster och hyr ut arbetskraft för byggtjänster
              tar ut moms av sina kunder och sedan låter bli att redovisa och
              betala momsen till staten. Samtidigt kan förvärvaren utnyttja
              sin rätt att göra avdrag för ingående moms. Enligt beräkningar
              handlar det om cirka en halv miljard kronor årligen. Genom att
              arbetsinkomster undandras också från inkomstbeskattning blir det
              totala skattebortfallet betydligt högre och drabbar förutom staten
              också kommunerna.
            </seg>
            <seg n="960aaeac">
              Skattefusk bidrar till att snedvrida konkurrensen, som har nämnts
              tidigare, till nackdel för de sjysta och seriöst arbetande byggföretagen.
            </seg>
            <seg n="400693b6">
              Herr talman! I propositionen föreslås att bestämmelse om omvänd
              skattskyldighet införs i mervärdesskattelagen för att förhindra
              den här typen av fusk. Omvänd skattskyldighet innebär att den
              som förvärvar en vara eller en tjänst blir skattskyldig i stället
              för leverantören eller den som tillhandahåller tjänsten, säljaren.
              Han blir alltså skyldig att redovisa och betala moms till staten.
            </seg>
            <seg n="4ab9c2fd">
              Vid omvänd skattskyldighet får säljaren inte längre tillgång
              till momsbeloppet som han i strid mot regelverket ges möjlighet
              att behålla.
            </seg>
            <seg n="d26ace8d">
              I propositionen föreslås lagändringar som ska försvåra skattefusk
              inom byggsektorn. Förslaget innebär alltså i princip att ett byggföretag
              som köper byggtjänster av ett annat företag får ansvaret att betala
              in mervärdesskatten i stället för det företag som tillhandahåller
              tjänsten.
            </seg>
            <seg n="b6b52638">
              Som tidigare nämnts har försök gjorts att åstadkomma förbättringar,
              men företrädare för byggsektorn har framfört att det är svårt
              att administrera kontroll av underleverantörer mer än ett led
              ned i en entreprenadkedja. De åtgärder som har vidtagits inom
              byggbranschen är hittills därför inte tillräckliga.
            </seg>
            <seg n="d3470af6">
              En begränsning av förslaget att bara omfatta byggbranschen beror
              bland annat på att undandragandet av mervärdesskatt inom byggsektorn
              är stort och väldokumenterat. Regeringen, och i detta fall också
              utskottet, har då tyckt att det är motiverat med en särlösning
              för den sektorn.
            </seg>
            <seg n="388e2372">
              Det kan tilläggas att för att man ska få tillstånd att besluta
              om regler som avviker från det sjätte mervärdesskattedirektivet
              ska åtgärden i fråga ha begränsad omfattning. Det kan alltså inte
              omfatta flera branscher.
            </seg>
            <seg n="cb6d2cf1">
              Regeringen har också i propositionen eftersträvat så stor tydlighet
              som möjligt i regelverket. Utskottet konstaterar att den administrativa
              hanteringen av mervärdesskatten för berörda företag i viss mån
              blir mer komplicerad och betungande.
            </seg>
            <seg n="1e95a569">
              Enligt utskottets mening finns det anledning att vara uppmärksam
              på de tillämpningsproblem och administrativa problem som den omvända
              skattskyldigheten kan ge upphov till för företagen.
            </seg>
            <seg n="50ea11ad">
              Utgångspunkten är att det måste finnas en beredskap för att lösa
              eventuella problem som dyker upp.
            </seg>
            <seg n="ed35cda2">
              Herr talman! I de länder i Europa som redan tillämpar den omvända
              skattskyldigheten är, såvitt jag vet, erfarenheterna mycket goda.
              Med hänsyn till att genomförandet förutsätter beslut inom EU föreslås
              att lagändringen ska träda i kraft den dag regeringen bestämmer.
            </seg>
            <seg n="ea5a2296">
              Avslutningsvis vill jag säga att vid det skatteseminarium som
              LO höll för utskottet den 11 maj där många ledamöter deltog, konstaterades
              utan protester att omfattningen av fusk beror på möjligheterna
              till det. Det kan vara att upptäcktsrisken är liten och att sanktionen
              är liten. Ökad kontroll är ett mer effektivt sätt att minska svartjobb
              och fusk än att sänka skatterna.
            </seg>
          </u>
          <note n="96eaddc0">
            Därmed yrkar jag bifall till förslaget i betänkandet och avslag
            på reservationerna.
          </note>
          <note type="speaker" n="c8554e38">
            Anf. 24 MARIE ENGSTRÖM (v):
          </note>
          <u who="marie_engstrom_b64c2d_w" xml:id="i-787678a119b84732-2" n="df6a2fd3">
            <seg n="fb5c75d4">
              Herr talman! Detta är åter ett betänkande som ska minska skattefusket.
              Vi står bakom det. Vi tycker att det är bra att vi får ett samlat
              paket för att åtminstone försöka komma till rätta med en del av
              ett stort problem. Det som är bra med debatten är att alla partier
              är uppe och vittnar om att det är ett stort problem.
            </seg>
            <seg n="c5635c2e">
              Jörgen Johansson sade att även branschens aktörer är positiva
              till det här betänkandet och oroliga för att det i dag finns många
              oseriösa aktörer. Det är ett jättestort problem.
            </seg>
            <seg n="91594081">
              Jag har läst en reservation från Folkpartiet. Jag tycker att
              man lämnar mycket öppet. Man säger att moms och arbetsgivaravgifter
              är för höga i Sverige och att det skulle vara en förklaring till
              att fusk uppstår.
            </seg>
            <seg n="bb5879e0">
              Nu har Britta Rådström kommenterat det på ett bra sätt i sitt
              anförande. En del av alliansen lämnar det här lite öppet. Ni föreslår
              ju högre arbetsgivaravgifter. Logiken bjuder väl i så fall att
              vi får ännu mer fusk, Gunnar Andrén?
            </seg>
            <seg n="03a951bd">
              Jag vill ändå instämma i något som Gunnar Andrén sade från talarstolen.
              Jag har också saknat finansministern i våra debatter.
            </seg>
            <seg n="e906b21e">
              Därmed vill jag yrka bifall till förslaget i betänkandet.
            </seg>
          </u>
          <note n="e9f3d6c7">
            Överläggningen var härmed avslutad.
          </note>
          <note n="607b089b">
            9 § Beskattning av visst hushållsavfall som förbränns, m.m.
          </note>
          <note n="2f14c255">
            Föredrogs
          </note>
          <note type="speaker" n="3d0a6de5">
            Anf. 25 FREDRIK OLOVSSON (s):
          </note>
          <u who="fredrik_olovsson_66c082_w" xml:id="i-d9a9cf7876bf7b3c-0" n="734e8e9f" next="i-0f0410e962585241-0">
            <seg n="99403c3a">
              Herr talman! I samband med att riksdagen fattade beslut om budgeten
              för 2006 ställde man sig bakom att som en del i den gröna skatteväxlingen
              införa en skatt på avfall som förbränns.
            </seg>
            <seg n="2aa2bea1">
              Nu har regeringen kommit till riksdagen med ett förslag på hur
              den här avfallsförbränningsskatten ska se ut i praktiken. I den
              proposition från regeringen som det här betänkandet hanterar föreslås
              att fossilt kol i hushållsavfall görs skattepliktigt om det förbrukas
              för uppvärmning. Det innebär att energiskatt tas ut med 150 kr
              per ton fossilt kol och att koldioxidskatt tas ut med 3 374 kr
              per ton fossilt kol. Enligt förslaget ska skatten införas från
              halvårsskiftet 2006.
            </seg>
          </u>
          <note n="1f186f4f">
            I betänkandet behandlas även regeringens förslag till ändringar
            beträffande kraftvärmebeskattningen, skatten på bekämpningsmedel
            och handelsgödsel samt kvittning av kapitalförluster.
          </note>
          <u who="fredrik_olovsson_66c082_w" xml:id="i-0f0410e962585241-0" n="734e8e9f" prev="i-d9a9cf7876bf7b3c-0">
            <seg n="c6936568">
              Skatteutskottets majoritet vill att riksdagen ska bifalla regeringens
              förslag på samtliga dessa områden, men Moderaterna, Centerpartiet
              och Kristdemokraterna har en gemensam reservation.
            </seg>
          </u>
          <note n="23adfa17">
            Därmed, herr talman, överlämnar jag ärendet till kammarens behandling.
          </note>
          <note type="speaker" n="4a70c9ec">
            Anf. 26 STEFAN HAGFELDT (m):
          </note>
          <u who="stefan_hagfeldt_90fd37_w" xml:id="i-0a58962ac77024a0-0" n="eeeadfc9">
            <seg n="4c2e8230">
              Herr talman! Det går fort här i dag. Vi får se hur lång tid det
              här ärendet tar.
            </seg>
            <seg n="cae2a4b1">
              Jag börjar med att yrka bifall till reservationen som jag så
              småningom kommer att begära rösträkning på.
            </seg>
            <seg n="0d8e6062">
              Avfall är ett problem, men på samma gång en resurs. Avfall kan
              förbrännas och då ge energi för uppvärmning av bostäder och el
              till industrin. Det kan materialåtervinnas och därmed minska resursslöseriet.
              Livsmedelsrester och liknande kan rötas till biogas som ersätter
              fossila bränslen och därmed bidrar till att minska oljeberoendet.
            </seg>
            <seg n="35910b24">
              Herr talman! Regeringens förslag om beskattning av förbränning
              av hushållsavfall kommer att leda till avsevärda ökningar av renhållningsavgifter
              samtidigt som miljöeffekten i stort sett kommer att utebli.
            </seg>
            <seg n="c95e83fb">
              I den underliggande utredningen anges att minskningen blir ca
              4 % till en skattekostnad på 600900 miljoner kronor per år. Det
              betyder att 96 % av avfallet kommer att belastas med skatt utan
              att det sker någon förändring.
            </seg>
            <seg n="4e658dd5">
              Enligt Renhållningsverksföreningen och Sveriges Kommuner och
              Landsting kommer den enskilde konsumenten att drabbas i slutändan
              det är alltid den som drabbas av att renhållningstaxan kommer
              att höjas med mellan 10 och 30 %, vilket i pengar motsvarar ytterligare
              200, 300 eller 400 kr per år och hushåll.
            </seg>
            <seg n="8a491343">
              Allmänhetens förtroende för miljöstyrande skatter kommer att
              urholkas med det här förslaget. Många kommer att uppleva att de
              bestraffas för att de sorterar hushållsavfall.
            </seg>
            <seg n="9d85c9ce">
              Regeringens proposition är ännu ett exempel på förslag från den
              socialdemokratiska regeringen som under en miljövänlig flagg endast
              är ämnat att inkassera skatteintäkter till staten.
            </seg>
            <seg n="87eda01a">
              Herr talman! De ekonomiska styrmedlen måste ta sin utgångspunkt
              i avfallshierarkin, vilket innebär att deponering och förbränning
              ska komma i sista hand. Senare års explosionsartade utbyggnad
              av förbränningsanläggningar för avfall till följd av deponiskatt
              och deponiförbud har låst fast oss onödigt långt ned i avfallshierarkin.
              Det är viktigt att avfall omhändertas på ett effektivt och miljöanpassat
              sätt. För en stor del av avfallet är förbränning det bästa valet.
              Energin kan tillvaratas genom fjärrvärme och el som annars skulle
              ha gått till spillo.
            </seg>
            <seg n="f7becd35">
              En förbränningsskatt är ett trubbigt instrument som är svårt
              att utforma för att styra särskilda avfallsflöden. Uppkomsten
              av avfall, och därmed indirekt avfallseldning, motverkas bäst
              genom ett styrmedel som påverkar så att varuproduktionen förstärks
              i ett tidigt skede. Ett skärpt producentansvar är därför en mycket
              bättre väg att uppnå de önskade effekterna med ökad materialåtervinning.
            </seg>
            <seg n="8b948804">
              Det är dags att utveckla och vässa producentansvaret så att det
              blir enklare att använda och miljönyttan blir större. Samtliga
              material i produkterna bör omfattas av producentansvaret.
            </seg>
            <seg n="de336c4a">
              Avslutningsvis kan jag konstatera att det inte finns några hållbara
              motiv för att införa en skatt som genererar så höga merkostnader
              för aktörerna och hushållen med så liten miljöeffekt. Dessutom
              ställer regeringens förslag om att skatten ska införas från och
              med den 1 juli 2006 till stora problem ute i kommunerna. Att plötsligt
              tvingas ta nya fullmäktigebeslut om att höja renhållningstaxan
              så snabbt är omöjligt. Jag kan upplysa de närvarande socialdemokraterna
              om att vi redan är inne i juni månad.
            </seg>
            <seg n="9b157f47">
              Som sagt, det finns många skäl för riksdagen att avslå propositionen
              om införande av skatt på förbränning av hushållsavfall. I stället
              bör riksdagen som sin mening ge regeringen till känna vad vi anfört
              om ett skärpt producentansvar.
            </seg>
          </u>
          <note type="speaker" n="96281930">
            Anf. 27 SVEN GUNNAR PERSSON (kd):
          </note>
          <u who="sven_gunnar_persson_900de7_w" xml:id="i-fd4b535444abdbfd-0" n="bd00a685">
            <seg n="d7255bc8">
              Herr talman! Det är naturligtvis en ära för mig att få göra detta
              tillfälliga snedsprång in bland skatteutskottets värderade ledamöter
              i en fråga som tangerar ämnen som vi vanligtvis hanterar i miljö-
              och jordbruksutskottet. Avfallshantering, avgiftning av kretsloppet
              och materialåtervinning är viktiga framtidsfrågor för oss som
              vill arbeta för en bättre livsmiljö för våra barn och barnbarn.
              En hållbar utveckling handlar ju om ett förvaltarskap där vårt
              sätt att leva inte får begränsa framtida generationers möjligheter
              att leva ett gott liv, deras möjligheter att andas frisk luft,
              dricka rent vatten och äta säker mat.
            </seg>
            <seg n="00102ba2">
              Vid första anblicken kan regeringens proposition och utskottets
              betänkande ge intrycket av att innehålla förslag som stimulerar
              en utveckling i riktning mot ett mer hållbart samhälle. Det handlar
              ju som vi hört om att införa en skatt på förbränning av visst
              hushållsavfall i syfte att minska utsläppen och öka materialåtervinningen.
              Vid närmare studium ser man dock att det är ett illa underbyggt
              förslag som kanske bäst beskrivs med orden från regeringens eget
              Verket för näringslivsutveckling: Det lider av en obalans mellan
              vad som är miljömässigt motiverat, tekniskt möjligt och ekonomiskt
              rimligt. Som vi redan har hört här är det endast en mycket liten
              del av avfallet som, enligt vad man beräknade i samband med det
              tidigare, mer omfattande förslaget, skulle styras bort från förbränning.
            </seg>
            <seg n="53a30cc0">
              Denna bild förstärks när man följer regeringens förslag på dess
              pinofärd fram till den slutstation som utskottets betänkande utgör.
              Piskrappen från remissinstanser och olika granskare har träffat
              mer eller mindre vitala delar av förslagen, och efter viss egen
              späkning från regeringens sida har ett slags minimalistisk variant
              lagts fram.
            </seg>
            <seg n="c8ac801b">
              Vacklande och vagt sägs i betänkandet: Även om konsekvensanalysen
              är något osäker bör förbränningsskatten införas på ett begränsat
              område för att vinna erfarenheter. Vidare heter det: Styreffekten
              och behovet av kompletterande styrmedel skall utvärderas efter
              införandet. Utskottet skriver också: Även om effekten av förbränningsskatt
              på hushållsavfall inte på förhand till fullo kan överblickas bör
              man kunna förvänta positiva effekter. Förslaget bör därför prövas.
            </seg>
            <seg n="b3d4ec09">
              Detta, herr talman, är inget annat än ett dåligt underbyggt experiment
              som hushållen får betala dyrt för i enlighet med de höjningar
              av soptaxan som nu annonseras runtom i landet till följd av förslaget.
            </seg>
            <seg n="40e27235">
              Kristdemokraterna vill förstärka arbetet för att öka materialåtervinningen
              genom en väl genomarbetad integrerad produktpolitik som minimerar
              avfallet. Här har vår Europaparlamentariker Anders Wijkman gått
              i spetsen genom sin rapport till Europaparlamentet. Vi vill ha
              ett utvecklat producentansvar till fler områden och där materialflöden
              och inte bara förpackningsformen är avgörande för återvinningsnivån,
              och vi vill undanröja de hinder som finns och de avarter av kommunala
              monopolfasoner som hämmar materialåtervinningsföretagens möjligheter
              på marknaden som så tydligt har framgått av remissvaren och det
              arbete som har gjorts i samband med den proposition som för några
              veckor sedan drogs tillbaka. Där har materialåtervinningsföretagen
              pekat på de kontraproduktiva förslag som har kommit från regeringen.
            </seg>
            <seg n="cc588176">
              Herr talman! Med det anförda som bakgrund vill jag yrka bifall
              till reservationen.
            </seg>
          </u>
          <note type="speaker" n="ef0c8874">
            Anf. 28 JÖRGEN JOHANSSON (c):
          </note>
          <u who="jorgen_johansson_be1494_w" xml:id="i-2ef4ac8254a33e33-3" n="d945ee2d">
            <seg n="eb79466c">
              Herr talman! Regeringens höjning av hushållens avgifter sker
              på område efter område genom regleringar av olika slag. Jag förmodar
              att alla har sett tidningsrubriker som denna de senaste veckorna:
              Soptaxan kan bli chockhöjd.
            </seg>
            <seg n="bed3c349">
              På just avfallsområdet har taxan höjts med över 30 % under den
              senaste tioårsperioden. Nu föreslås ytterligare en höjning på
              uppemot 25 %. Mycket talar alltså för att höjningen just på avfallsområdet
              kommer att bli i storleksordningen 60 % i ett tioårsperspektiv
              om vi räknar in det beslut som förmodligen kommer att fattas här.
              Är det rimligt, när vi under samma tid har haft ett konsumentprisindex
              som har utvecklats med 9 %?
            </seg>
            <seg n="5d8f8751">
              Situationen för hushållen blir ännu värre när man ser totalbilden
              och lägger till utvecklingen när det gäller el, fjärrvärme och
              vatten och avlopp. Den redan hårda belastningen på hushållen bidrar
              regeringen till att nu öka ytterligare.
            </seg>
            <seg n="40a4365a">
              Grundkravet på en miljöskatt är att den ska vara styrande. Den
              ska se till att vi får en bättre miljö. Den här skatten har inte
              det målet. Det är enbart en fiskal skatt. Den är alltså enbart
              ett sätt att få in pengar till statskassan, utan miljökrav. Detta
              stärks genom att skatten tas ut på ett schablonmässigt sätt, vilket
              innebär att skatt ska betalas också för den andel som inte förbränns.
              Det är enligt utredaren 96 %. Nu har det skett ändringar sedan
              utredningen, men man kan gissa att det är ungefär 98 % som det
              inte borde vara skatt på, men man tar ut skatt ändå.
            </seg>
            <seg n="e7541022">
              Herr talman! Sopmängden består till 70 % av skräp som producentgruppen
              har skapat. Det hade därför varit rimligt att föra en diskussion
              om ett ökat producentansvar för förbränningen. I stället väljer
              regeringen den enkla vägen att via sopföretagen beskatta hushållen.
              Det gör man också på ett sätt som regeringen själv uppenbarligen
              inte tror på. Man säger i propositionen att det finns behov av
              kompletterande styrmedel och att regeringen finner att utredningens
              förslag behöver modifieras i olika avseenden.
            </seg>
            <seg n="9bc40afb">
              Regeringen har alltså lagt fram en proposition som inte är färdig.
              Det är en proposition som saknar förankring och till stora delar
              inte är remitterad till dem som är berörda. Det är en proposition
              som fullständigt kör över hela den demokratiska kommunala nivån.
              Det är hårresande.
            </seg>
            <seg n="6b8c0864">
              Dagens beslut innebär att skatten ska införas den 1 juli, alltså
              om 28 dagar. Kommunerna ska efter riksdagens beslut behandla ärendet
              i berörd nämnd och fatta beslut i kommunstyrelse, och därefter
              ska ärendet till beslut i fullmäktige. Efter det ska beslutet
              vinna laga kraft för att kunna gälla. Detta ska man hinna med
              på 28 dagar.
            </seg>
            <seg n="2203f266">
              En snabb kommunal hantering av ett sådant ärende, med hänsyn
              tagen till grundläggande demokratiska aspekter, innebär en hanteringstid
              på fyra fem månader. Detta ska nu ske på 28 dagar. Så hanterar
              man inte demokratin. Detta ärende präglas av ett uppifråntänkande
              som helt saknar tilltro till det kommunala självstyret.
            </seg>
            <seg n="ab27efa8">
              Herr talman! Hur kan en skatt anses vara miljöstyrande om jag
              sorterar till 100 %, och trots det utgår det en schablonmässig
              skatt? Hur kan man begränsa till enbart hushållsavfall när man
              uppenbarligen inte fastställt vad som egentligen är hushållsavfall?
              Hur kan man införa en skatt under förevändning att det är en miljöstyrande
              skatt samtidigt som man själv säger att det inte är det?
            </seg>
            <seg n="b28abfa5">
              På dessa frågor svarar majoriteten i utskottet att man inte delar
              den pessimistiska syn som motionärerna belyser i sin motion. Om
              man nu inte gör det borde man väl åtminstone lyssna på regeringen
              själv. Den framhåller att förslaget behöver modifieras i olika
              avseenden. Det är alltså ett ofärdigt förslag i många avseenden
              som vi behandlar.
            </seg>
            <seg n="9fcc81d8">
              Herr talman! Frågorna om propositionen är många. Svaret är också
              logiskt, nämligen att propositionen inte är färdig. Trots det
              ska vi fatta ett beslut. Det finns bara ett logiskt beslut, och
              det är att avslå propositionen. Mot den bakgrunden yrkar jag bifall
              till reservationen i ärendet.
            </seg>
          </u>
          <note type="speaker" n="b6754593">
            Anf. 29 PER ERIK GRANSTRÖM (s):
          </note>
          <u who="per_erik_granstrom_3ef9a0_w" xml:id="i-19e5b5460b25c8c8-0" n="fb7d31b3">
            <seg n="e4ff0562">
              Herr talman! I det betänkande som vi nu debatterar föreslås bland
              annat att fossilt kol i hushållsavfall ska vara skattepliktigt
              om det används för uppvärmning. Det syftar till att öka återvinningen
              av material och på det sättet bidra till att minska utsläppen
              av koldioxid. Syftet är också att åstadkomma en ökning av kraftvärmeproduktionen.
              Det innebär en samtidig produktion av el och värme.
            </seg>
            <seg n="289ac209">
              Avfallets kolinnehåll räknas ut enligt en schablon. Det är förbränningsanläggningen
              som i det här fallet enligt förslaget blir skattskyldig. Schablonen
              säger att mängden kol ska utgöra 12,6 % av hushållsavfallets vikt.
              Att man tar till en schablon har naturligtvis ett samband med
              att det inte finns utarbetade mätmetoder där man kan konkret mäta
              det exakta innehållet, utan här har man gjort en skattning.
            </seg>
            <seg n="09403199">
              Energiskatt och koldioxidskatt kommer att tas ut med 150 kr respektive
              3 374 kr per ton fossilt kol. Sedan ges skattelättnader för kraftvärmeproduktionen.
              Har man en elverkningsgrad på minst 5 % medges en reduktion med
              19 % av skatten. Om elverkningsgraden är högre än 5 % ökar befrielsen
              successivt för att vid nivån 15 % eller högre uppnå till 79 %.
              Det innebär att det är fördelaktigast att förbränna i kraftvärmeanläggningar.
            </seg>
            <seg n="947ea471">
              Jag vill också göra en markering här. Tidigare talare har varit
              uppe i talarstolen och sagt att det är en ökad belastning på hushållen
              i form av skatt. Vi har under de år jag har deltagit i debatterna
              haft en bra debatton och ett bra debattläge. Därför skulle jag
              vilja vädja till de tidigare talarna att åtminstone ge ett erkännande
              att det inte är en ökad skattebelastning. Det ingår i en skatteväxling
              där hushållen har kompenserats genom ökade grundavdrag för den
              ökade skattekostnad de får här. Den här skatten kan man parera
              genom att ändra beteende. Det är en omfördelning av skatt mot
              ökad miljöstyrning vi talar om.
            </seg>
            <seg n="5dbebb00">
              När det gäller avfall vill vi socialdemokrater verkligen följa
              den avfallshierarki som också omnämns i motionen och i reservationen.
              Den innebär i första hand återanvändning, i andra hand återvinning,
              i tredje hand energiutvinning och i sista hand deponering. Det
              är den tågordning vi har. Jag är övertygad om att vi är överens
              om att vi måste arbeta vidare med avfallshierarkin.
            </seg>
            <seg n="6f9dfe72">
              Jag vill också understryka att förslaget på intet sätt är någonting
              som motverkar producentansvaret. Vi socialdemokrater är naturligtvis
              också måna om att producentansvaret ska väga tungt. Det är därför
              vi följer den avfallshierarki vi talar om.
            </seg>
            <seg n="5c850ac4">
              Det finns också en del till i detta. Det är att genom att vi
              beskattar den fossila delen av hushållsavfallet ökar likformigheten
              i bränslebeskattningen. I dag beskattas olja och kol det är ju
              fossila bränslen men inte den fossila del som finns i hushållsavfallet.
              Det är en av de viktiga punkterna i detta. Vi får en mer enhetlig
              bränslebeskattning.
            </seg>
            <seg n="7e89eaee">
              I den borgerliga trepartireservationen Moderaterna, Kristdemokraterna
              och Centerpartiet sägs bland annat att styrmedlen måste ta sin
              utgångspunkt i avfallshierarkin. Det innebär att deponering och
              förbränning ska komma i sista hand. Men, snälla ni, vi är ju överens
              på den punkten! Det är också exakt grunden till propositionen
              och förslaget. Jag begriper inte reservationen i just den här
              delen.
            </seg>
            <seg n="c11485a9">
              För mig är det givet att avfallshanteringen kan förändras om
              det inte redan är gjort ute i kommunerna. Man kan minska andelen
              av det avfall som går till förbränning. Det kan man göra genom
              ökad källsortering, kompostering, utvinning av biogas samt sortering.
              Vi verkar också vara överens om att detta är möjligt.
            </seg>
            <seg n="249b710f">
              Det innebär inte att det en gång för alla är givet att skatten
              blir exakt det här beloppet. Det är om man ändrar beteenden som
              man kan parera skatten. Det är vad jag menade med möjlighet att
              parera. Jag har haft samtal med renhållningsansvariga som har
              effektiv sortering och kompostering och har avtal med kraftvärmeanläggningar.
              De säger att det inte är något bekymmer.
            </seg>
            <seg n="eac373ad">
              Det var en annan talare som nämnde Renhållningsverksföreningen
              och Sveriges Kommuner och Landsting. Det finns renhållningschefer
              som säger att de har gått för långt i sin argumentation. Vi ska
              inte prata om dem som inte är här. Men jag ville ändå markera
              det eftersom det har tagits upp i ett tidigare anförande.
            </seg>
            <seg n="c4ea2d9e">
              Sedan har vi det här att skatten ska införas nu den 1 juli. Det
              kommer inte som någon överraskning. Det här visste kommunerna
              om när budgetpropositionen lades fram i höstas strax efter det
              att riksdagen samlades. Då stod det i denna budgetproposition
              att det här kommer. Det pratades om att man behöver en fem sex
              månader för att demokratiskt hantera ett förslag i kommunen. Men
              snälla nån det är faktiskt mer än sex månader sedan budgetpropositionen
              lades fram! Det här är ingen överraskning.
            </seg>
            <seg n="26dbd99d">
              Jag skulle också vilja passa på att göra en liten internationell
              utblick genom att konstatera att vi inte är ensamma om förbränningsskatt
              i Sverige. Den finns i delar av Belgien; den finns i Danmark,
              i Italien, Nederländerna, Norge och Österrike. Danmark har haft
              sin skatt sedan 1987. På det här sättet är vi ganska sent ute
              i Sverige om vi tittar på det i ett internationellt perspektiv.
              Om vi tittar lite i skrivningarna om Danmark ser vi att man har
              haft en effekt av en styrning mot en bättre miljöhantering. I
              dag är det bara ett problem som man tydligen har i Danmark, nämligen
              att man har för låg skatt. Den styr för lite för andra bränslen.
            </seg>
            <seg n="aacd4ff2">
              Det finns naturligtvis en bit till i detta. Genom att öka sortering
              och genom att lägga en skatt på sopförbränning ökar vi konkurrenskraften
              för bioenergi. Det är en väsentlig del, tror jag. Framför allt
              när man pratar med centerpartister hemma brukar de säga att vi
              ska satsa mer på bioenergi och att det är en framtidsmöjlighet
              för oss.
            </seg>
            <seg n="874e29fe">
              Några talare var uppe och sade att det här inte kommer att ge
              mer än 4 % effekt på utsortering med mera. Jag är övertygad om
              att den som sade det har läst på s. 173 i utredningen Bra skatt
              . Men om man hade läst på s. 171 hade man sett följande: Även
              om skattens påverkan på beteendet för många är liten pekar de
              konsekvensanalyser och expertbedömningar som gjorts på att det
              kommer att ske en ökad utsortering, vilket förväntas medföra miljövinster
              genom ökad materialåtervinning.
            </seg>
            <seg n="32be76c4">
              Jag tycker att det är tillräckligt starkt för att säga att vi
              ska införa det här.
            </seg>
          </u>
          <note n="a36f5c57">
            Med det, fru talman, yrkar jag bifall till utskottets förslag
            i betänkandet och avslag på reservationen.
          </note>
          <note type="speaker" n="645fcd45">
            Anf. 30 STEFAN HAGFELDT (m) replik:
          </note>
          <u who="stefan_hagfeldt_90fd37_w" xml:id="i-0a58962ac77024a0-1" n="eeeadfc9">
            <seg n="aac56280">
              Fru talman! Det var ett ganska intressant anförande som Per Erik
              Granström höll här. Jag kan avslöja att jag har suttit i Renhållningsverksföreningens
              styrelse i många år. Jag satt till och med i Sakabs styrelse tidigare.
              Jag var med i den referensgrupp som jobbade med utredningen om
              miljöfarligt avfall. Jag träffar därför regelbundet dem som sysslar
              med det här, även om jag nu har lämnat styrelsen. Man hade kongress
              nere i Jönköping.
            </seg>
            <seg n="0b66e856">
              Jag har en första fråga. Jag har inte mött någon från renhållningsbolag
              som säger att det är bra att man nu lägger på ytterligare skatter
              och att avgiften höjs för konsumenterna. I den här branschen gäller
              det att förklara för människor att de ska ställa upp. Det gör
              svenska folket bra. Man sorterar, kör ibland långa sträckor med
              sina olika produkter, lämnar på rätt ställe och så vidare. Okej
              någonstans har någon blivit sur för att det har varit fullt i
              byttan och ställt skräpet utanför. Så ska man inte göra. Men det
              är svårt att sedan förklara att trots allt det arbete som den
              enskilde lägger ned ska man få allt högre taxa.
            </seg>
            <seg n="b22b185a">
              Jag tror nu inte att medborgarna upplever det som att andra skatter
              sänks men hur är kopplingen här? Nu ska man alltså plötsligt betala
              300400 kr mer per år, och man förväntas göra ett ännu bättre sorteringsarbete.
              Detta kommer att göra att vanliga människor inte kommer att respektera
              oss längre när vi kommer med sådant här.
            </seg>
            <seg n="3ad53524">
              Jag har en fråga till. Sveriges Kommuner och Landsting säger
              nej till detta. Ska kommunerna i fem månader läsa en proposition
              och säga att den kan gå igenom och att de därför måste förbereda
              sig och höja taxan? Det är väl ändå orimligt. I verkligheten vet
              jag ingen kommun som hittills har höjt taxan. Det går inte att
              göra retroaktivt. Det betyder att taxan måste höjas ännu mer när
              man väl gör det.
            </seg>
          </u>
          <note type="speaker" n="310b7fe0">
            Anf. 31 PER ERIK GRANSTRÖM (s) replik:
          </note>
          <u who="per_erik_granstrom_3ef9a0_w" xml:id="i-19e5b5460b25c8c8-1" n="fb7d31b3">
            <seg n="1ea9b81e">
              Fru talman! Det är precis det här som vi vill uppnå, nämligen
              att man ska börja sortera och fortsätta att sortera. Ju mer man
              sorterar och ju mer man använder intelligenta lösningar för sin
              avfallshantering, desto mindre behöver man också betala i denna
              sopförbränningsskatt. Det innebär att hushållsavfallet förhoppningsvis
              då går till de ställen som det ska gå till i enlighet med avfallshierarkin.
            </seg>
            <seg n="77ca2fb8">
              Jag och Stefan Hagfeldt har båda långa kommunalpolitiska erfarenheter.
              Min politiska erfarenhet från kommuner säger mig att man åtminstone
              har ambitionen att följa vad som händer i det här huset och parerar
              de propositioner som läggs fram och de beslut som fattas här.
            </seg>
            <seg n="c65a73c3">
              Det är inte så, Hagfeldt, att man har sagt att det kan bli så
              här. I december fattade riksdagen faktiskt beslutet om att skatten
              skulle införas. Den införs sex och en halv månad efter det att
              beslutet har fattats.
            </seg>
            <seg n="73f347a5">
              Jag vill återigen påminna om att detta är en skatteväxling. Det
              är alltså inte en högre kostnad för hushållen.
            </seg>
          </u>
          <note type="speaker" n="3a899f6c">
            Anf. 32 STEFAN HAGFELDT (m) replik:
          </note>
          <u who="stefan_hagfeldt_90fd37_w" xml:id="i-0a58962ac77024a0-2" n="eeeadfc9">
            <seg n="095563e8">
              Fru talman! Jag vet inte vem Per Erik Granström försöker övertyga.
              Ge mig en enda kommun som kommer att kunna höja taxan före den
              1 juli! Du har ju kontakter, säger du. Du behöver inte nämna namnet
              på den direktör för ett renhållningsbolag som tycker att det här
              är bra, men säg åtminstone vilken kommun som tycker att det är
              bra!
            </seg>
            <seg n="42410a0f">
              Det är en förkrossande majoritet av ditt eget folk ute i kommuner
              och landsting som tycker att man inte kan hålla på med det här
              hur länge som helst.
            </seg>
            <seg n="3d062414">
              Du säger att människor ska sortera ännu mer nu, och då kanske
              höjningen inte behöver bli så stor. Det ska väl inte vara en höjning
              för dem som sorterar och gör ett perfekt jobb? Dessutom tillkommer
              ju kostnaden för att med bil eller annat åka till olika inlämningsställen.
              Ibland är det fullt, och de som sköter det här lämnar då inte
              skräpet utan får åka en gång till och så vidare.
            </seg>
            <seg n="8582f0c1">
              Det här går inte i längden. Folk ställer inte upp på att sortera
              mer och mer och som belöning straffas genom högre och högre avgifter.
            </seg>
            <seg n="89040c10">
              Vi är duktiga på det här i Sverige. Jag vill säga till alla som
              sköter renhållningen ute till kommuner och annat att de är otroligt
              duktiga. Det ska vi vara stolta över. Men snälla socialdemokrater
              belasta inte dem som sköter det här och belasta framför allt inte
              konsumenten! Det är konsumenterna som betalar i slutändan med
              ytterligare avgifter för att de är duktiga på det här.
            </seg>
            <seg n="846117f8">
              Det här går inte att förklara tyvärr, för er del. Jag vet inte
              om alliansen kan göra något här, men jag vet att Folkpartiet är
              inne på samma linje. Kanske vi kan göra någonting så småningom
              här i höst; jag hoppas det. Men jag törs inte lova det. Vi får
              se vad vi klarar ut. Vi har på många andra områden tagit fram
              mycket bra saker för Sverige. Men det här skulle uppskattas av
              konsumenterna; det kan jag garantera.
            </seg>
          </u>
          <note type="speaker" n="07782a98">
            Anf. 33 PER ERIK GRANSTRÖM (s) replik:
          </note>
          <u who="per_erik_granstrom_3ef9a0_w" xml:id="i-19e5b5460b25c8c8-2" n="fb7d31b3">
            <seg n="41bdcb60">
              Fru talman! Jag har lite svårt att förstå Stefan Hagfeldts pessimistiska
              syn. Det är ju precis tvärtom mot det som Stefan Hagfeldt försöker
              stå här och säga. Den som sorterar och som har ett intelligent
              sätt att hantera sitt hushållsavfall får en kostnad och en skatt
              som är lägre. Man tjänar alltså på sortering. Det är precis tvärtemot
              det som Stefan Hagfeldt försöker säga här.
            </seg>
            <seg n="6714a87d">
              Sedan vill jag återigen upprepa att detta är en skatteväxling.
              Det är ingen kostnadsökning.
            </seg>
          </u>
          <note type="speaker" n="5e69e897">
            Anf. 34 JÖRGEN JOHANSSON (c) replik:
          </note>
          <u who="jorgen_johansson_be1494_w" xml:id="i-2ef4ac8254a33e33-4" n="d945ee2d">
            <seg n="ae71b61b">
              Fru talman! Ge oss ett erkännande, säger Per Erik. Ja, erkännandet
              kan vara så här: I samband med att det här förslaget lades fram
              i samband med budgeten i höstas avvisade inte vi i Centerpartiet
              det. Vi trodde att ni hade en tanke om hur det här skulle lösas
              rent tekniskt och praktiskt. Men vi konstaterar att den tanken
              inte finns. Detta är en ren och klar eftergift för Miljöpartiet
              under en flagg att det är en miljöväxling, vilket det inte är.
            </seg>
            <seg n="c1c3ad6f">
              Jag kan sortera hur mycket jag vill hemma, men jag får i alla
              fall beskattningen. Man har inte löst problemet, utan det blir
              en schablonbeskattning. Då har det ingen betydelse vad jag gör
              som enskild människa. Med andra ord är det en direkt fiskal verksamhet
              man håller på med, och den är helt oacceptabel. Skatten är inte
              genomtänkt. Regeringen säger ju själv att man måste vidareutveckla
              det här. Det är ingen färdig proposition.
            </seg>
            <seg n="e521f850">
              Jag blir lite skrämd när man lägger fram den typen av beslut.
              Det här kommer att påverka hela svenska folkets tilltro till miljöstyrande
              avgifter och skatter. Man kommer att underminera hela den tilltron,
              och det är inte bra.
            </seg>
            <seg n="d210ffcd">
              Du är gammalt kommunalråd, Per Erik. Du vet mycket väl hur det
              här fungerar. Jag ska citera en kollega till dig. I tidningen
              sägs det så här: Riksdagen har ännu inte tagit beslut, och mot
              den bakgrunden förklarade kommunalrådet Olle Ytterberg, s, i Arboga
              Tidning att Arboga avvaktar med hur kommunen kommer att agera.
            </seg>
            <seg n="00d3d247">
              Arboga är inte unikt. Så här resonerar vartenda kommunalråd.
              Alla dina gamla kolleger resonerar på det här viset.
            </seg>
          </u>
          <note type="speaker" n="68d4f93c">
            Anf. 35 PER ERIK GRANSTRÖM (s) replik:
          </note>
          <u who="per_erik_granstrom_3ef9a0_w" xml:id="i-19e5b5460b25c8c8-3" n="fb7d31b3">
            <seg n="35c18b8c">
              Fru talman! Jag ska inte säga något annat än att det finns ett
              uns av sanning i det Jörgen säger i det här avseendet. Visst finns
              det en fördröjning i reaktionerna ute i kommunerna.
            </seg>
            <seg n="17ce36f7">
              Men det var egentligen inledningen av Jörgen Johanssons replik
              som jag tänkte kommentera. Det gäller detta att man bestraffas
              även om man sorterar. Det är fel att säga på det sättet. Jag har
              ännu inte avslöjat vilka personer jag har pratat med, men jag
              kan garantera att jag har gjort det. Jag kan konstatera att en
              kommun som har en effektiv komposteringsanläggning kan, genom
              att få den anläggningen att fungera, minska det avfall som man
              skickar till förbränning med 40 %. Det innebär alltså att komposteringen
              tar bort 40 % av det man ska bränna. Det sker alltså bara med
              en sådan åtgärd. Är det sedan så att man ytterligare effektiviserar
              sorteringen kan man kanske få bort ännu mer pengar. Det här är
              grunden till att jag säger att det här kommer att fungera om man
              ser över sin avfallskedja och sin hantering.
            </seg>
          </u>
          <note type="speaker" n="215bd15d">
            Anf. 36 JÖRGEN JOHANSSON (c) replik:
          </note>
          <u who="jorgen_johansson_be1494_w" xml:id="i-2ef4ac8254a33e33-5" n="d945ee2d">
            <seg n="72bce786">
              Fru talman! Vi har uppenbarligen olika typer av rådgivare i det
              här sammanhanget. Jag konstaterar att det inte finns någon redovisning
              av det här synsättet i propositionen. De jag har talat med har
              en totalt annan uppfattning om detta. Det är schabloner. Det innebär
              att hur mycket jag än sorterar kommer jag ändå att drabbas av
              den här kostnaden. Då är inte det här förslaget värdigt, som jag
              ser det. Det skulle över huvud taget inte ha kommit till vårt
              bord.
            </seg>
            <seg n="ce4dbfb8">
              Vi som sitter här vet mycket väl hur det fungerar ute i kommunerna.
              Man gör ingenting förrän det har fattats ett riktigt formellt
              beslut här i kammaren. Vi vet av egen erfarenhet att det inte
              är säkert att regeringens förslag går igenom i alla sammanhang.
              Dina socialdemokratiska vänner ute i landet har en stor förhoppning
              på att det här förslaget inte ska gå igenom. Det kan jag garantera.
              Därför avvaktar man. Som man nu hanterar det när det är 28 dagar
              kvar innebär det att man i stort sett kör över den kommunala demokratin.
              Det är inte bra. Den är en dålig signal från den här kammaren.
            </seg>
          </u>
          <note type="speaker" n="bab003be">
            Anf. 37 PER ERIK GRANSTRÖM (s) replik:
          </note>
          <u who="per_erik_granstrom_3ef9a0_w" xml:id="i-19e5b5460b25c8c8-4" n="fb7d31b3">
            <seg n="7ebf4f93">
              Fru talman! Det är synd att inte Jörgen Johansson har en liten
              stund till att replikera. Nu kommer vi faktiskt in på något som
              gör att jag tror att jag börjar förstå varför vi inte är överens.
              För mig handlar det om att det avfall som går till förbränning
              beskattas. Ett schablonberäknat kolinnehåll på 12,6 % beskattas.
              Avfall som inte går till förbränning beskattas inte. Jag undrar
              om det inte är här vi skiljer oss åt. De rådgivare som Jörgen
              Johansson tydligen har pratat med har inte insett att man ska
              styra bort avfallet från förbränning om man vill minska skatten.
              Kan det vara det som skiljer oss åt?
            </seg>
          </u>
          <note type="speaker" n="07c771b6">
            Anf. 38 SVEN GUNNAR PERSSON (kd) replik:
          </note>
          <u who="sven_gunnar_persson_900de7_w" xml:id="i-fd4b535444abdbfd-1" n="bd00a685">
            <seg n="8024d91e">
              Fru talman! Jag blir inte riktigt klok på vilken fot som Socialdemokraterna
              ska balansera på i den här frågan. Per Erik Granström säger här
              att man ska styra bort från förbränning. Samtidigt lägger man
              fram förslag i riksdagen om att utöka undantagen från självkostnadsprincipen
              och lokaliseringsprincipen i syfte att sopa in mer avfall till
              förbränningsanläggningarna. Det vore mer ärligt om Per Erik Granström,
              som svar på Jörgen Johanssons fråga, kunde tillstå att under de
              närmaste åren kan man inte i någon större utsträckning påverka
              sina sopkostnader genom att sortera.
            </seg>
            <seg n="2c1714b3">
              Jag vill ta upp en annan fråga som inte har berörts här i debatten.
              Den handlar också om uppgifter som jag har fått i samtal med branschen.
              Per Erik Granström tog upp detta i sitt anförande. Det kommer
              att vara lönsamt att transportera sopor till anläggningar som
              producerar kraftvärme. Det entydiga beskedet är att det här förslaget
              kommer att innebära att transporter av sopor till de anläggningar
              som har en högeffektiv kraftvärmeproduktion kommer att öka runtom
              i landet. Den nedsättning som man då får motsvarar ungefär 350
              kr per ton, och det kan man transportera ganska mycket runtom
              i landet för.
            </seg>
            <seg n="4f324457">
              Vilka beräkningar har du när det gäller hur mycket det utökar
              utsläppen genom de transporter som blir följden av det här förslaget?
            </seg>
          </u>
          <note type="speaker" n="583b0d16">
            Anf. 39 PER ERIK GRANSTRÖM (s) replik:
          </note>
          <u who="per_erik_granstrom_3ef9a0_w" xml:id="i-19e5b5460b25c8c8-5" n="fb7d31b3">
            <seg n="c07c442e">
              Fru talman! Sven Gunnar Persson har haft kontakt med renhållningsansvariga
              som anger att det är svårt att förändra ett beteende under de
              närmaste åren. Jag kan ha respekt för de synpunkterna. Så är det
              alltid när man ska införa någonting nytt. Då är det omöjligt att
              ändra beteende. Men låt oss titta lite i historieboken. Om man
              inför åtgärder, i det här fallet en förbränningsskatt, innebär
              det naturligtvis också att kreativiteten ökar när det gäller hur
              man ska hantera den här skatten. Jag är övertygad om att den här
              skatten på sikt, om inte i morgon, kommer att förändra renhållningen
              i många av landets kommuner. Det är min förhoppning att så sker.
            </seg>
            <seg n="3a7018fa">
              När det gäller den andra frågan som Sven Gunnar Persson tar upp
              ska jag tillstå att jag inte har några exakta siffror i det avseendet.
              Däremot kan jag konstatera att de flesta kraftvärmeanläggningarna
              ligger i de befolkningstäta områdena. Det är också där de flesta
              soporna produceras. Jag tror inte att det skulle bli en lång rad
              bilar kors och tvärs över landet. Men det är naturligtvis så att
              vissa kommuner som inte kan bygga kraftvärmeanläggning av rent
              tekniska skäl kommer att hamna i den situation som Sven Gunnar
              Persson anger. Man får skicka soporna en längre bit.
            </seg>
          </u>
          <note type="speaker" n="a3269e01">
            Anf. 40 SVEN GUNNAR PERSSON (kd) replik:
          </note>
          <u who="sven_gunnar_persson_900de7_w" xml:id="i-fd4b535444abdbfd-2" n="bd00a685">
            <seg n="86341353">
              Fru talman! Svaren på frågorna förstärker bilden som getts tidigare,
              nämligen att detta inte är färdigt. Det är lite av lösan sand.
              Vi vet inte vilka konsekvenserna blir.
            </seg>
            <seg n="00ae3785">
              Nu börjar Per Erik Granström glida på svaret ifall jag som enskild
              genom ändrat beteende kan påverka kostnaden för min sophantering.
              Det handlar om på sikt och att det är hans förhoppning att det
              ska kunna ske. Det är hedervärt att gå ifrån den tidigare mer
              kategoriska hållningen. Det gäller även transporterna. Det kommer
              naturligtvis att bli så eftersom det är kostsamt att investera
              i kraftvärmeanläggningar.
            </seg>
            <seg n="27965888">
              Det finns i Sverige, eller är i alla fall på väg att bli, en
              överkapacitet på sopförbränningssidan, vilket innebär att de som
              driver anläggningarna har behov av att sopa in så mycket avfall
              som möjligt från stora områden ja, även importera från utlandet.
              Och det innebär ökade transporter. Det hade varit bra att i konsekvensanalyser
              visa vilken miljöpåverkan den typen av transporter har.
            </seg>
          </u>
          <note type="speaker" n="931bbaf0">
            Anf. 41 PER ERIK GRANSTRÖM (s) replik:
          </note>
          <u who="per_erik_granstrom_3ef9a0_w" xml:id="i-19e5b5460b25c8c8-6" n="fb7d31b3">
            <seg n="7476af25">
              Fru talman! Som enskild kommuninvånare och familj kan jag naturligtvis
              inte påverka sophanteringen, utan det måste ske i de beslutande
              församlingarna, i demokratiska församlingar i kommunen, eftersom
              man måste ha ett gemensamt sätt att sköta sophanteringen.
            </seg>
            <seg n="352091b5">
              Jag är övertygad om att det kommer att ställas ökade krav och
              ett ökat tryck på våra beslutsfattare ute i kommunerna att vidta
              åtgärder för att få en bättre och ökad sortering, ökad kompostering
              och ökad återvinning så att man också minskar belastningen på
              skatten.
            </seg>
          </u>
          <note type="speaker" n="2d863789">
            Anf. 42 BARBRO FELTZING (mp):
          </note>
          <u who="barbro_feltzing_15d338_w" xml:id="i-7dbc47832163c484-1" n="edfc6042">
            <seg n="02117cd7">
              Fru talman! Miljöpartiet bildar tillsammans med Vänsterpartiet
              och Socialdemokraterna en rödgrön majoritet. Under de senaste
              två mandatperioderna har vi kommit överens om att börja med så
              kallad grön skatteväxling. Betänkandets förbränningsskatt ingår
              i den gröna skatteväxlingen.
            </seg>
            <seg n="6fb0a66b">
              En grön skatteväxling innebär att skatten på energi och miljöstörande
              verksamhet höjs medan skatten på arbete sänks med lika stort belopp.
              Vi har kommit överens om att den gröna skatteväxlingen ska omfatta
              30 miljarder kronor som växlas åren 20012010. Jag vill tala lite
              grann om hur den skatteväxlingen sker för att visa vad som så
              att säga kommer ut i andra ändan. Per Erik Granström har också
              nämnt det flera gånger.
            </seg>
            <seg n="2fdb57ba">
              Staten drar in pengar i form av bland annat elskatt. Den har
              höjts med 8,3 öre per kilowattimme för hushåll och service och
              med 0,5 öre per kilowattimme för industrin. Även koldioxidskatten
              har höjts, liksom dieselskatten. Däremot sänktes dieselskatten
              för jordbruket med 2 kr per liter. Råvaruskatten på naturgrus
              har höjts med 55 kr per ton och avfallsskatten med 120 kr per
              ton.
            </seg>
            <seg n="0e07cf48">
              Fru talman! De pengar som går ut från staten till medborgarna
              är till att börja med grundavdraget i inkomstbeskattningen. Det
              har höjts med 7 300 kr till 13 800 kr per år för alla inkomsttagare
              medan arbetsgivaravgifterna sänkts med 0,4 procentenheter. Alla
              inkomsttagare löntagare, pensionärer, företagare, sjukskrivna,
              föräldralediga gynnas med mellan 1 600 kr och 2 740 kr per år
              i form av skattesänkning. Grundavdraget görs för olika tjänster
              och arbete, och därför blir man gynnad. Hittills har under åren
              20012006 skatter växlats med 17,6 miljarder kronor. Det betyder
              att den som har en inkomst på 190 000 kr får ett grundavdrag i
              år på 12 100 kr mer än år 2001, vilket innebär 4 000 kr i reda
              pengar.
            </seg>
            <seg n="807dba4a">
              Den gröna skatteväxlingen är grunden till att vi vill ha skatt
              på avfall som förbränns, när avfallet innehåller fossilt kol.
              Det ingick i budgetbeslutet 2006 att avfallsförbränningsskatten
              skulle vara en del av den gröna skatteväxlingen. Och som jag sade
              har det hittills under åren skett en växling med 17,6 miljarder
              kronor. Jag vill med mina siffror naturligtvis visa att även om
              jag får högre energiskatter, och i det nu aktuella fallet högre
              sopavgifter, får jag samtidigt tillbaka pengar på skatten eller
              på arbetsgivaravgifterna.
            </seg>
          </u>
          <note n="b4ac149b">
            Jag yrkar bifall till utskottets förslag i betänkandet.
          </note>
          <note n="e9f3d6c7">
            Överläggningen var härmed avslutad.
          </note>
          <note n="bf63757a">
            10 § Uppsägning av skatteavtalet mellan Sverige och Peru
          </note>
          <note n="2f14c255">
            Föredrogs
          </note>
          <note n="e4b8ee88">
            Tredje vice talmannen konstaterade att ingen talare var anmäld.
          </note>
          <note n="e3775353">
            11 § Skatt på flygresor
          </note>
          <note n="2f14c255">
            Föredrogs
          </note>
          <note type="speaker" n="fd346610">
            Anf. 43 PER ERIK GRANSTRÖM (s):
          </note>
          <u who="per_erik_granstrom_3ef9a0_w" xml:id="i-d122970549c9bbcd-0" n="fb7d31b3" next="i-225c91abb025d89e-0">
            <seg n="cec6b65c">
              Fru talman! I skatteutskottets betänkande nr 34, som nu debatteras,
              föreslås att en skatt på flygresor införs. Det är alltså en ny
              skatt som föreslås. Förslaget utgår från att flyget på så sätt
              ska ta sitt ansvar för klimatpåverkan.
            </seg>
            <seg n="5a1d4653">
              Flygskatt ska enligt förslaget betalas för passagerare som reser
              från en svensk flygplats i plan för över tio passagerare. Vissa
              undantag gäller för stödområdena A och B samt Gotland. Skatten
              betalas av den som utför flygningen. De skattesatser som föreslås
              är 94 kr för flyg inom Europa och 188 kr för flyg till utomeuropeiska
              destinationer.
            </seg>
            <seg n="b09c4287">
              Lagen om skatt på flygresor föreslås träda i kraft den dag regeringen
              bestämmer. Att riksdagen i dag inte beslutar om datum för ikraftträdande
              har samband med att det först krävs ett ställningstagande av kommissionen.
              Det är i dag osäkert när ett sådant godkännande kan komma.
            </seg>
          </u>
          <note n="e740ed8a">
            I betänkandet behandlas, utöver regeringens proposition, också
            14 motioner. Det är dels motioner som är väckta med anledning
            av propositionen, dels motioner från den allmänna motionstiden
            hösten 2005. En reservation har fogats till betänkandet. Det är
            en gemensam reservation från de fyra borgerliga partierna Moderaterna,
            Folkpartiet, Kristdemokraterna och Centerpartiet.
          </note>
          <u who="per_erik_granstrom_3ef9a0_w" xml:id="i-225c91abb025d89e-0" n="fb7d31b3" prev="i-d122970549c9bbcd-0">
            <seg n="81ff3dc4">
              Med denna min inledning överlämnar jag, fru talman, ärendet till
              partiernas företrädare för debatt.
            </seg>
          </u>
          <note type="speaker" n="9b52afe5">
            Anf. 44 STEFAN HAGFELDT (m):
          </note>
          <u who="stefan_hagfeldt_90fd37_w" xml:id="i-0a58962ac77024a0-3" n="eeeadfc9">
            <seg n="5cf3f9f1">
              Fru talman! Jag börjar med att yrka bifall till reservationen,
              som jag också så småningom kommer att begära rösträkning på.
            </seg>
            <seg n="2544dae1">
              Det finns enligt vår mening ingenting som talar för att en flygskatt
              med den schabloniserade utformning som regeringen föreslår kommer
              att medföra annat än försumbara effekter på miljön. Skatten, som
              baseras på antalet passagerare, har inte någon som helst koppling
              till den faktiska bränsleförbrukningen och utsläppsmängderna av
              koldioxid. Den ger därmed inte något incitament för flygbolagen
              att vidta åtgärder för att minska flygets klimatpåverkan. Den
              är heller inte utformad så att den stimulerar till teknikutveckling,
              eftersom skatt ändå tas ut på flygresorna även om ett företag
              tar fram mer miljövänliga tekniker för flygningen.
            </seg>
            <seg n="de60ce52">
              Däremot bedömer vi att risken tyvärr är mycket stor för att skatten
              kommer att leda till en rad negativa trafikpolitiska, regionalpolitiska,
              näringspolitiska och fördelningspolitiska konsekvenser.
            </seg>
            <seg n="ca89cdfd">
              Fru talman! Sverige är ett stort land till ytan men relativt
              glest befolkat, vilket gör att vi är beroende av flyget för tillväxt
              och välfärd i hela landet. Många privatresenärer kommer att drabbas
              hårt av den nya flygskatten. Speciellt kommer inkomstsvaga grupper,
              såsom ungdomar och pensionärer, att få svårt att besöka familj
              och vänner i framtiden när avstånden är långa och man normalt
              väljer flyget.
            </seg>
            <seg n="a4e404b2">
              Som en direkt följd av den föreslagna skatten på flygresor kommer
              mer än 1 000 personer att förlora sina arbeten mycket snabbt.
              Sedan kan den långsiktiga utslagningen av jobb bli betydligt större.
              Man säger att näringslivet kanske har råd med den här skatten,
              men risken finns att vissa flygavgångar kommer att dras in därför
              att underlaget blir mindre, och vad kommer företagen att göra
              då? De kommer att flytta om sin verksamhet, och en del kommer
              naturligtvis också att flytta den utomlands där de har mycket
              flygningar.
            </seg>
            <seg n="13200272">
              Socialdemokraterna säger sig också slå vakt om turismen, men
              här väljer man i stället att motarbeta denna viktiga näring. Särskilt
              hårt kommer skatten att slå mot flyglinjer med svagt resandeunderlag
              och mot landets mindre flygplatser. Även större flygplatser kommer
              att drabbas hårt, inte minst Sturup. Jag fick bekräftelse på att
              man räknar med att åtminstone 300 000 färre passagerare kommer
              att flyga från Sturup om vi genomför den här skatten. Det betyder
              att regeringen kommer att satsa på att Danmark i stället gynnas
              och att många arbetstillfällen flyttas över till Kastrup.
            </seg>
            <seg n="e22e69ec">
              Fru talman! I likhet med vad som anförts av alliansen i trafikutskottet
              anser vi att det är bättre att vänta på ett fungerande system
              på EU-nivå än att nu införa en illa utformad skatt i Sverige,
              som inte ger några positiva miljöeffekter utan i stället riskerar
              att hämma tillväxten och bidra till en accelererande social och
              regional klyvning av landet. Särskilt märkligt är förslaget mot
              bakgrund av att ett arbete pågår inom EU för att inlemma luftfarten
              i EU:s system för handel med utsläppsrätter.
            </seg>
            <seg n="f15799be">
              Fru talman! Med hänsyn till att statsstödsfrågan ännu inte är
              prövad av EG-kommissionen och utgången av en sådan prövning får
              bedömas som i hög grad oviss saknas dessutom en grundbult i själva
              beredningen av förslaget, som redan av den anledningen bör avvisas
              av riksdagen. Att i ett ärende som detta överlåta åt regeringen
              att sätta lagstiftningen i kraft när regeringen vill strider mot
              riksdagens tidigare praxis och konstitutionsutskottets tidigare
              yttranden, som går ut på att denna ikraftträdandeordning ska användas
              mycket restriktivt.
            </seg>
            <seg n="bf7017e7">
              Fru talman! Vi vill betona att vi anser att det är angeläget
              att komma till rätta med luftfartens klimatpåverkan. Regeringen
              bör därför agera kraftfullt inom EU och i olika internationella
              sammanhang. Det gäller att effektiva ekonomiska styrmedel kan
              införas, det vill säga sådana som är konkurrensneutrala och som
              ger tydliga incitament för flygbolagen att vidta miljöförbättrande
              åtgärder. Därigenom kan också en större acceptans för miljöförbättrande
              skatter uppnås. Vi anser följaktligen att riksdagen bör avslå
              propositionen och som sin mening ge regeringen till känna vad
              vi anfört.
            </seg>
          </u>
          <note type="speaker" n="3a0fa345">
            Anf. 45 ANNA GRÖNLUND KRANTZ (fp):
          </note>
          <u who="anna_gronlund_krantz_8c84d8_w" xml:id="i-0de592bad9b1527a-1" n="5160fd6f">
            <seg n="87f3bc12">
              Fru talman! Sverige är ett avlångt land med stora avstånd, och
              flyget är oerhört viktigt som ett redskap för att krympa avstånden
              och för att göra Sverige rundare.
            </seg>
            <seg n="a13952fa">
              Jag är född och uppvuxen i Kiruna, och för ett antal år sedan
              kostade en flygbiljett på sträckan KirunaHelsingfors ungefär 5
              000 kr. I dag kan man, om man är ute i god tid, boka en liknande
              biljett för 500600 kr.
            </seg>
            <seg n="c609361b">
              Konkurrensen inom inrikesflyget och att vi har fått ett antal
              lågprislinjer har gjort att avstånden i Sverige har krympt. Det
              har möjliggjort för fler företag att kunna ha kontakter med företag
              såväl norröver som söderöver. Det har också möjliggjort för privatpersoner
              att kunna resa, både för att träffa släkt och vänner och för att
              se sig om i världen.
            </seg>
            <seg n="a86c22d7">
              I Luftfartsverkets årsredovisning för år 2005 skriver man: Allt
              lägre biljettpriser är flygbolagens viktigaste konkurrensmedel
              för att attrahera fler passagerare. Den hårdnande konkurrensen
              i flygbranschen medför att lönsamheten i branschen är fortsatt
              svag trots kraftfulla rationaliseringsprogram. Det Luftfartsverket
              skriver i sin årsredovisning är den verklighet som råder på flygmarknaden
              i dag. Det enda som går att konkurrera med är priset, vilket är
              bra för resenärer men givetvis ett problem för flygbolagen, som
              har stora problem med att få sin verksamhet att gå runt.
            </seg>
            <seg n="65a9f014">
              Jag är rädd för att flygskatten riskerar att slå undan fötterna
              för lågprisbolagen. Risken är att vi till sist bara har kvar den
              verklighet som rådde för ett antal år sedan, nämligen bara en
              operatör per sträcka. Och då är jag rädd att priserna kommer att
              öka igen.
            </seg>
            <seg n="fbe82b9d">
              Från Folkpartiets sida är vi positiva till miljöstyrande skatter.
              Problemet med den nu föreslagna skatten är bara att den är utformad
              så att den har mycket liten miljöpåverkan. Det här beror på att
              skatten baseras på antalet passagerare och inte har någon koppling
              till bränsleförbrukning eller till koldioxidutsläpp. Från Folkpartiets
              sida vill vi inte ställa oss bakom den här skatten, utan vi förordar,
              precis som vi hörde Moderaterna säga tidigare, att flyget också
              ska ingå i handeln med utsläppsrätter. Det är viktigt och riktigt
              att flyget bär sina egna miljökostnader, men man måste utforma
              systemen på ett sådant sätt att branschen överlever och så att
              de skatter som vi lägger på den faktiskt är miljöstyrande. Vi
              måste också, fru talman, ha skatter som är anpassade till vår
              omvärld, vilket flygskatten faktiskt inte alls är. Däremot skulle
              handel med utsläppsrätter vara det.
            </seg>
            <seg n="34cf598f">
              Samtidigt som vi inför flygskatten avskaffar Danmark sin flygskatt.
              Under de senaste åren har Sturup haft en mycket positiv utveckling,
              både vad gäller passagerare och flighter. Men den utvecklingen
              riskerar att vända, och många flygbolag, framför allt lågprisflygbolag,
              har redan börjat snegla på att flytta sina flygningar från Sturup
              till Kastrup. Ur miljösynpunkt är det här ju helt verkningslöst.
              Skatten kommer bara att innebära att flygningarna flyttar över
              sundet i stället för att vi hade kunnat vidta en åtgärd som reellt
              hade gjort miljön bättre. Det här gör bara att svenskt flyg och
              svenska passagerare får det sämre.
            </seg>
            <seg n="eab1f643">
              Fru talman! Den föreslagna flygskatten är fel ur många aspekter,
              och därför vill jag yrka bifall till reservationen.
            </seg>
          </u>
          <note type="speaker" n="992d5205">
            Anf. 46 JOHNNY GYLLING (kd):
          </note>
          <u who="johnny_gylling_e8c7e6_w" xml:id="i-058458876459af2b-0" n="3a7b7bc7">
            <seg n="6311d806">
              Fru talman! Jag vikarierar i dag för mina kolleger i skatteutskottet
              och ska tala för Kristdemokraterna om det här betänkandet.
            </seg>
            <seg n="2bd1277e">
              Jag vill yrka bifall till reservationen.
            </seg>
            <seg n="36987ce0">
              Den sortens flygskatt som Socialdemokraterna, Vänstern och Miljöpartiet
              vill införa är en ovanligt korkad idé. Den är krånglig att hantera,
              och den är inte särskilt träffsäker i sitt syfte att förbättra
              miljön.
            </seg>
            <seg n="c6036c8b">
              Flygskatten är dessutom diskriminerande. Nyligen hände sig en
              ovanlig sak i riksdagen. Ett antal ambassadörer med Egyptens ambassadör
              i spetsen uppvaktade trafikutskottet om den här flygskatten. De
              var mycket negativa. De pekade på det diskriminerande faktum att
              flygskatten är dubbelt så hög om man reser utanför Europa. För
              en familj på fem personer höjs priset på en enkel flygbiljett
              med ca 1 000 kr.
            </seg>
            <seg n="be134386">
              Danmark har nyligen beslutat att passagerarskatten ska avskaffas
              från 2007. I Norge fattades samma beslut 2002 och på Irland redan
              1999. I övriga jämförbara grannländer förekommer flygskatt bara
              på flygbränsle, inte på passagerare.
            </seg>
            <seg n="2fd97e7a">
              Flygskatten är krånglig. Över 40 kommuner ska utgöra undantag.
              Är man bosatt i vissa församlingar i vissa kommuner ska man också
              undantas från skatt. Hur tror ni bokningssystemen kommer att påverkas
              av detta? Vilka ökade kostnader kommer flygbranschen att få som
              i sin tur höjer biljettpriserna ytterligare?
            </seg>
            <seg n="5b7f8b42">
              Flygskatten är negativ för jobben och turismen. Kristdemokraterna
              anser att flygskatten är farlig för jobben och näringslivet. Kostnaderna
              i form av förlorade arbetstillfällen kan inte försvaras med hänvisning
              till försumbara miljömässiga vinster. Exempelvis är turistindustrin
              väldigt beroende av personflygtrafiken till och från Sverige.
              För flygplatser som Sturup är regeringens förslag förödande då
              flygpassagerartrafiken, som för närvarande går till Sturup, enkelt
              kan dirigeras om till den danska storflygplatsen Kastrup.
            </seg>
            <seg n="9c046f1f">
              Flygskatten förbättrar inte miljön. I dag är det billigare än
              någonsin att flyga. Flygbolagen gör allt för att fylla flygplanen
              genom billiga biljetter. Detta motarbetas av regeringens flygskatteförslag.
              Vill ni hellre ha halvfulla plan och en ökad biltrafik? Hur rimmar
              det med den rödgröna vision som ni pratar om?
            </seg>
            <seg n="0fa61f00">
              Att flygskatten är miljömässigt ineffektiv har också en rad remissinstanser
              kommit fram till. Flygskatt som tas ut per passagerare gör passagerarflyget
              mindre lönsamt medan transportflyget, som påverkar miljön lika
              mycket, inte belastas. En verkligt miljöstyrande skatt borde snarare
              utgå från andra parametrar.
            </seg>
            <seg n="d1c07d45">
              Kristdemokraterna menar att miljöstyrande skatter för nationella
              och internationella passagerarflygningar endast bör komma i fråga
              om det sker efter internationella överenskommelser så att konkurrensneutraliteten
              mellan flygplatser bibehålls. Det mest naturliga är att ett sådant
              samarbete sker genom handel med utsläppsrätter.
            </seg>
            <seg n="ac880b6b">
              Det kloka vore att invänta den pågående processen inom EU. Om
              några år kan ett konkurrensneutralt system som ger morötter för
              att minska klimatpåverkande utsläpp hos flyget vara i drift. Låt
              oss jobba för detta i stället för att införa en diskriminerande
              och samhällsekonomiskt ineffektiv flygskatt som knappast lär förbättra
              miljön. Det är helt enkelt en korkad idé!
            </seg>
            <seg n="721453c3">
              Fru talman! Eftersom detta med största sannolikhet är mitt sista
              anförande i riksdagen skulle jag vilja sluta med något annat än
              att prata om en korkad idé. Jag skulle vilja rikta ett tack till
              talmännen, riksdagens alla ledamöter och riksdagens duktiga personal
              och givetvis till mina väljare, som har gett mig förtroendet att
              i åtta år vara ledamot av Sveriges riksdag.
            </seg>
          </u>
          <note type="speaker" n="b7c1a142">
            Anf. 47 JÖRGEN JOHANSSON (c):
          </note>
          <u who="jorgen_johansson_be1494_w" xml:id="i-2ef4ac8254a33e33-6" n="d945ee2d">
            <seg n="06857b8b">
              Fru talman! I förrgår slog riksdagen första spiken i kistan för
              många regionala flygplatser genom slopandet av statliga driftsstöd.
              I dag slår vi den andra spiken i kistan om vi går på majoritetens
              förslag. I mitt hemlän innebär det att Ryanair lämnar Västerås
              och Hässlö flygplats. Det synsätt som regeringen med stödpartier
              visar i denna fråga är en total oförståelse för företagen, alltså
              näringslivet, utanför storstäderna.
            </seg>
            <seg n="ec077ba1">
              Det här beslutet framstår som ytterligare en utarmning av bygderna
              utanför storstadscentrumen. Den inriktningen står socialdemokrater,
              vänsterpartister och miljöpartister för. I stället för att satsa
              på utveckling satsar man på avveckling. Den handlingskraft regeringen
              uppvisar är att man ska följa effekten av flygskatten och kanske
              återkomma om det visar sig nödvändigt. Det framstår knappast som
              handlingskraftigt.
            </seg>
            <seg n="5d95b73d">
              Fru talman! Från Centerpartiet har vi inget emot utan har stor
              förståelse för en miljöskatt på flyg. En sådan skatt ska dock
              ha en miljöstyrande effekt. Regeringens förslag har ingen miljöstyrande
              effekt. I stället kommer förslaget troligen att medföra mer miljöförstöring
              än i dag alltså återigen en skatt som enbart är fiskal. Här gäller
              det att få in så mycket pengar som möjligt till statskassan och
              att finna fler och fler vägar att få in dessa pengar.
            </seg>
            <seg n="76c2bb55">
              En målinriktad miljöskatt skulle stimulera flygbolagen till mer
              effektivt nyttjande av sina flygplan. Nu är förslaget sådant att
              skatten blir lägre om planet har färre platser fyllda. Mycket
              talar dessutom för att flyget kommer att kringgå systemet genom
              att flyg till destinationer utanför Europa kommer att landa i
              länder som inte har någon flygskatt. Tyskland är ett exempel på
              ett sådant land.
            </seg>
            <seg n="1383abeb">
              I och med att flyg är en belastning på miljön är det rimligt
              att inom EU skapa ett system för beskattning. Nu pågår den diskussionen,
              och där skapar man ett system som har konkurrensneutralitet och
              tydliga incitament för att åstadkomma en bättre miljö. Att regeringen
              inte väntar på den utvecklingen visar tydligt att det här enbart
              är fråga om att få in så mycket pengar som möjligt till statskassan
              alltså ett fiskalt tänkande.
            </seg>
            <seg n="7871cc5b">
              Fru talman! I regeringens budget i höstas pratade man sig varm
              för ökad turism i Sverige. Det är underligt att man genom detta
              förslag samtidigt nu undergräver just turismen i Sverige. Många
              jobb kommer att försvinna såväl inom turismen på de regionala
              flygplatsorterna i landet som inom det näringsliv som är beroende
              av internationella kontakter.
            </seg>
            <seg n="d1a1c512">
              Det här är intressant, för just internationaliseringen är en
              ödesfråga för oss. Den är en ödesfråga för att öka förståelsen
              människor emellan, öka affärskontakterna inom EU och öka det mänskliga
              utbyte människor emellan som under senare år har kunnat ske på
              grund av låga flygpriser. Den medverkar alltså till en positiv
              utveckling för den inriktning som vi alla arbetar för, eller åtminstone
              säger oss arbeta för. Många är de familjer som har kunnat resa
              ut i världen under senare år till en rimlig kostnad. Många är
              de småföretagare som har kunnat beträda den internationella marknaden
              och utvidga sina företag med fler arbetstillfällen som följd.
              Många är de ungdomar som har kunnat öka sin förståelse för nya
              miljöer och nya kulturer.
            </seg>
            <seg n="cfd8944a">
              Nu sätter regeringen en käpp i hjulet för den utvecklingen. Småbarnsfamiljerna
              får en direkt ökad kostnad som är oöverstiglig för att kunna ha
              ett fortsatt resande.
            </seg>
            <seg n="5b5a56b7">
              Det är alltså ett dåligt förslag som ligger på riksdagens bord
              utifrån många infallsvinklar. Det är ett förslag som går i helt
              annan riktning än allt prat om internationalisering och globalisering.
              Det är ett förslag som helt saknar miljöprofil.
            </seg>
          </u>
          <note n="4c04d5a3">
            Fru talman! Jag yrkar bifall till alliansens reservation i ärendet.
          </note>
          <note type="speaker" n="42360ff9">
            Anf. 48 MATS BERGLIND (s):
          </note>
          <u who="mats_berglind_dedcc1_w" xml:id="i-536f8c37f5100339-0" n="8219fc3d">
            <seg n="74114eca">
              Fru talman! Det finns ett uttryck som jag tycker ligger väldigt
              nära till hands i den här debatten. Man kan inte alltid ropa:
              Vargen kommer! Jag ska ta tre exempel, som jag kommer ihåg nu,
              för att beskriva vad jag menar.
            </seg>
            <seg n="7bd7414d">
              För väldigt många år sedan skulle vi införa sommartid i Sverige.
              Detta väckte stora protester, inte minst från lantbrukare. Korna
              skulle ju ställas om. Det var väl till och med tveksamt om skolbarnen
              skulle få mjölk i skolan.
            </seg>
            <seg n="2d81e8ce">
              Det andra exemplet som jag kan påminna mig, och som ligger klart
              närmare i tiden, var när förslaget om att införa rökförbud på
              pubar och restauranger kom. Det skulle bli katastrof! Alla restauranger
              skulle få säga upp personal, det skulle gå utför, det skulle bli
              konkurser, folk skulle bli överkörda därför att de stod ute på
              gatan och rökte och så vidare.
            </seg>
            <seg n="f610cdae">
              Det kanske tydligaste exemplet på den här argumentation är om
              jag nu kan säga det ordet utan att få en helt annan debatt trängselskatten
              i Helsingfors. Hur många argument fanns det inte om att detta
              skulle bli katastrof? En kall hand skulle läggas över Helsingfors,
              kaos skulle utbryta och folk skulle göra uppror.
            </seg>
            <seg n="10d030b3">
              Det var tre exempel.
            </seg>
            <seg n="647c9d54">
              Hur gick det då? Jag hör inte ett knyst om att vi har sommartid
              nuförtiden. Jag har aldrig hört en lantbrukare jag är själv uppväxt
              på landet, så jag förstod aldrig den debatten säga någonting.
              Allt har fungerat bra.
            </seg>
            <seg n="f5fc9b9b">
              Hur gick det med rökförbudet på restaurangerna? Jag såg ett nyhetsinslag
              på tv häromdagen där restaurangbranschen sade sig vara väldigt
              nöjd. Det var 5 % eller 6 % av restaurangägarna som inte var nöjda,
              men i övrigt var man mycket positiv. Personalen var väldigt positiv,
              naturligtvis, som slapp den rökiga miljön. Alla dyra investeringar
              som skulle behövas för att bygga rökrum och sådant visade sig
              inte behövas. Det fungerar ändå. Alla är nöjda.
            </seg>
            <seg n="4378a50c">
              När det gäller trängselskatten gjordes det ju en liten utvärdering
              av vad medborgarna i Helsingfors tyckte. De var nöjda. Vad jag
              vet har den fungerat i stort sett bra. Det blev inget kaos, som
              belackarna påstod.
            </seg>
            <seg n="eeb7b800">
              Fru talman! Det här var tre exempel, i och för sig helt olika,
              som lite grann belyser argumentationen i debatten. Jag kan med
              ganska stort lugn yrka bifall till propositionen och avslag på
              reservationerna. Jag tror inte att den katastrofbild som målades
              upp i argumentationen alldeles nyss kommer att inträffa därför
              att det blir en skatt på en knapp hundring om man ska flyga inom
              Europa.
            </seg>
            <seg n="f5541521">
              Om man verkligen vill göra ett försök att förverkliga en grön
              skatteväxling, sänka skatten på arbete och lägga skatt på miljöfarliga
              områden, måste man faktiskt försöka hitta former för det. Det
              är möjligt att just denna teknik med flyget inte är det optimala.
              Det är möjligt att det om vi får lite fart på resonemanget i Europa
              finns andra system, men jag är övertygad om att flyget inte kan
              dra sig undan den typen av ansvar. Det framgår lite grann om än
              försiktigt hos flera debattörer att den idén inte är fel.
            </seg>
            <seg n="c6ee96af">
              I väntan på att det här blir verklighet inom Europa finns det
              två vägar att gå. Antingen slår man sig till ro och låter bli
              att göra någonting. Sedan kan man se vad som händer. Eller också
              försöker landet självt gå i bräschen och ta ett första steg för
              att visa att det kommer att gå. Om effekten blir att fler tar
              tåget i stället för flyget är det väl ingen som blir ledsen för
              det. Mitt perspektiv är att resandet som sådant kommer att öka
              oavsett om vi har miljöskatten eller ej, utan det är fråga om
              incitamentet att välja tåg man behöver inte välja bil. Det finns
              i alla fall en anledning till det.
            </seg>
            <seg n="f9c9dbc1">
              Det finns naturligtvis vissa orosmoment. Så är det alltid när
              man ska göra något nytt. Därför är det bra att man gör dessa undantag
              för stödområdena så att det inte i onödan blir en sådan belastning.
              Det var någon debattör som sade att det inte var handlingskraftigt
              att skriva att man ska bevaka om det blir oönskade effekter och
              sedan återkomma med åtgärder. Det är väl att vara handlingskraftig?
              Att inte göra något och slå sig till ro är väl att sakna handlingskraft?
              Ser man att något är fel ska man naturligtvis göra något åt det.
            </seg>
            <seg n="cae0f832">
              Anser man att flyget också ska ta sin del i ett miljöansvar tycker
              jag att man ska yrka bifall till förslaget om flygskatt.
            </seg>
          </u>
          <note type="speaker" n="72a16bd3">
            Anf. 49 STEFAN HAGFELDT (m) replik:
          </note>
          <u who="stefan_hagfeldt_90fd37_w" xml:id="i-0a58962ac77024a0-4" n="eeeadfc9">
            <seg n="3eccad8e">
              Fru talman! Det största problemet i dag i Sverige är naturligtvis
              den oerhört höga arbetslösheten. Dagligen kan man läsa i Expressen
              hur förtvivlade människor år efter år har sökt arbete utan att
              få något. Nästan 900 000 människor står utanför arbetsmarknaden
              och vill ha jobb omgående.
            </seg>
            <seg n="7b0872ca">
              Vad gör regeringen i det läget? Jo, man tycker att man ensidigt
              ska införa en skatt i Sverige på flyget. Det ska bli dyrare att
              flyga i Sverige. Vad blir resultatet?
            </seg>
            <seg n="80761ee5">
              Jag har tagit in information från Luftfartsverket om olika flygplatser.
              Vi kan börja med Sturup. Ryan Air lägger ned två av tre dagliga
              avgångar från Sturup. Fly Nordic har valt att inte starta en tidigare
              aviserad linje. Fly Me överväger att dirigera om trafiken till
              Kastrup. Fritidsresor har aviserat att man ska flytta hela sin
              verksamhet från Sturup om skatten införs.
            </seg>
            <seg n="b3f7c744">
              Bara Ryan Airs och Fritidsresors neddragningar kommer att betyda
              300 000 färre årspassagerare. Det betyder också naturligtvis att
              många arbetstillfällen flyttas ut från Sverige till Danmark.
            </seg>
            <seg n="50e37915">
              Om du tycker att det är så bra med skatterna, varför tror du
              Danmark har halverat sin skatt på flyget? Nu är det inte bara
              fråga om att ha halverat, nu tar man bort resten av skatten vid
              nyår. Då passar Sverige i stället på att höja. Vad är detta? Det
              blir väl inga miljöeffekter på det sättet? Men det blir naturligtvis
              oerhörda effekter på sysselsättningen. Turismen kommer att drabbas
              oerhört hårt.
            </seg>
            <seg n="d11c7d49">
              Jag undrar om det är Socialdemokraternas sätt att i det här läget
              med den höga arbetslösheten säga: Ja, vi inför en ny skatt! Sedan
              pratar du om att lantbrukarna har varit oroliga för om klockan
              ändrades med en timme. Beslutet om rökningen fattades i enighet.
              Vi tyckte i och för sig att det kunde vara tillåtet att ta med
              sig en kaffekopp in i de små rökhytterna, röka och sedan själv
              ta ut kaffekoppen. Men så får det inte vara i Sverige.
            </seg>
          </u>
          <note type="speaker" n="2a4183a3">
            Anf. 50 MATS BERGLIND (s) replik:
          </note>
          <u who="mats_berglind_dedcc1_w" xml:id="i-536f8c37f5100339-1" n="8219fc3d">
            <seg n="f55791fc">
              Fru talman! Moderaternas representant glömde en sak i uppräkningen
              av flygplatserna. Kristianstad får nu en ny linje, trots att det
              har varit en debatt om att det ska införas flygskatt.
            </seg>
            <seg n="8b0e2375">
              Världen är inte svart eller vit. Världen är mer komplicerad än
              så. Var och en hör att de effekter som Stefan Hagfeldt räknar
              upp på grund av flygskatten är orimliga. En hundralapp extra för
              att resa inom Europa gör att flyget i Sverige måste läggas ned
              och alla blir arbetslösa, men det händer inget med miljöeffekterna.
              Men flyget ska läggas ned. Det ska försvinna. Då får det väl miljöeffekter?
            </seg>
            <seg n="a549b7f1">
              Det är en argumentation som är totalt gripen ur luften.
            </seg>
            <seg n="1885cff3">
              Vill man eller vill man inte? Vill man göra en grön skatteväxling?
              Tycker man att flyget ska ta sitt ansvar? Vill man gå i bräschen
              i väntan på att Europa också nappar på idén? Då ska man också
              göra något.
            </seg>
          </u>
          <note type="speaker" n="195829d1">
            Anf. 51 STEFAN HAGFELDT (m) replik:
          </note>
          <u who="stefan_hagfeldt_90fd37_w" xml:id="i-0a58962ac77024a0-5" n="eeeadfc9">
            <seg n="3ee375f8">
              Fru talman! Mats Berglind säger att det kostar bara en hundring,
              och det blir inga effekter. Folk reser lika mycket. Var är miljöeffekterna?
            </seg>
            <seg n="e97e0817">
              Det är underligt. Om man vill ha miljöeffekter, tycker vi att
              man bör gå via EU och inte ensidigt göra på det sättet i Sverige.
              Det finns inga incitament för flygbolagen att försöka få ned utsläppen.
              Ny teknik, förbättringar och annat: Nej. Det spelar ingen roll
              hur bra de är på sådant, utan de ska betala för hur många passagerare
              de har till och med när de inte fyller planen med passagerare.
            </seg>
            <seg n="8047c674">
              När man talar om bilar talar man om att inte åka ensam utan tre
              fyra stycken. Det är i alla fall bättre för miljön. Inte ens detta
              uppnår man med skatten. Den är inte dålig. Den är usel.
            </seg>
            <seg n="90cc7a6d">
              Jag har Luftfartsverkets lista. Jag kan fortsätta. Arlanda beräknas
              få en nedgång på 78 % på inrikestrafiken. På Landvetter är det
              två stora problem. Det är inrikeslinjen HelsingforsGöteborg. På
              utrikessidan är det den utrikessatsning som Fly Me ska göra som
              kan hotas eftersom den till stor del bygger på låga priser.
            </seg>
            <seg n="934d017d">
              Jag kan fortsätta med de små flygplatserna. För dem är hotbilden
              att hela flyglinjer läggs ned.
            </seg>
            <seg n="0655771e">
              Jag vill ha svar på vad ni socialdemokrater menar med skatten.
              Är det inte viktigt att få fler i Sverige i arbete än att slå
              ut ytterligare arbetstillfällen?
            </seg>
            <seg n="16a16e82">
              Efter dessa ord vill också jag rikta ett tack till alla jag har
              debatterat med i kammaren. Inte minst har det varit roligt att
              debattera med många ministrar. Jag vill tacka alla tjänstemän.
              Det har varit en god service. Det har varit roligt och ett bra
              klimat när vi har debatterat. Det är aldrig något personligt.
              Det här är förmodligen mitt sista inlägg i kammaren om jag inte
              kommer tillbaka efter ytterligare ett val. Vem vet?
            </seg>
          </u>
          <note type="speaker" n="a64cc71a">
            Anf. 52 MATS BERGLIND (s) replik:
          </note>
          <u who="mats_berglind_dedcc1_w" xml:id="i-536f8c37f5100339-2" n="8219fc3d">
            <seg n="e8d0dd52">
              Fru talman! Stefan ville att jag skulle svara på vad vi menar
              med flygskatten. Det är lite märkligt. Det var det jag hade ett
              anförande om. Vill man inte lyssna, då hör man naturligtvis inte.
              Då hjälper det inte att upprepa sig och verka tjatig. Det handlar
              helt enkelt om att om man vill göra något ska man försöka, och
              vill man inte vänta för länge på vad som händer i övriga Europa
              får ett land försöka göra något självt. Så enkelt är politik,
              och så svårt är det ibland.
            </seg>
          </u>
          <note type="speaker" n="e83fe190">
            Anf. 53 ANNA GRÖNLUND KRANTZ (fp) replik:
          </note>
          <u who="anna_gronlund_krantz_8c84d8_w" xml:id="i-0de592bad9b1527a-2" n="5160fd6f">
            <seg n="0caa392b">
              Fru talman! Mats Berglind använder mycket tid i talarstolen till
              att tala om annat än just det förslag till flygskatt som ligger
              på vårt bord. Det går inte att komma ifrån. Jag undrar hur entusiastiska
              Mats Berglind och Socialdemokraterna är till det förslag som ligger
              på vårt bord när man väljer att inte tala om det utan om allting
              annat.
            </seg>
            <seg n="cbac38cc">
              Jag vill ställa några frågor till Mats Berglind, för jag tycker
              att det är angeläget att vi reder ut vissa saker kring den här
              skatten. Jag ska också deklarera att Folkpartiet är positivt till
              att beskatta flyget, men vi anser att den här skatten inte har
              den miljöpåverkan som vi vill se.
            </seg>
            <seg n="5e3e4354">
              För det första: Varför inför man den här skatten? Är det en miljöskatt,
              eller är det rent för att den är fiskal?
            </seg>
            <seg n="38dc34f0">
              För det andra: Är det bra med en miljöskatt som har mycket liten
              eller ingen miljöpåverkan?
            </seg>
            <seg n="f2ce897e">
              För det tredje: Vore det inte bättre att lägga skatten så att
              den kopplas till utsläppen i stället för till antalet passagerare,
              så att den de facto får en miljöeffekt?
            </seg>
          </u>
          <note type="speaker" n="0d3794f2">
            Anf. 54 MATS BERGLIND (s) replik:
          </note>
          <u who="mats_berglind_dedcc1_w" xml:id="i-536f8c37f5100339-3" n="8219fc3d">
            <seg n="0506ab52">
              Fru talman! Det är klart att vi vill uppnå en miljöeffekt. Om
              flyget blir något dyrare och tåget blir ett alternativ och fler
              åker tåg är det väl bra.
            </seg>
            <seg n="a909fd75">
              Det är väl ingen som helst tvekan om att det är en miljöskatt.
              Det skriver regeringen själv i propositionen. I väntan på att
              man hittar något bättre alternativ, i väntan på att Europa gör
              någonting med utsläppsrätter och annat och tekniken går framåt
              för flyget så som det har gjort med bilarna och det blir mer miljövänligt,
              måste man försöka göra någonting annat. Den tiden kommer med all
              sannolikhet när även flyget inser att det från ett konsumentperspektiv
              måste bli miljövänligare.
            </seg>
            <seg n="edb194ea">
              Jag blev anklagad för att jag pratade om annat än om själva flygskatten.
              Jag försökte göra en bild av att de här argumentationerna är så
              oerhört överdrivna. Jag har full respekt för att man inte tycker
              att vi ska ha någon flygskatt, och då kan man naturligtvis argumentera
              för det. Men man kan inte ha den här katastrofstämpeln över förslaget.
              Det var det jag ville bevisa när jag talade om den katastrof som
              restaurangbranschen skulle råka ut för och den katastrof som Helsingfors
              skulle drabbas av med trängselskatten. Vi ser nu att det fungerar
              bra. Så tror jag att det blir med det här också.
            </seg>
          </u>
          <note type="speaker" n="1be122e5">
            Anf. 55 ANNA GRÖNLUND KRANTZ (fp) replik:
          </note>
          <u who="anna_gronlund_krantz_8c84d8_w" xml:id="i-0de592bad9b1527a-3" n="5160fd6f">
            <seg n="9facc755">
              Fru talman! Mats Berglind säger att det inte är någon tvekan
              om att det här är en miljöskatt. Problemet är bara det att den
              beräknas på antalet passagerare. Det spelar ingen roll när det
              flyger stora kärror som förbrukar väldigt mycket drivmedel, som
              släpper ut väldigt mycket och bidrar till koldioxidutsläppen,
              om de är nästan tomma och det inte sitter en enda passagerare
              i dem. Då slipper flygbolagen betala skatten. De drabbas inte
              av miljöskatten, som de hade gjort om man hade lagt skatten på
              drivmedlet i stället för på antalet passagerare.
            </seg>
            <seg n="1bc7186d">
              Jag tycker att det är väldigt märkligt att vi har en regering
              som är beredd att genomföra förslag som man själv tycker, som
              Mats Berglind antyder här, är ganska dåliga. I väntan på någonting
              bättre ska man ändå införa det här.
            </seg>
            <seg n="f1374aad">
              Varför inte ta tjuren vid hornen och införa en miljöskatt för
              flyget som är baserad på koldioxidutsläppen och bränsleförbrukningen?
              Då hade skatten verkligen gjort att flyget tvingades hitta mer
              miljövänliga drivmedel, och det hade förmodligen lett till att
              man försökte hitta flygplanstyper som inte släpper ut lika mycket.
            </seg>
            <seg n="51b012d9">
              Den här skatten kommer de facto inte att få någon som helst miljöpåverkan,
              om det inte är så att miljöpåverkan kommer genom att flyglinjer
              läggs ned och man flyttar utanför vårt lands gränser. Men då är
              det ett bekymmer i sig.
            </seg>
          </u>
          <note type="speaker" n="cbf8b0b6">
            Anf. 56 MATS BERGLIND (s) replik:
          </note>
          <u who="mats_berglind_dedcc1_w" xml:id="i-536f8c37f5100339-4" n="8219fc3d">
            <seg n="2ed714ee">
              Fru talman! Debatten snurrar nu runt. Det är samma argumentation
              om och om igen. Det är möjligt att det här inte är det mest optimala.
              Det är möjligt att vi ska hitta på någonting annat. Det är möjligt
              att Europa ska vara med i ett sådant arbete. Men just nu gör vi
              i alla fall ett försök med det här.
            </seg>
            <seg n="b60adedc">
              Jag tror inte på den katastrofbild som målas upp. Om det är någonting
              som vi vet om skattesystemet och olika skatter i miljöfrågor är
              det att de kommer att justeras och förändras med åren. Skattesystemet
              är inte statiskt och kan inte vara lika jämt det kommer alltid
              att behöva justeras utifrån olika aspekter.
            </seg>
            <seg n="e54e9019">
              Det är inte fråga om att jag tycker att det här är så fruktansvärt
              dåligt, men man behöver inte säga att det ska vara kvar så här
              i evighet om det kommer fram annat som är bättre.
            </seg>
          </u>
          <note type="speaker" n="4afe285d">
            Anf. 57 JÖRGEN JOHANSSON (c) replik:
          </note>
          <u who="jorgen_johansson_be1494_w" xml:id="i-2ef4ac8254a33e33-7" n="d945ee2d">
            <seg n="f224ae39">
              Fru talman! Mats Berglind nämnde att förändringar är svåra, och
              han tog upp trängselskatten och rökningen på restauranger. Han
              tog även upp svårigheten när korna ska ställas om till sommartid.
              Hur gick det då? Ja, vad gäller korna är det bara att konstatera
              att den socialdemokratiska politiken har inneburit att det inte
              finns så många kor kvar, så problemet har eliminerats.
            </seg>
            <seg n="7af008a1">
              Vi kan hålla oss kvar vid den agrara jämförelsen. För några år
              sedan var det tal om att EU skulle införa nya bestämmelser för
              värphöns i burar, att burarna skulle ha ett visst mått och så
              vidare. Direkt sprang vi från svensk sida in och införde den bestämmelsen
              själva, vilket innebar att burarna exporterades till Finland,
              hönsen värpte sina ägg i Finland och äggen kom tillbaka till Sverige.
              Vi raserade på det viset en hel näring.
            </seg>
            <seg n="55f82133">
              Samma system gör man nu när man går före och inte väntar på att
              få en konkurrensneutralitet mellan flygen. Man springer i förväg
              och raserar de uppbyggda flyglinjer som finns. Ta en diskussion
              med kommunalrådet i Malmö! Ta en diskussion med kommunalrådet
              i din grannstad Västerås om hur de ser på att Ryanair försvinner
              och på att man utarmar möjligheten för ungdomar och småföretagare
              att ha de internationella kontakterna!
            </seg>
          </u>
          <note type="speaker" n="503bb4c8">
            Anf. 58 MATS BERGLIND (s) replik:
          </note>
          <u who="mats_berglind_dedcc1_w" xml:id="i-536f8c37f5100339-5" n="8219fc3d">
            <seg n="6e066c0f">
              Fru talman! När jag tog de här exemplen förstod jag att det skulle
              dra i gång en debatt som kanske inte riktigt handlar om flygskatten
              och det förslag som ligger. Men att vi skulle hamna i en debatt
              om burhöns hade jag inte ens i min vildaste fantasi kunnat tänka
              mig. Men låt gå för det.
            </seg>
            <seg n="a1ec457c">
              Det är klart att det vid omstruktureringar inte är helt ologiskt
              att företag som har problem och behöver göra förändringar skyller
              på någonting som man själv inte kan påverka, till exempel en sådan
              här flygskatt.
            </seg>
            <seg n="96a1b9ac">
              Det är väl inte helt otänkbart att de här förändringarna skulle
              ha blivit av ändå, till exempel i Västerås. Genom åren har det
              skett förändringar där utan flygskatt, med konkurser och olika
              bekymmer. Sådant är livet, höll jag på att säga. Sådan är företagsamheten.
              Det blir bekymmer ibland. Det är inte ologiskt att man då försöker
              skylla på att staten har gjort ett ingrepp.
            </seg>
            <seg n="a4ab49c4">
              Nej, jag tror inte på den här skräckbilden. Jag tror, som sagt
              var, att vi får en försiktig styrning över till andra transportmedel,
              men inte katastrof.
            </seg>
          </u>
          <note type="speaker" n="90127621">
            Anf. 59 JÖRGEN JOHANSSON (c) replik:
          </note>
          <u who="jorgen_johansson_be1494_w" xml:id="i-2ef4ac8254a33e33-8" n="d945ee2d">
            <seg n="5f2d5e2a">
              Fru talman! Liknelsen med burhönsen är påtaglig, eftersom det
              även där var en EU-lagstiftning på gång men man sprang före och
              raserade näringen på det viset. Även här är det en EU-lagstiftning
              på gång, och även här springer man före. De signaler vi har från
              företagen är att man raserar en näring, raserar möjligheterna
              för de små och medelstora företagen att ha den snabba kontakten
              ut i Europa, trots att man pratar sig varm för en globalisering.
            </seg>
            <seg n="3f3a4715">
              Det jag själv ser som kanske det mest allvarliga gäller ungdomarnas
              möjligheter att ha de internationella kontakterna. De är så oerhört
              viktiga, sett i ett långsiktigt perspektiv, för att vi ska få
              förståelse för andra kulturer, andra miljöer och så vidare. Den
              delen påverkas negativt av det här förslaget.
            </seg>
            <seg n="7ba66e1b">
              Det vore bättre att vänta in den diskussion som EU har och ta
              det här beslutet då, inte springa i väg och ta förhastade beslut
              som raserar en uppbyggnad som bland annat ni pratar om i andra
              sammanhang men som ni nu samtidigt undergräver.
            </seg>
          </u>
          <note type="speaker" n="a1a8ab20">
            Anf. 60 MATS BERGLIND (s) replik:
          </note>
          <u who="mats_berglind_dedcc1_w" xml:id="i-536f8c37f5100339-6" n="8219fc3d">
            <seg n="a07bc59b">
              Fru talman! Jag vidhåller: Katastrofbilden är fel. Men jag har
              stor respekt för dem som känner en oro och som känner en tveksamhet
              inför det här. Förändringar skapar oro det vet vi, och det ska
              vi ta på allvar. Men man ska hålla det på en rimlig nivå, både
              debattmässigt och i övrigt.
            </seg>
            <seg n="24236adb">
              Jag började i riksdagen för tio år sedan. Då var det bekymmer
              när vi skulle städa upp. Det var bara elände, besparingar, indragningar,
              sänkningar i a-kassan och sänkningar i sjukförsäkringen. Det är
              klart att det skapade oro. Jag kommer fortfarande ihåg det.
            </seg>
            <seg n="2a823651">
              Det är klart att det är mycket enklare i dag när vi kan höja
              barnbidraget, höja studiebidraget och ge kommunerna större resurser.
              Vi putsar välfärden. Nu kan vi till och med börja tala om en tandvårdsreform.
              Det är klart att det inte skapar en oro. Det skapar en framtidsförhoppning.
              Och det glöder. Det går bra för Sverige. Och det blir ingen katastrof
              i och med en flygskatt.
            </seg>
          </u>
          <note type="speaker" n="6831be08">
            Anf. 61 MARIE ENGSTRÖM (v):
          </note>
          <u who="marie_engstrom_b64c2d_w" xml:id="i-787678a119b84732-3" n="df6a2fd3">
            <seg n="964e192d">
              Fru talman! Det är svårt att införa en ny skatt. Man får inga
              stora ovationer av ett sådant beteende.
            </seg>
            <seg n="9c23826f">
              Det är viktigt att flyget, liksom alla andra trafikslag, betalar
              för sin miljöpåverkan. Det känns absolut som att alla egentligen
              tycker att det ska vara på det sättet.
            </seg>
            <seg n="436d35e9">
              Om vi nu inför olika styrmedel, vare sig det är fråga om skatt
              eller handel med utsläppsrätter, måste det betyda att vi ska flyga
              mindre och att vi ska ha färre flygplan i luften, annars kan det
              ju inte få någon miljöpåverkan. Det är en självklarhet. Det kan
              ju inte vara på något annat sätt.
            </seg>
            <seg n="6e6b6622">
              Den fördelningspolitiska påverkan kan finnas. Men som någon tidigare
              har påpekat är detta ändå en del av en skatteväxling. Det finns
              ändå en växling i detta system. Det kommer vi inte ifrån.
            </seg>
            <seg n="a38c32ae">
              Jag är den första att tycka att det finns pinsamheter. Så är
              det. Väldigt många remissinstanser har gjort tummen ned för detta
              förslag. De menar att miljöpåverkan inte är vad den borde vara.
              Vi måste erkänna att det är på det sättet.
            </seg>
            <seg n="676e8ce7">
              Det finns kanske lite inbyggda krångligheter i systemet också
              när det gäller den regionala avgränsningen och så vidare.
            </seg>
            <seg n="e91531a7">
              Jag tycker att detta egentligen kanske visar på ett större problem.
              Det är väldigt svårt för oss att ensidigt införa nationella skatter
              på ett område som egentligen verkar internationellt. Detta är
              väl ett skolexempel på att det inte alla gånger är lätt att göra
              det.
            </seg>
            <seg n="c5bf6246">
              När det gäller en sådan här fråga får man ändå se på vad som
              talar för och vad som talar emot.
            </seg>
            <seg n="3e75f856">
              Vi skriver väldigt tydligt i betänkandet att detta görs i avvaktan
              på ett annat system på europeisk nivå, till exempel systemet med
              handel med utsläppsrätter. För bara några veckor sedan sade miljökommissionären
              att det kanske inte tar så lång tid att införa systemet med handel
              med utsläppsrätter. Det kanske bara tar ett par år att göra det.
              Det tycker jag skulle vara väldigt bra. Jag tror nämligen att
              denna typ av styrmedel inte ska finnas bara i Sverige utan på
              ett mycket större geografiskt område.
            </seg>
            <seg n="3698a1cb">
              När jag sitter och lyssnar på denna debatt så börjar jag fundera
              lite grann när jag hör alliansens företrädare. Ni går alla upp
              och hyllar systemet med handel med utsläppsrätter. Det känns bra.
              Vi kan uppenbarligen vara helt överens i denna fråga inom ett
              par år om kommissionen så snabbt kan få i gång systemet med handel
              med utsläppsrätter. Men är det någon som tror att det ska bli
              billigare att flyga då? Det kan till och med bli så att vi då
              inte alls har några möjligheter att göra några regionala undantag
              för Norrland, för stödområde A och så vidare.
            </seg>
            <seg n="f2cfe1eb">
              Ni målar upp en bild av att man raserar näringar, att turistindustrin
              slår igen, att jobben försvinner och så vidare. Hur tror ni att
              det kommer att se ut om vi får ett handelssystem?
            </seg>
            <seg n="f9818d93">
              Var lite mer nyanserade i er kritik. Några av oss på den här
              sidan försöker ändå visa en viss öppenhet och erkänna att detta
              system kanske inte är alldeles optimalt. Men jag tror att vi gemensamt
              har ett jätteansvar för att flyget ska bära sina miljökostnader.
            </seg>
          </u>
          <note n="55f38a25">
            Jag yrkar bifall till förslaget i betänkandet.
          </note>
          <note type="speaker" n="f7df04ef">
            Anf. 62 ANNA GRÖNLUND KRANTZ (fp) replik:
          </note>
          <u who="anna_gronlund_krantz_8c84d8_w" xml:id="i-0de592bad9b1527a-4" n="5160fd6f">
            <seg n="09461613">
              Fru talman! Marie Engström säger att vi säger att det system
              som nu föreslås leder till att det kommer att bli ett stort problem
              för den svenska flygnäringen men att vi däremot säger att vi vill
              se ett system med handel med utsläppsrättigheter. Så är det de
              facto.
            </seg>
            <seg n="2327e921">
              Den stora skillnaden, vilket Marie Engström sade i sitt anförande,
              är att detta är ett system som ni ensidigt föreslår i Sverige.
              Danmark har haft ett liknande system med en passagerarskatt. Men
              man har valt att ta bort den eftersom man märkte att det snedvrider
              konkurrensen. Precis samma situation uppstår i Sverige i dag,
              nämligen att flygbolag som tidigare flög från Sverige nu kommer
              att välja att flyga från Köpenhamn i stället eftersom avstånden
              är så korta. Men om det införs ett system med handel med utsläppsrätter
              som omfattar även flyget i hela Europa så finns inte längre den
              möjligheten för flygbolagen. Då kan man inte flytta flygningar
              från Sverige till Danmark eftersom länderna har samma skatter.
              Det är därför det är så angeläget att vi får ett gemensamt system
              för detta.
            </seg>
          </u>
          <note type="speaker" n="28506400">
            Anf. 63 MARIE ENGSTRÖM (v) replik:
          </note>
          <u who="marie_engstrom_b64c2d_w" xml:id="i-787678a119b84732-4" n="df6a2fd3">
            <seg n="ef28466a">
              Fru talman! Det var ungefär detta tema som jag hade i mitt anförande
              också, nämligen att detta är ett skolexempel på att det är svårt
              att i ett enskilt land införa skatter på internationell verksamhet.
              Så är det.
            </seg>
            <seg n="dddd7609">
              Samtidigt har vi miljömässiga krav på oss att också flyget ska
              betala för sin miljöpåverkan. Det gör man inte i dag på det sätt
              som vi tycker att flyget måste göra.
            </seg>
            <seg n="863dfa15">
              Poängen med det jag sade när jag vände mig till er i alliansen
              var att ni talar om systemet med handel med utsläppsrätter som
              om ni inte förstod att vitsen med det är att man använder ett
              annat styrmedel än skatter för att göra flyget dyrare och för
              att det därmed ska betala för sin miljöpåverkan. Och det kommer
              också att få effekter för flygnäringen. Självklart är det så.
              Vi slipper den typen av effekter som vi nu får när det gäller
              Sturup och Kastrup, som Anna Grönlund Krantz redogjorde för. Men
              det kommer naturligtvis att bli andra effekter. Och som jag också
              sade vet vi ju inte om vi i ett sådant system kan ha sådana undantag
              som vi nu kommer att ha i det system som kommer att införas från
              och med nästa år.
            </seg>
          </u>
          <note type="speaker" n="051c00fe">
            Anf. 64 ANNA GRÖNLUND KRANTZ (fp) replik:
          </note>
          <u who="anna_gronlund_krantz_8c84d8_w" xml:id="i-0de592bad9b1527a-5" n="5160fd6f">
            <seg n="320943e5">
              Fru talman! Jag och Marie Engström verkar vara tämligen överens
              i den här frågan. Men jag skulle vilja ställa samma fråga till
              Marie Engström som jag ställde till Mats Berglind. Jag tycker
              nämligen att det är intressant att det finns en tveksamhet från
              de partier som står bakom detta förslag om en flygskatt. Det finns
              en tveksamhet till om det är korrekt. Ändå väljer man att genomföra
              det. Jag tycker att det är ett märkligt sätt att bedriva politik
              på. Jag tycker att det vore mycket bättre att genomföra en skatt
              som innebär att flyget verkligen får bära sina kostnader, men
              en skatt som man tror på.
            </seg>
            <seg n="2c343f7a">
              Jag ska ställa samma fråga till Marie Engström som jag ställde
              till Mats Berglind. Vore det inte bättre att koppla den föreslagna
              skatten till de utsläpp som flyget har i stället för att koppla
              den till antalet passagerare?
            </seg>
          </u>
          <note type="speaker" n="fcd001c8">
            Anf. 65 MARIE ENGSTRÖM (v) replik:
          </note>
          <u who="marie_engstrom_b64c2d_w" xml:id="i-787678a119b84732-5" n="df6a2fd3">
            <seg n="c8f64dc8">
              Fru talman! Man har försökt koppla skatten direkt till bränslet.
              Men det har visat sig att även det är problematiskt att genomföra
              i ett enskilt land. Det skulle medföra risker för att flygplanen
              tankar i ett annat land där bränslet inte beskattas. Att man i
              detta fall valde att beskatta just passagerarna tror jag var för
              att undvika detta problem.
            </seg>
            <seg n="591377cb">
              Det är alltså problematiskt att införa skatter i enskilda länder
              som gäller internationell verksamhet. Men vi uppnår ändå en beskattning
              av flyget som sådant. Och det har också en miljöpåverkan.
            </seg>
          </u>
          <note type="speaker" n="75df62ee">
            Anf. 66 BARBRO FELTZING (mp):
          </note>
          <u who="barbro_feltzing_15d338_w" xml:id="i-7dbc47832163c484-2" n="edfc6042">
            <seg n="f2f8322e">
              Fru talman! Flyg är i dag det sämsta transportsättet ur miljösynpunkt.
              Flygbolagen måste, som alla andra transportslag, betala för bränslets
              negativa miljöpåverkan genom bränsle- och koldioxidskatter.
            </seg>
            <seg n="00661a54">
              För att bryta den globala uppvärmningen behövs det styrmedel
              för att kommunikation ska fungera i ett hållbarhetsperspektiv.
              Skatt på flygresor blir då en del av den gröna skatteväxlingen,
              som vi hörde här tidigare.
            </seg>
            <seg n="0ebf6855">
              Flyget bidrar till utsläpp av kväveoxider som bidrar till bildandet
              av ozon som påverkar växthuseffekten. Koldioxid, kolväten och
              partiklar släpps ut. Man har konstaterat att koldioxidutsläppen
              på 10 000 meters höjd har fördubblats.
            </seg>
            <seg n="40a5a0dd">
              En flygskatt som tas ut per passagerare kan vi hålla med om är
              ett trubbigt sätt att ta ut skatt på bränslet. Det tycker vi också.
              Det vore naturligtvis bättre att kunna beskatta själva bränslet
              direkt. Men det kommer att ta tid innan det blir möjligt. Många
              internationella avtal måste ändras, och det finns motstånd till
              exempel från USA.
            </seg>
            <seg n="61367ff1">
              Fru talman! Flyget är det transportslag som bidrar mest till
              klimatförändringen per personkilometer, och flyget ökar också
              år från år. Flyget ökar därmed sina utsläpp. Miljön vinner nästan
              alltid på man att i stället reser med tåg, buss eller bil.
            </seg>
            <seg n="54cd0922">
              Vi i Miljöpartiet vill ha en flygskatt, vilket vi inte är ensamma
              om i Europa. Frankrike och Holland har flygskatt, och Sverige
              hade flygskatt fram till 19931994.
            </seg>
            <seg n="526ed3f8">
              När det blir en flygskatt beräknas över 2 % av flygresorna ersättas
              av andra trafikslag. Beräkningar från Statens institut för kommunikationsanalys
              visar att utsläppen av koldioxid kommer att minska med upp till
              2 ½ % per år.
            </seg>
            <seg n="aa3ae551">
              Detta blir ett första steg mot en effektiv miljöbeskattning av
              flyget. I dag betalar flyget, i motsats till markbunden trafik,
              inte miljöskatter eller koldioxidskatter eftersom flygbranschen
              har lyckats få igenom globala avtal som undantar flyget från skatten
              på flygbränsle.
            </seg>
            <seg n="21ab1775">
              Detta förhållande snedvrider konkurrensen mellan olika trafikslag.
              För att minska klimatpåverkan och styra utvecklingen behövs skatter
              och avgifter.
            </seg>
            <seg n="d48194ea">
              Ny teknik och bättre flygbränslen utvecklas hela tiden, så att
              flygplanen kan minska sin klimatpåverkan. Detta tar emellertid
              lång tid, men flygplanstillverkarna börjar äntligen få upp frågan
              på bordet. Oljan är trots allt inte en evig resurs.
            </seg>
            <seg n="71d85497">
              Fru talman! Härmed yrkar jag bifall till förslaget i betänkandet
              för våra barns och barnbarns skull.
            </seg>
          </u>
          <note type="speaker" n="19adcf3c">
            Anf. 67 LILIAN VIRGIN (s):
          </note>
          <u who="lilian_virgin_5ea8cf_w" xml:id="i-46b4710914dd6b1a-0" n="9a8061a4">
            <seg n="5d46b43b">
              Fru talman! Jag har inget annat yrkande är det som har framförts
              av utskottsmajoriteten. Jag vill ändå lyfta fram den motion jag
              har skrivit med anledning av regeringens förslag. Min motion handlar
              om resorna till och från Gotland.
            </seg>
            <seg n="53bd2cd6">
              I den proposition som behandlats av utskottet föreslås att resor
              från Gotland ska undantas från flygskatt, medan flygresor till
              Gotland ska omfattas av skatteplikt.
            </seg>
            <seg n="2a9b5860">
              Jag har ett särskilt skäl för att skriva motionen och för att
              nu i kammaren ta upp varför jag vill tala om att flygresorna till
              och från Gotland helt och hållet borde undantas från flygskatten.
            </seg>
            <seg n="315adb4b">
              I budgetpropositionen för 2006 och i riksdagens behandling ingick
              att det skulle tas regionalpolitiska hänsyn när den aviserade
              skatten på flygresor skulle införas. Nu har det tagits regionalpolitiska
              hänsyn. Regeringen har motiverat undantagen med att de behövs
              för att uppnå målen om regional utveckling och bidra till en god
              service i de delar av landet som har de största lägesnackdelarna
              och dåliga alternativa transportförbindelser. Undantagen kräver
              ett godkännande från Europeiska kommissionen.
            </seg>
            <seg n="661cf8d7">
              Inom EU har det uppmärksammats att öar har problem som skiljer
              sig från andra regioners, och medlemsländerna har möjlighet att
              kompenseras för de geografiska lägesnackdelarna.
            </seg>
            <seg n="5f16c061">
              Genom Amsterdamfördraget, som trädde i kraft 1999, gjordes ett
              tillägg i artikel 130 a i andra stycket genom vilket öarna nämns
              vid sidan av regionerna. Det framgår där att EU:s politik på området
              ska sträva efter att minska skillnaderna i utvecklingsnivån mellan
              olika regioner och minska eftersläpningen i de minst gynnade regionerna
              och öarna inklusive landsbygdsområdena. Till Amsterdamfördragets
              slutakt bifogades ett antal förklaringar som antogs av regeringskonferensen.
              Om öregioner skrevs: Konferensen inser att öregioner är behäftade
              med strukturella nackdelar som har samband med deras ökaraktär
              och vilkas bestående natur hämmar dessa regioners ekonomiska och
              sociala utveckling. Konferensen erkänner därför att gemenskapslagstiftningen
              måste beakta dessa nackdelar och att specifika åtgärder, när det
              är berättigat, får vidtas till förmån för dessa regioner för att
              bättre och på rättvisa villkor kunna införliva dem med den inre
              marknaden.
            </seg>
            <seg n="87b2145e">
              Jag anser, fru talman, att det med hänsyn till Amsterdamfördraget
              finns skäl att helt undanta flygresorna till och från Gotland
              från flygskatt. Jag saknar också kopplingen till Amsterdamfördraget
              som argument för undantagen. Vad jag vet har Sverige inte behövt
              åberopa Amsterdamfördraget inför något tidigare beslut.
            </seg>
            <seg n="8dce5d76">
              I det läge som nu är med prövningen i kommissionen av de föreslagna
              undantagen kan kopplingen till Amsterdamfördraget förstärka argumenten.
              I betänkandet från utskottet sägs att regeringen nyligen lämnat
              in en ansökan om statsstödsgodkännande av de föreslagna undantagen
              från lagen. Ett godkännande kan dra ut på tiden, och vad jag förstår
              kommer en dialog att föras med kommissionen inför beslutet. Kommissionen
              kan också hjälpa till att hitta lösningar. Det känns därför viktigt
              att nu i kammaren sätta fokus på de möjligheter som ges genom
              Amsterdamfördraget.
            </seg>
            <seg n="e67305c2">
              Fru talman! Utskottet har förutsatt att regeringen noga följer
              utvecklingen av flygskattens effekter för vissa regioner och återkommer
              till riksdagen om det visar sig nödvändigt med korrigerande åtgärder.
              Jag är inte motståndare till att åtgärder vidtas för att minska
              luftfartens klimatpåverkan, men jag är rädd för att det gotländska
              samhället drabbas negativt att flygskatten. De jämförelser som
              görs med andra trafikslag för att få miljöeffekter, såsom att
              resa med personbil, buss eller tåg, är inte möjliga för gotlänningarna
              eftersom de alternativ som står till buds endast utgörs av transporter
              med färja eller flyg. Jag vet också att mycket har gjorts för
              att minska antalet flygrörelser genom att de flygbolag som trafikerar
              Gotland samarbetar på så sätt att de köper stolar av varandra
              och bidrar till ett högt platsutnyttjande och därigenom en begränsning
              av antalet flygturer.
            </seg>
            <seg n="6c8b9538">
              Fru talman! Jag hoppas och tror att det är sådant som regeringen
              väger in när man noga följer utvecklingen av flygskattens effekter
              och återkommer om det visar sig nödvändigt med korrigerande åtgärder.
            </seg>
          </u>
          <note n="e15b85f8">
            I detta anförande instämde Christer Engelhardt (s).
          </note>
          <note type="speaker" n="92af2c3c">
            Anf. 68 ANDERS G HÖGMARK (m):
          </note>
          <u who="unknown" xml:id="i-971f7ab5095a66aa-0" n="029b78a3">
            <seg n="81ef40d8">
              Fru talman! Jag ska inledningsvis säga att jag instämmer med
              alla dessa människor som är djupt oroade över klimatpåverkan,
              och det gäller även flygets miljöpåverkan. Moderata samlingspartiet
              tog redan på 80-talet upp frågan om klimatpolitiken och menade
              att det kanske var den allra viktigaste frågan inom miljöpolitiken.
              Vi låg före vår tid på det området liksom på många andra områden.
            </seg>
            <seg n="d1b9da2d">
              Jag kan också deklarera att jag tycker att flyget definitivt,
              i likhet med andra som förorenar och belastar miljön, ska ta sina
              miljökostnader. Det är av just de skälen som jag säger nej till
              denna flygskatt. Den är fullständigt felaktigt konstruerad, om
              man verkligen vill uppnå någonting för att förbättra miljön, om
              man vill stimulera och premiera de enskilda människorna i deras
              transportval eller stimulera den tekniska utvecklingen för att
              reducera flygets belastning.
            </seg>
            <seg n="488a63e7">
              När detta är sagt kan jag konstatera att det viktigaste för regeringen
              och för Sverige, oavsett vilken regering vi har framöver, är att
              finna bundsförvanter ute inom framför allt den europeiska gemenskapen
              för att ta fasta på både näringens uttalade intresse och det politiska
              intresset för att få i gång ett system för handel med utsläppsrättigheter.
              Här finns en enastående möjlighet där både näringen och det politiska
              systemet inser att det är här möjligheten finns. Det är inte helt
              enkelt, men det är definitivt det system som har det största genomslaget,
              den största verkningsgraden för att få ett bättre beteende på
              individnivå och givetvis i branschorganisationerna.
            </seg>
            <seg n="48558af0">
              Allt det som nu presenterats och den debatt som förts här handlar
              inte om att måla ut gigantiska katastrofer. Det handlar om att
              om ett par timmar fatta ett beslut om att införa en skatt som
              inte så många socialdemokrater i grunden tycker om. Det räcker
              att konstatera vad Sveriges Kommuner och Landsting tycker med
              sin ordförande i spetsen. Det är inte bara så att ordföranden
              vill värna Sturup, utan man kan konstatera att det finns en massiv
              opinion mot detta förslag politiskt bland de socialdemokratiska
              kommunalråden och landstingsråden.
            </seg>
            <seg n="6c34a4b1">
              Socialdemokratin går genuint i otakt och applåderas egentligen
              bara av Miljöpartiet och Vänstern, inte bara applåderas utan drivs
              att genomföra detta för att man ska kunna pricka av en verksamhet
              till inom ramen för den så kallade gröna skatteväxlingen. Miljömässigt
              kanske man sparar någon eller ett par procentenheter av utsläppen,
              men i stort sett är det verkningslöst som miljöstyrningseffekt.
              Däremot innebär förslaget att man lägger en merkostnad på årsbasis
              i storleksordningen 1 ½ miljard kronor. Det måste ju någon betala.
              Någon var inne och sade att det kanske hade fördelningspolitiska
              konsekvenser. Självfallet! Ungdomar och pensionärer är exempel.
              De har de minsta inkomsterna, och det är de som relativt sett
              kommer att drabbas hårdast av den hundralapp som man nu talar
              om.
            </seg>
            <seg n="aaa6093f">
              Fru talman! Det handlar inte om en hundralapp. Om man åker till
              Norrland till områden som inte omfattas av det geografiska undantaget
              är det 100 kr till Arlanda och 100 kr ytterligare, så det handlar
              om 200 kr. Jag hoppas att Socialdemokraternas talesman Mats Berglind
              är medveten om detta. Då vore det bra om han kom hit och bekräftade
              det så att vi till protokollet fick noterat att de som nu pläderar
              för systemet är medvetna om vad de faktiskt är beredda att pådyvla
              det svenska folket, barnfamiljer, pensionärer med flera.
            </seg>
            <seg n="7a715be3">
              Flyget har en unik möjlighet att skapa tillgänglighet. För ett
              par dagar sedan hade vi en debatt om moderna transporter då jag
              också argumenterade för detta. Jag ska inte utveckla den argumentationen
              mer utan bara konstatera att på stora avstånd, inom landet, eftersom
              vi är ett stort land ytmässigt, och inom den europeiska gemenskap
              som vi tillhör, är flyget överlägset på att skapa den tillgänglighet
              som är en förutsättning för att unga människor, gamla människor,
              företagare och det vetenskapliga samhället ska kunna träffas med
              sina olika företrädare. Flyget är egentligen välståndets motor.
              Man skapar möjlighet till tillgänglighet över stora avstånd. Delar
              Mats Berglind den uppfattningen? Det skulle vara intressant att
              höra från talarstolen. Delar han uppfattningen om flygets unika
              möjligheter att vara tillgänglighetsskapande? Det gäller både
              för Sverige, för olika regioner, och för Sveriges möjligheter
              att komma ut i Europa, och vice versa givetvis. Det handlar inte
              minst om besöksnäringen, att få människor från en tätbefolkad
              kontinent att komma hit.
            </seg>
            <seg n="21530cb5">
              Det är ingen katastrof, säger Mats Berglind. Nej, det finns anledning
              att vara varsam med orden, som en partivän till Mats Berglind
              uttryckte det en gång i tiden. Man ska vara varsam med orden.
              När vi har en fantastisk möjlighet, exempelvis inom besöksnäringen,
              att få hundratusentals turister upp från en överbefolkad europeisk
              kontinent för att få ta del av den natur och de många intressanta
              besöksobjekt vi har, varför ska man då stoppa käppar i hjulet?
            </seg>
            <seg n="f8158544">
              Jag talar inte om katastrof. Men är det så att Mats Berglind
              besitter kunskapen om besöksnäringens potential, problem och möjligheter
              bättre än alla de som hanterar den? Det är alltifrån den enskilde
              föreståndaren för ett vandrarhem upp till de centrala organisationerna
              som ägnar den mycket tid och uppmärksamhet, anställer mycket kvalificerade
              människor och har en genuin kompetens att bedöma den europeiska
              marknaden. Varför är det så säkert att Mats Berglind har just
              den kompetens som är överlägsen? Man kan nästan fråga varför man
              då inte anställer Mats Berglind för att kunna säkerställa denna
              unika kompetens som ska vägleda Sveriges riksdag att fatta beslut
              om att ytterligare försvåra för svensk besöksnäring.
            </seg>
            <seg n="f7b291a1">
              Svensk besöksnäring kommer att överleva. Katastrofen att den
              skulle försvinna undviker vi säkert. Men varför ska vi utsätta
              oss för risken, fru talman, att hindra tusentals jobb att växa
              fram här på sikt? Finns det någon näring som fantastiskt effektivt
              lyckas anställa ungdomar med mycket skiftande utbildningsbakgrund
              och kompetens så är det just besöksnäringen.
            </seg>
            <seg n="a38f7e41">
              Det vore roligt att få en ögonkontakt med Mats Berglind. Tack
              så mycket! Mats Berglind har många frågor att svara på. Jag tycker
              inte att det är tilltalande om Mats Berglind bara talar om andra
              saker. Debatten om burhöns, trängselavgifter och annat har vi
              fört nu, så nu vill jag gärna tala om flyget. Varför ska man på
              detta sätt skapa problem för en besöksnäring som skulle kunna
              anställa så många ungdomar, om nu inte Mats Berglind delar statsministerns
              uppfattning att problemet med ungdomsarbetslösheten snart är ett
              passerat problem? Då kan jag begripa att man inte bryr sig så
              mycket om expansionen i besöksnäringen.
            </seg>
            <seg n="89e16703">
              Sedan är det fråga om genomförandet av allt detta, fru talman.
              Mats Berglind säger: Om man ska göra någonting ska man göra någonting,
              och då gör vi detta. Det kanske inte är bra och riktigt, men vi
              gör ändå ett försök.
            </seg>
            <seg n="2af8bb3a">
              Min rekommendation är då att man borde ha avstått från det mindre
              begåvade det är det här förslaget och satsat på det som var begåvat
              och framtidsinriktat i allianser med de länder i Europa och de
              intressen i Europa som nu nästan samfällt verkar för att få i
              gång ett system för handel med utsläppsrätter.
            </seg>
            <seg n="0a34f788">
              Stefan Hagfeldt tror jag det var som kritiserade den formella
              gången här, nämligen att regeringen skulle få någon form av bemyndigande
              fullmakt att välja tidpunkt för genomförandet. Om detta kan man
              föra diskussioner. Frågan är: När kommer detta att kunna genomföras
              rent tekniskt?
            </seg>
            <seg n="26e4a44d">
              Nu är det diskussioner och en dialog som dras i gång med EU.
              Det brukar vara ett par månader mellan att breven går och svarsbreven
              kommer, så det går några kvartal.
            </seg>
            <seg n="6547a7af">
              Mats Berglind, vad inträffar om EU till exempel säger att de
              undantag ni föreslår när det gäller stödområdena inte är acceptabla
              utifrån EG-rätten, att de diskriminerar de regioner som har stödområdeskaraktär
              ute i EU när man ska ta sig från ett icke-stödområde i Sverige
              till ett stödområde i Europa, att ni missgynnar de övriga europeiska
              stödområdena, och ni inte får genomföra detta? Avser regeringen
              då ändå att genomföra detta förslag?
            </seg>
            <seg n="53f384f5">
              Den frågan kan jag ställa till Marie Engström också. Skulle ni
              ge stöd för att regeringen skulle lägga ett sådant förslag, givet
              att man tvingas exkludera, om man uttrycker det så, stödområden?
              Marie Engström var mycket noga med att det var ett starkt argument.
              När vi eventuellt skulle växla till utsläppsrätter kunde vi inte
              använda systemet och undanta vissa stödområden. Om EU nu förvägrar
              oss den möjligheten, är ni då beredda att ta förslaget? För detta,
              fru talman, är en realitet. EU kommer att med mycket stor tveksamhet
              och förmodligen inte alls acceptera detta.
            </seg>
            <seg n="aaa39f9d">
              Fru talman! Kollegerna innan var mycket generösa och gav oss
              i det här utskottet och övriga intresserade tillfälle att få lite
              tid för debatter. Det enklaste svaret på frågan om genomförandet
              kan ju vara det att efter valet finns det en annan regering. Jag
              säger inte att den kommer, och Mats Berglind beskriver säkert
              en sådan händelse som en katastrof, men det kan vara så att en
              annan regering kommer till stånd. Då är jag ganska övertygad,
              utan att föregripa regeringsförklaringen, om att problemet med
              vilka områden som ska vara med eller inte vara med, om vi ska
              ha si eller så många kronor, är ett problem som väljarna löser.
              Eftersom väljarna är så genuint mot flygskatten kanske det är
              en naturlig koppling och en naturlig konsekvens av väljarnas ställningstagande.
            </seg>
          </u>
          <note type="speaker" n="d655a57c">
            Anf. 69 MARIE ENGSTRÖM (v) replik:
          </note>
          <u who="marie_engstrom_b64c2d_w" xml:id="i-787678a119b84732-6" n="df6a2fd3">
            <seg n="3974b122">
              Fru talman! Jag märkte att Anders G Högmark i sitt anförande
              vände sig till Mats Berglind hela tiden, men vi två får nog ta
              debatten. Jag begärde replik när Anders G Högmark stod och pratade
              länge och väl om att det här förslaget mer eller mindre skulle
              ta död på turistnäringen i Sverige. Han målade upp en svart bild.
            </seg>
            <seg n="a64abee9">
              Då vill jag ställa samma fråga igen som jag ställde förut från
              talarstolen och som jag inte fick svar på från Anna Grönlund.
              Ni pratar er varma om handeln med utsläppsrätter. Tror ni att
              det blir billigare att flyga då? När man får betala priset för
              att man smutsar ned miljön kommer det naturligtvis även med det
              styrmedlet att bli dyrare att flyga. Vad händer då med turistnäringen
              i Sverige som Anders G Högmark pratar om? Jag skulle vilja ha
              svar från någon alliansföreträdare på min fråga. Jag får aldrig
              svaret. När det gäller det här förslaget, som jag ändå vill uppmärksamma
              Anders G Högmark på att jag hade en hel del kritik emot jag tyckte
              inte att det var det mest optimala målas nu allting i svart. Men
              när vi kommer att delta i handeln med utsläppsrätter blir allting
              bra. Jag börjar då fundera: Vet ni vad det är för något?
            </seg>
          </u>
          <note type="speaker" n="21573498">
            Anf. 70 ANDERS G HÖGMARK (m) replik:
          </note>
          <u who="unknown" xml:id="i-2653785741e9f43b-0" n="029b78a3">
            <seg n="f2c14965">
              Fru talman! Det är riktigt att jag ställde ett antal frågor till
              Mats Berglind. Han har givetvis möjligheten att svara om han vill
              utnyttja den. Det är en viss form av artighet att föra en debatt
              i den här kammaren.
            </seg>
            <seg n="16fbc2b9">
              (TREDJE VICE TALMANNEN: Det här replikskiftet är med Marie Engström.)
            </seg>
            <seg n="48494d7e">
              Ja, det var en replik eftersom hon talade om att jag hade ställt
              frågor till Mats Berglind.
            </seg>
            <seg n="424af902">
              Jag kan bara konstatera att arbetsfördelningen förefaller vara
              sådan inom alliansen, om man uttrycker det så, att det ankommer
              på Vänsterpartiets företrädare att föra talan just i den här skattefrågan.
              Det är på något sätt signifikativt att regeringspartiet hukar.
            </seg>
          </u>
          <note n="33ad8af0">
            Anf. 71 TREDJE VICE TALMANNEN:
          </note>
          <u who="unknown" xml:id="i-3c3d922cda06d043-0" n="029b78a3">
            <seg n="0265e10b">
              Jag vill erinra om att repliken måste vända sig till Vänsterpartiets
              representant.
            </seg>
          </u>
          <note type="speaker" n="3c1e6cf6">
            Anf. 72 ANDERS G HÖGMARK (m) replik:
          </note>
          <u who="unknown" xml:id="i-971f7ab5095a66aa-1" n="029b78a3">
            <seg n="a7b2658b">
              Fru talman! Jag tror inte att det blir någon katastrof för besöksnäringen,
              och det sade jag också i talarstolen. Men det kommer att vara
              ett antal tusen jobb och ett antal hundra tusen turister, besökare,
              som inte kommer att välja Sverige utan andra resmål på grund av
              effekten att stora operatörer, som vi tidigare har hört i debatten,
              flyttar från Sverige till bland annat Danmark.
            </seg>
            <seg n="4f02d584">
              Jag kommer från Växjö. Vi var i stort sett klara för ungefär
              tre kvarts år sedan med ett avtal med Ryanair, som fick beskedet
              om förslaget om flygskatt, och man sade: Så länge som den diskussionen
              pågår i Sverige öppnar vi inte några nya förbindelser. Och turistnäringen
              i Småland grät tårar, vill jag påstå. De hade hoppats på att besökare
              skulle komma dit.
            </seg>
            <seg n="84ee875f">
              Det är ett konkret exempel, ett så konkret exempel att denna
              riksdag kanske inte tycker att det är rimligt att hantera det.
              Men det är verkligheten som vi ska stifta lag utifrån.
            </seg>
            <seg n="58f9ca91">
              Som sagt tror jag att turistnäringen kommer att hanka sig fram.
              Men de tusentals jobb i turistnäringen, både i Småland och i övrigt
              i vårt land, som skulle kunna komma till stånd kommer inte till
              stånd därför att Marie Engström kanske som ivrig pådrivare har
              drivit Mats Berglind och hans parti i fördärvet. Men det får vi
              avgöra när han eventuellt vill svara.
            </seg>
          </u>
          <note type="speaker" n="b3d1d089">
            Anf. 73 MARIE ENGSTRÖM (v) replik:
          </note>
          <u who="marie_engstrom_b64c2d_w" xml:id="i-787678a119b84732-7" n="df6a2fd3">
            <seg n="42169eaa">
              Fru talman! Jag ska inte upprepa mitt anförande. Jag antar att
              Anders G Högmark har något slags förutfattad mening om vad en
              vänsterpartist kan säga i en viss fråga. Uppenbarligen är det
              på det sättet.
            </seg>
            <seg n="1827b043">
              Jag framförde en hel del tveksamheter kring detta förslag. Men
              jag står ändå bakom det därför att det är en helhetsuppgörelse
              av majoritetens partier, precis på samma sätt som alliansens partier
              nu försöker jobba för att få ihop ett eget förslag. Jag skulle
              inte nämna fastighetsskatten, men jag gör det ändå. Ursäkta, fru
              talman.
            </seg>
            <seg n="912452e9">
              Jag skulle bara vilja att Anders G Högmark talar om för mig vad
              Anders G Högmark tror händer med priset på flyget om flyget går
              med i handeln med utsläppsrätter. Höjs det, blir det oförändrat
              eller sänks det? Jag skulle bara vilja höra om alliansen vet vad
              det styrmedlet skulle komma att innebära för flyget som näring
              och därmed också för turistnäringen. Jag skulle vilja ha svar
              på den frågan.
            </seg>
          </u>
          <note type="speaker" n="e6ecdec1">
            Anf. 74 ANDERS G HÖGMARK (m) replik:
          </note>
          <u who="unknown" xml:id="i-2653785741e9f43b-1" n="029b78a3">
            <seg n="90deb9be">
              Fru talman! Jag är alldeles övertygad om att det blir en kostnadsbelastning
              för flyget. De som inte begriper det, politiker eller branschföreträdare,
              är tämligen naiva. Det är klart att det blir en merkostnad. Nu
              har jag svarat just på den frågan. Exakt hur stor den blir vet
              varken min meddebattör eller jag.
            </seg>
            <seg n="0d7db9c6">
              Men fördelen är, som tidigare replikskifte gav vid handen, att
              höjningen drabbar tvärs över. Alla operatörer drabbas ju av den.
              Det är inte så att ett lands operatörer eller en destination eller
              vissa länder som drabbas, utan den drabbar tvärs över. Då får
              man rimligt likvärdiga konkurrensförutsättningar, och det är ju
              det som är poängen.
            </seg>
            <seg n="7a5d5f60">
              Fru talman! Jag vill avsluta med att säga att jag inte tror att
              Marie Engström i grunden är för den här skatten riktigt ordentligt.
              Jag lyssnade mycket noggrant på anförandet. Jag kan konstatera
              att det inte är så väldigt många som riktigt vill stå för det
              här förslaget och som säger att det är bra. Det fanns reservationer
              för att det inte var bra här och inte riktigt fullkomligt där.
              Men på något sätt har det ändå kommit till stånd.
            </seg>
            <seg n="60b405f0">
              Nu vill de flesta frånträda förslaget. Men var finns arkitekterna
              bakom detta fantastiska förslag? Nej, det är inte helt perfekt.
              Vi kanske kunde ha gjort någonting annat. Och det parti som faktiskt
              har makten, och som älskar att sitta ensamma i Regeringskansliet
              och inte ha sällskap innanför väggarna vid sammanträdesborden,
              har inte ens orkat svara. Det är en nonchalans mot kammaren, mot
              väljarna, mot turistnäringen, mot flygbranschen som är makalös.
              Och den regeringen, fru talman, är den som begär att få förtroendet
              att fortsätta. Det är märkligt att man ska visa den nonchalansen.
              Även om det är en sista dag just i denna kammare, kunde det finnas
              ett allmänintresse att få lyssna till utskottets företrädare i
              en fråga där man är så djupt
            </seg>
          </u>
          <note n="46232ceb">
            Anf. 75 TREDJE VICE TALMANNEN:
          </note>
          <u who="unknown" xml:id="i-3c3d922cda06d043-1" n="029b78a3">
            <seg n="07b31aa4">
              Jag vill återigen påminna om att det är ett replikskifte med
              Vänsterpartiets representant. Talartiden är dessutom slut.
            </seg>
          </u>
          <note type="speaker" n="d7f0e104">
            Anf. 76 CARL-AXEL ROSLUND (m):
          </note>
          <u who="carl-axel_roslund_34fc48" xml:id="i-b753fb1fb1d27038-0" n="80e45b4c">
            <seg n="2dfe3ffd">
              Fru talman! Flygskatten är ännu ett exempel på hur Miljöpartiet
              utan någon som helst hänsyn till landets bästa driver fram en
              utveckling som försvårar Sveriges möjligheter att konkurrera,
              att behålla jobben och att investera.
            </seg>
            <seg n="3c55dc7d">
              Vi lever ju i ett avlångt glesbefolkat land. Det är självklart
              att det är flyget man ska satsa på. Man ska satsa på flyget och
              inte bromsa det. Tåg i all ära, men tåget kommer att fortsätta
              att tappa passagerare på långa sträckor.
            </seg>
            <seg n="b96f4528">
              Fru talman! Som skåning blir jag extra irriterad då skatten blir
              ett dråpslag för Sturup. Och som vanligt skrattar danskarna åt
              oss. De sitter där på andra sidan Öresund och skrattar åt de dumma
              svenskarna, för nu kommer flygbolag och passagerartrafik att flytta
              över till Kastrup i stället. Och vem tjänar på det? Tjänar miljön
              på det? Nej. Tjänar svenska folket på det? Nej, det gör de inte.
              Tjänar svenska staten på det? Nej, det gör man inte heller. Men
              danskarna tjänar på det, och de är jättenöjda. De sitter säkert
              och följer den här debatten, för jag såg att den sänds i TV 2.
            </seg>
            <seg n="e579ef4a">
              Fru talman! Vi är många som är gamla nog att ha kunnat följa
              flygets utveckling under mer än 50 år och kunnat se hur det har
              utvecklats till att bli vårt allra säkraste, mest pålitliga, snabbaste
              och billigaste transportmedel. Men det här förslaget är ett steg
              tillbaka i utvecklingen. Fler och fler kommer att köra bil i stället
              till men för miljön.
            </seg>
            <seg n="acf3e267">
              Jag har många gånger hört vad socialdemokrater mellan skål och
              vägg verkligen tycker om förslaget. De säger: Vi är ju tvungna
              att genomföra det. Det är priset vi får betala för att få Miljöpartiets
              stöd och regeringsmakten, och makten kostar ju alltid. Men som
              vanligt skickas notan till det svenska folket. Och det knorras
              i leden ute i landet var så säkra! men hitintills, på typiskt
              svenskt manér, knyter man näven i byxfickan. Men jag när förhoppningen
              att svenskarna vaknar upp, slår näven i bordet och säger att nu
              är det nog, och det kan de göra i valet i september.
            </seg>
            <seg n="7c6a5603">
              Fru talman! Jag kan bara beklaga att Miljöpartiet gång efter
              gång driver Socialdemokraterna från vett och sans.
            </seg>
          </u>
          <note n="99f152c1">
            Jag yrkar bifall till reservationen.
          </note>
          <note n="e9f3d6c7">
            Överläggningen var härmed avslutad.
          </note>
          <note n="1c137442">
            12 § En kronofogdemyndighet i tiden
          </note>
          <note n="2f14c255">
            Föredrogs
          </note>
          <note type="speaker" n="94070990">
            Anf. 77 ULLA WESTER (s):
          </note>
          <u who="ulla_wester_946ad6_w" xml:id="i-4f233be95c9f2d64-1" n="2b2f9f82">
            <seg n="5bb48b79">
              Fru talman! Först var det Tullverket, sedan Skatteverket och
              nu är det kronofogdemyndigheternas tur att omvandlas till en myndighet.
              I alla fall tycker en riksdagsmajoritet det.
            </seg>
            <seg n="420e1280">
              Förslaget som nu ska debatteras bygger på att de regionala kronofogdemyndigheterna
              avvecklas och en ny myndighet med rikstäckande verksamhet inrättas.
            </seg>
            <seg n="7daf9211">
              Den nya myndigheten är tänkt att vara knuten till Skatteverket
              i strategiska frågor och stöd när det gäller IT-verksamhet och
              administration. Men om just detta är riksdagen inte överens. Folkpartiet,
              Moderaterna, Kristdemokraterna och Centerpartiet lämnar i en gemensam
              reservation andra synpunkter på hur man bäst utformar en kronofogdemyndighet
              i tiden.
            </seg>
          </u>
          <note type="speaker" n="8a49b75a">
            Anf. 78 ULF SJÖSTEN (m):
          </note>
          <u who="ulf_sjosten_448ba8_w" xml:id="i-68ac969902e68e1d-1" n="66a9e68e">
            <seg n="f6eecead">
              Fru talman! Kronofogdemyndighetens framtid med dess nuvarande
              organisation med tio regionala kronofogdemyndigheter har varit
              föremål för analys och utredning under lång tid som så mycket
              annat kan man tillägga, fru talman.
            </seg>
            <seg n="b4f5f277">
              Den senast avslutade utredningen föreslog att de regionala myndigheterna
              skulle läggas samman till en rikstäckande myndighet och att borgenärsfunktionerna
              skulle flyttas. Syftet med förslaget i utredningen var att undanröja
              dagens situation med kronofogdemyndigheternas dubbla roller och
              skapa opartiskhet i det verkställande arbetet. Remissinstanserna
              tillstyrker i stort en rikstäckande kronofogdemyndighet med en
              positiv inställning till att kronofogdemyndigheten blir helt fristående
              från Skatteverket. Det förslag som regeringen nu lägger fram innebär
              att kronofogdeverksamheten även i fortsättningen knyts till Skatteverket,
              att Skatteverkets styrelse får beslutandefunktioner över kronofogdemyndigheten
              och att Skatteverkets generaldirektör blir högste tjänsteman för
              den samlade verksamheten.
            </seg>
            <seg n="b80baccb">
              I förslaget konstaterar regeringen, fru talman, att det är viktigt
              att kronofogdemyndigheten i sin operativa verksamhet kan arbeta
              helt självständigt och upprätthålla partsneutraliteten. Det konstaterandet
              delar vi, men vi finner det i ljuset av detta märkligt att man
              inte föreslår en helt fristående myndighet. Vi anser, fru talman,
              att rikskronofogden ska ha det fulla ansvaret och vara chef för
              en helt självständig myndighet. Det krävs att kronofogdemyndigheten
              skils från Skatteverket även vad gäller övergripande ledning,
              budgetering och verksamhetsuppföljning. Som sagt är det märkligt
              att man nu lägger fram en proposition till riksdagen där man inte
              tar vara på den möjlighet som man har haft att skilja kronofogdemyndigheten
              helt och hållet från Skatteverket.
            </seg>
            <seg n="6f961573">
              Det här är, fru talman, min sista utskottsdebatt. Jag vill passa
              på att tacka utskottets ledamöter, samtliga, för ett gott samarbete
              under fyra år, och jag vill även rikta ett tack till tjänstemännen
              på skatteutskottets kansli.
            </seg>
            <seg n="7c211271">
              Jag yrkar bifall till reservationen från Allians för Sverige.
            </seg>
          </u>
          <note type="speaker" n="3651ca44">
            Anf. 79 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-7996c8d825676ccd-1" n="0175a90e">
            <seg n="1d0405ec">
              Fru talman! Eftersom alliansen har lagt fram en gemensam reservation
              och skrivit en gemensam motion när det gäller det här ämnet har
              jag inte så mycket andra åsikter och synpunkter än Ulf Sjösten.
              Vi tycker att förslaget att avveckla de tio lokala kronofogdemyndigheterna
              och sammanföra dem till en enda myndighet är bra. Tidigare under
              mandatperioden har ju motsvarande genomförts för Skatteverket.
              Men där slutar lovorden.
            </seg>
            <seg n="37e32198">
              I den utredning som föregått regeringens proposition föreslogs
              att kronofogdemyndigheten skulle vara helt fristående. Nu väljer
              regeringen i stället att låta den högsta ledningen i Skatteverket
              också bli ledning för den nya kronofogdemyndigheten. Chefen för
              kronofogdemyndigheten blir inte generaldirektör utan kommer att
              kallas rikskronofogde. Låt i stället rikskronofogden bli chef
              för en helt fristående myndighet. Det anser Folkpartiet och övriga
              allianspartier.
            </seg>
            <seg n="7a84f3f9">
              Fru talman! De dubbla roller som kronofogden har genom att både
              verkställa och vara den som företräder staten när det gäller att
              driva in skulder har kritiserats. Alliansen har i sin motion framfört
              att borgenärsuppgifterna borde överföras till Skatteverket precis
              som också utredningen föreslog. Men i det förslag som vi ska fatta
              beslut om i dag säger regeringen: Vänta med detta. Med detta yrkar
              jag bifall till reservationen.
            </seg>
            <seg n="da18c895">
              Jag vill precis som Ulf Sjösten tacka er kolleger i skatteutskottet
              och tjänstemännen i skatteutskottet, för det här är sista debatten
              för året. Förhoppningsvis kommer både Ulf och jag tillbaka nästa
              år också.
            </seg>
          </u>
          <note type="speaker" n="5f4e0e70">
            Anf. 80 JÖRGEN JOHANSSON (c):
          </note>
          <u who="jorgen_johansson_be1494_w" xml:id="i-2ef4ac8254a33e33-9" n="d945ee2d">
            <seg n="f41cc13b">
              Fru talman! Det finns över 500 statliga myndigheter i Sverige.
              Det är alldeles för många. Centerpartiet arbetar för att ett betydande
              antal av dessa myndigheter ska avvecklas eller slås ihop. Trots
              den grundinställningen är vi öppna för en annan syn i frågor där
              det är befogat. Inom Centerpartiet och alliansen är vi överens
              med regeringen om att de nuvarande tio regionala kronofogdemyndigheterna
              ska föras ihop till en rikstäckande myndighet. Vi är också överens
              om att en del borgenärsuppgifter ska föras över till Skatteverket.
              Från alliansen är vi kritiska till regeringens förslag om att
              den nya myndigheten inte blir helt fristående utan kopplas till
              Skatteverket i strategiska och vissa organisatoriska frågor. Regeringen
              väljer att lägga fram detta rätt halvdana förslag trots att både
              den särskilda utredaren och flertalet remissinstanser anser att
              kravet på opartiskhet och obundenhet talar för en helt självständig
              myndighet.
            </seg>
            <seg n="a4a6d256">
              Dagens ordning innebär dubbla roller, något som kritiseras hårt
              från många håll. Utskottsmajoriteten skriver till och med själv
              i betänkandet: Det är också viktigt att myndigheten i sitt beslutsfattande
              av utomstående bedömare uppfattas som opartisk och självständig
              i förhållande till Skatteverket. Trots det vill man blanda ihop
              korten genom att låta Skatteverket styrelse och generaldirektör
              besluta om kronofogdemyndighetens strategiska frågor.
            </seg>
            <seg n="9c867a46">
              Hur opartisk och självständig kommer då kronofogdemyndigheten
              att uppfattas som? Regeringens motiv för den här sammanblandningen
              är kostnadsskäl, rätt och slätt kostnadsskäl. Det är mycket märkligt.
              Hade regeringen haft den ambitionen vad gäller de hundratals myndigheter
              man har tillskapat de senaste decennierna borde rimligen de flesta
              av dessa inte ha bildats. Där har inte kostnadsskäl hindrat regeringen.
              När en ny myndighet bildas som verkligen behöver vara helt självständig
              förhindras det alltså av kostnadsskäl detta trots att myndigheten
              ska ha en rikskronofogde med eget centralt kansli.
            </seg>
            <seg n="3f8358cc">
              Nu pekar regeringen med hela handen och bestämmer vad som är
              kansliets uppgifter och att de ska begränsas till operativa frågor,
              inte strategiska. Utöver den särskilda utredaren och de flesta
              remissinstanser har föreningen Sveriges kronofogdar väl beskrivit
              sin kritik mot att regeringen bara går halva vägen för den här
              myndigheten. Man avslutar beskrivningen med orden: Att låta kronofogdemyndigheten
              strategiskt styras av Skatteverket är snarare ägnat att även fortsättningsvis
              väcka misstankar från de enskilda borgenärerna om att opartiskhet
              inte råder i handläggning av enskilda respektive allmänna fordringar.
            </seg>
            <seg n="2d88196b">
              Jag delar föreningens uppfattning. Rikskronofogden bör ha det
              fulla ansvaret och vara chef för en helt självständig myndighet.
              Därför bör riksdagen i dag besluta om ett tillkännagivande till
              regeringen att återkomma med förslag om en helt fristående kronofogdemyndighet.
              Jag yrkar därför bifall till alliansreservationen i ärendet.
            </seg>
            <seg n="e9de6da2">
              Fru talman! I likhet med föregående talare vill också jag tacka
              utskottet för den gångna perioden, det samarbete vi haft och de
              intressanta debatter vi har haft. Jag har saknat en del debatter,
              exempelvis båtskatten. Men den får vi väl återkomma till vid ett
              senare tillfälle. Jag vill rikta ett tack till utskottets ledamöter.
            </seg>
          </u>
          <note type="speaker" n="0524d34b">
            Anf. 81 CATHARINA BRÅKENHIELM (s):
          </note>
          <u who="catharina_brakenhielm_4c3300_w" xml:id="i-e07797195943fc37-0" n="d5ef9894">
            <seg n="dc19b886">
              Fru talman! I januari 2004 ombildades ju Skatteverket till att
              bli en rikstäckande myndighet. Det har gett väldigt positiva resultat
              i form av en ökad samordning. Det har blivit effektivare verksamhet.
              Framför allt har det lösgjorts en del resurser som man bland annat
              kunnat använda till ökad skattekontroll. Någon motsvarande reform
              gjordes inte på kronofogdesidan då, men nu är det dags.
            </seg>
            <seg n="ff1d4dcf">
              De nuvarande tio regionala kronofogdemyndigheterna ersätts med
              en myndighet med rikstäckande verksamhet som ska benämnas kronofogdemyndigheten.
              Den ska vara självständig, men i vissa avseenden ska den vara
              knuten till Skatteverket. Det gäller IT, administrativa stödfunktioner
              och strategiska frågor. Jag tycker att det är värt att notera
              att i den operativa verksamheten kommer kronofogdemyndigheten
              att arbeta självständigt.
            </seg>
            <seg n="1262dd79">
              Indrivningsverksamheten är i stor utsträckning lokalt anknuten.
              Förutsättningarna för den verksamheten förändras inte huvudsakligen
              genom att man avskaffar de tio regiongränserna. En fördel med
              att infoga kronofogdemyndigheten i Skatteverket är ju att verkets
              resurser kan utnyttjas på ett effektivt sätt utan att det behövs
              särskilt stora arrangemang för att åstadkomma detta.
            </seg>
            <seg n="c47ce7f6">
              Viktigt är att upprätthålla och förstärka förtroendet för KFM:s
              opartiskhet i det verkställande arbetet, där partsneutraliteten
              har en särskild betydelse. För att upprätthålla och även stärka
              tilltron till den här opartiskheten i det exekutiva arbetet ska
              sådana borgenärsuppgifter som är av offensiv natur föras över
              till Skatteverket så snart som det är möjligt, troligast inom
              ett år.
            </seg>
            <seg n="079fdc04">
              Den kommande chefen för kronofogdemyndigheten kommer att benämnas
              rikskronofogde. Hon kommer att ha ett centralt kansli till sitt
              förfogande för ledning, styrning, uppföljning och utveckling av
              verksamheten. Det kommer att finnas en styrelse, Skatteverkets
              styrelse, som kommer att besluta om årsredovisning, delårsrapporter
              och budgetunderlag även för kronofogdemyndigheten. I styrelsearbetet
              kommer rikskronofogden att delta på berörda punkter.
            </seg>
            <seg n="f3edd8a2">
              Det är viktigt att myndigheten av utomstående uppfattas som opartisk
              och självständig i sitt förhållande till Skatteverket. Det här
              ställer krav på regleringen i instruktionerna. Den självständiga
              roll som kronofogdemyndigheten har kommer också till uttryck genom
              att myndigheten i sin processförande roll ges behörighet att föra
              processen även i överinstanserna.
            </seg>
            <seg n="56e8ed0f">
              Vi har ett krav från våra uppdragsgivare, och det är ytterst
              medborgarna, att man ska ha en enhetlighet med lika rättstillämpning
              och en likabehandling. Varje ärende ska alltså behandlas lika
              oavsett var i landet man bor, och inte minst med högsta möjliga
              effektivitet för våra skattepengar.
            </seg>
            <seg n="bbd0cb43">
              Den förändring som vi står inför den 1 juli är tänkt att på ett
              bättre sätt än i dag möta upp just de här kraven. Det tycker jag
              är bra. Kronofogdemyndigheten ska prioriteras upp.
            </seg>
            <seg n="7e79ebd2">
              Det finns en reservation från de borgerliga partierna där man
              i stort sett delar uppfattning om betänkandets innehåll. Men man
              vill att kronofogdemyndigheten skils helt och hållet från Skatteverket,
              även när det gäller den övergripande ledningen, budgeteringen
              och verksamhetsuppföljningen. Jag delar inte alls den borgerliga
              uppfattningen om att KFM, som man skriver, är en till betydande
              delar beroende myndighet till Skatteverket. Jag anser att det
              inte blir så, för KFM har faktiskt ett eget mål och uppdrag enligt
              regleringsbrevet. Den farhågan är obefogad.
            </seg>
            <seg n="573c7dc3">
              Genom den här förändringen kan man effektivisera administrationen,
              eller dra ned på byråkratin som det ofta, framför allt från borgerligt
              håll, brukar kallas. I gengäld kan man använda de pengarna till
              förebyggande verksamhet och försöka hjälpa människor så att de
              inte hamnar i skuld, alltså minska antalet gäldenärer.
            </seg>
            <seg n="5bb09fa5">
              Det här ligger faktiskt helt i linje med det regeringen skriver
              i den förvaltningspolitiska propositionen. Inriktningen är att
              myndigheterna ska samverka mer och fortsätta det pågående arbetet
              med att minska kostnaderna för administrativt arbete och i stället
              lägga pengarna på operativ verksamhet.
            </seg>
            <seg n="4d3507bf">
              Det här, fru talman, är ett bra sätt att förvalta våra skattemedel.
              Det skapar en tydlighet runt kronofogdemyndighetens uppdrag med
              sin självständiga operativa verksamhet, med en hög rättssäkerhet
              och en nära samverkan.
            </seg>
            <seg n="14336df9">
              För att vara trovärdig i sin argumentation som oppositionspolitiker
              måste man också när det väl kommer till kritan visa det i praktisk
              handling. Vi hör ofta att vi har alldeles för höga administrativa
              kostnader. Vi har för många verk och myndigheter. Nu har vi faktiskt
              ett konkret förslag där man beaktar just att våra skattemedel
              ska förvaltas på bästa sätt.
            </seg>
            <seg n="bc5e4c5a">
              Vi hörde tidigt i kammaren i dag moderata Ulf Sjösten säga att
              man vill lägga 50 miljoner mer, tror jag, på ekobrottsbekämpande.
              Här kan man använda de administrativa pengarna till just sådant
              i stället för att ta ut det ur skattekollektivet.
            </seg>
            <seg n="014c42ae">
              Man ska också notera att om man följer oppositionens förslag,
              som vill bryta sönder samarbetet mellan KFM och Skatteverket,
              som har samspelat under lång tid, blir det dyrt. Man har ju redan
              i dag en gemensam infrastruktur, en gemensam teknisk miljö, gemensamt
              intranät och goda kommunikationer mellan varandra. Om det här
              skulle brytas loss kommer stora förluster att göras på många områden,
              inte minst på effektivitetens område.
            </seg>
            <seg n="e3505606">
              Vi är övertygade om att det är en partsneutral operativ verksamhet
              som kommer att skapas, där en rikstäckande kronofogdemyndighet
              skulle bli mycket mer flexibel än dagens ordning, eftersom det
              inte längre kommer att finnas några administrativa hinder för
              var de olika arbetsuppgifterna i landet ska utföras. Man kan säga
              att det här är en win-win -situation för båda parter, egentligen
              för alla parter.
            </seg>
          </u>
          <note n="710cdb1a">
            Fru talman! Jag yrkar bifall till betänkandets förslag och avslag
            på motionerna.
          </note>
          <note type="speaker" n="c1c0f0d9">
            Anf. 82 MARIE ENGSTRÖM (v):
          </note>
          <u who="marie_engstrom_b64c2d_w" xml:id="i-787678a119b84732-8" n="df6a2fd3">
            <seg n="f2179915">
              Fru talman! Även det här betänkandet står vi i Vänsterpartiet
              bakom. Vi menar att det är bra att vi skapar en myndighet för
              kronofogdemyndigheten. Vi kan ju som förebild se de fördelar som
              skattemyndighetens arbete har utvecklats till sedan man utformade
              den till en myndighet.
            </seg>
            <seg n="34505ae1">
              Catharina Bråkenhielm har på ett väldigt bra sätt, tycker jag,
              gått igenom de övriga fördelar som ett sådant här beslut skulle
              innebära. Jag vill understryka ett par saker.
            </seg>
            <seg n="5bc28fe7">
              Det är till exempel att resurser kan komma att utnyttjas mer
              effektivt i och med att man utnyttjar gemensamma stöd och att
              man ska vara knuten till skattemyndigheten när det gäller både
              vissa organisatoriska och vissa strategiska frågor. Jag tror att
              det är någonting som vi ska ta vara på.
            </seg>
            <seg n="3ea8ab8b">
              Efter alla beslut, och när det har gått en viss tid, sker också
              vanligtvis en utvärdering. Är det någonting som behöver ändras
              finns det alla möjligheter att göra ändringar och justeringar
              också.
            </seg>
            <seg n="d98a2286">
              Jag tror också, precis som Catharina Bråkenhielm, att när det
              gäller den operativa verksamheten kommer kronofogden att ha all
              möjlighet att bedriva sitt arbete helt och hållet självständigt.
            </seg>
            <seg n="19e39a73">
              Fru talman! Jag tänker inte förlänga den här debatten. Jag tänkte
              passa på, eftersom det är den sista debatten med skatteutskottet
              för den här perioden, att tacka övriga ledamöter för intressanta
              debatter, ibland lite småtråkiga, men i det stora hela har det
              varit positivt. Sedan får vi se om några av oss ses till hösten.
            </seg>
          </u>
          <note type="speaker" n="fabacdac">
            Anf. 83 JAN ERTSBORN (fp):
          </note>
          <u who="jan_ertsborn_d023c0_w" xml:id="i-b90c48cd9e2cb9bb-0" n="18c560d2" next="i-f29a8cda456585b4-0">
            <seg n="08174ac5">
              Fru talman! Så här bland de sista debatterna tar jag mig friheten
              att gå in i en debatt som skatteutskottet huvudsakligen ska hantera.
              Bakgrunden är naturligtvis att jag har personlig erfarenhet i
              mitt tidigare uppdrag som advokat av att i väldigt många ärenden
              ha haft med kronofogdemyndigheten att göra och har väldigt många
              bekanta inom kronofogdemyndighetens organisation. Jag har helt
              enkelt blivit uppmanad att ställa upp i debatten och tala om lite
              grann hur det har sett ut i verkligheten.
            </seg>
            <seg n="509612c7">
              Vi är alla överens om att det ska vara en myndighet i fortsättningen.
              På den punkten behöver vi inte föra någon som helst debatt.
            </seg>
            <seg n="29826f10">
              Vi kan däremot ställa oss frågande till varför man gör den här
              reformen så här stegvis. Varför har man inte redan nu flyttat
              borgenärsuppgifterna till Skatteverket, som man talar om i utredningen,
              som är alldeles utmärkt och mycket genomarbetad. Några egentliga
              skäl kan inte jag finna. Det är mycket svepande ordalag.
            </seg>
            <seg n="55bbe018">
              Det innebär att för den närmaste tiden kommer kronofogdemyndighetens
              dubbla roller att stå kvar. Om den nuvarande riksdagsmajoriteten
              även i fortsättningen får driva det här ärendet kommer de dubbla
              rollerna att finnas även i fortsättningen. Vi kommer inte ifrån
              jävsbegreppet. Det blir inte möjligt att skilja skattemyndighetens
              och kronofogdemyndighetens roller åt. Jag tror att man inbillar
              sig detta lite grann för mycket. Man talar om brandväggar, som
              är någonting som hör IT-världen till. I lagstiftningen ska vi
              tala om jäv, och där ska vi vara väldigt försiktiga.
            </seg>
            <seg n="69022fa1">
              Vi kan till och med i propositionen läsa in att man inte från
              regeringens sida vill bryta upp det här. Jag tänker särskilt på
              ett stycke som jag ska citera, för jag tycker att det visar på
              att man egentligen inte vill bryta upp samarbetet, på samma sätt
              som vi fick höra tidigare här.
            </seg>
          </u>
          <note n="19d058a4">
            På s. 138 i propositionen skriver regeringen:
          </note>
          <u who="jan_ertsborn_d023c0_w" xml:id="i-f29a8cda456585b4-0" n="18c560d2" prev="i-b90c48cd9e2cb9bb-0">
            <seg n="1a4a235e">
              Genom att kronofogdemyndigheten knyts till Skatteverket skapas
              vidare bättre förutsättningar för att vid styrningen av verksamheten
              beakta det funktionella sambandet mellan skatteindrivningen och
              tidigare led i beskattningsförfarandet än vad som skulle bli fallet
              med en helt fristående myndighet.
            </seg>
            <seg n="04c3dac5">
              Man betonar alltså att man vill ha kvar sambandet mellan beskattningsförfarandet
              och skatteindrivningen och därför vill ha det här samarbetet.
            </seg>
            <seg n="556dce17">
              Jag tycker att man från riksdagens sida borde ha varit oerhört
              försiktig och tagit chansen att se till att vi fick bort alla
              bekymmer beträffande jävsbegreppet i det här sammanhanget.
            </seg>
            <seg n="7387fd95">
              Det har fungerat så inom kronofogdemyndigheten att de dubbla
              rollerna som tillsynsmyndighet vid konkurs och borgenärsfogde
              har varit fördelade så att man har haft halvtidstjänster och samma
              personer har upprätthållit tjänsterna.
            </seg>
            <seg n="0fdfcb63">
              Vi fattade alldeles nyligen här i kammaren beslut om att förändra
              skuldsaneringsförfarandet. Vi flyttade över besluten om skuldsaneringsförfarandet
              till kronofogdemyndigheten, där man också kommer att sitta som
              representant för statens fordringar i ärendet.
            </seg>
            <seg n="f7169554">
              Det är oerhört beklagligt att vår regering och vår riksdagsmajoritet
              inte kunde ta till sig den här utredningen och de remissyttranden
              som har kommit in och skapa den fristående kronofogdemyndighet
              som vi verkligen behöver i det här landet.
            </seg>
          </u>
          <note n="e9f3d6c7">
            Överläggningen var härmed avslutad.
          </note>
          <note n="87429acf">
            13 § Uppskov med behandlingen av vissa ärenden
          </note>
          <note n="2f14c255">
            Föredrogs
          </note>
          <note n="916f2e63">
            Andre vice talmannen konstaterade att ingen talare var anmäld.
          </note>
          <note n="29cc8316">
            14 § Anpassningar till nya EG-bestämmelser om livsmedel, foder,
            djurhälsa, djurskydd och växtskydd m.m.
          </note>
          <note n="2f14c255">
            Föredrogs
          </note>
          <note type="speaker" n="769cb53d">
            Anf. 84 RUNE BERGLUND (s):
          </note>
          <u who="rune_berglund_b41cb5_w" xml:id="i-aa03cd6c11edb843-0" n="b47db79e" next="i-345ee4226ee38e4d-0">
            <seg n="bb1adf8a">
              Fru talman! I dag debatterar riksdagens miljö- och jordbruksutskott
              det så kallade kontroll- och hygienpaketet. Det är en anpassning
              till nya EG-bestämmelser.
            </seg>
          </u>
          <note n="352e99d8">
            I betänkandet behandlas regeringens proposition 2005/06:128 som
            syftar till att anpassa svensk lagstiftning till åtta EG-förordningar
            som i huvudsak reglerar livsmedels- och fodersäkerhet, livsmedels-
            och foderhygien samt offentlig kontroll över regelverken om livsmedel,
            foder, djurhälsa, djurskydd och växtskydd.
          </note>
          <u who="rune_berglund_b41cb5_w" xml:id="i-345ee4226ee38e4d-0" n="b47db79e" prev="i-aa03cd6c11edb843-0">
            <seg n="3d914e92">
              I betänkandet berörs också en EG-förordning som handlar om skydd
              av djur vid djurtransporter liksom förslag på ett genomförande
              av ett EG-direktiv om skydd mot växtskadegörare i svensk rätt.
            </seg>
            <seg n="5828c401">
              Reglerna är uppdelade i hygienregler som gäller för livsmedelsföretagare
              och kontrollregler som gäller kontrollmyndigheterna. Det föreslås
              att begreppen tillsyn och tillsynsmyndighet ersätts med begreppen
              offentlig kontroll och kontrollmyndighet.
            </seg>
            <seg n="c784c6c0">
              Den grundläggande principen är att företagaren har ansvar för
              de produkter som tillverkas och att hygienen är viktig i hela
              kedjan, från jord till bord.
            </seg>
            <seg n="f7047a6a">
              Förändringar i lagstiftningen innebär både en modernisering och
              en förenkling av den tidigare lagstiftningen samt en ökad harmonisering
              inom EU.
            </seg>
          </u>
          <note type="speaker" n="7106591b">
            Anf. 85 CATHARINA ELMSÄTER-SVÄRD (m):
          </note>
          <u who="catharina_elmsater-svard_e2a078" xml:id="i-0da202279502b4d6-0" n="c3b85be6">
            <seg n="ebc07fdb">
              Fru talman! När det gäller den gemensamma EU-marknaden och ordningen
              är det bra att vi nu anpassar vår tillämpning så att den blir
              EU-gemensam. Allt som har att göra med djur, mat och den förädlingen
              finns nu på en gemensam marknad. Det är där som många företagare,
              framför allt jordbruksföretagare, konkurrerar. Det är bra om det
              blir så likvärdig tillämpning som möjligt.
            </seg>
            <seg n="a41bc273">
              Låt mig börja med perspektivet att alla de som håller på med
              mat i olika former och djur oftast är människor. Det är människor
              som är företagare. För dem är det viktigt att känna att de har
              ett direkt ansvar för sina djur och för det de producerar. För
              dem är det också viktigt att det inte blir för mycket krångel,
              att tillsynen inte kostar för mycket eller att tidsåtgången blir
              för stor så att fokus på detta tar för mycket av den tid som de
              vill lägga på att vara duktiga människor som är duktiga företagare
              som tar ett bra ansvar.
            </seg>
            <seg n="e4f816a3">
              När det gäller den här propositionen kan jag medge att regeringen
              har gjort ett gott försök att ta till sig den kritik som har funnits
              tidigare. Det är ett problem att avgifterna är olika över landet
              mellan kommunerna. Det finns ett problem med att kompetensen på
              den tillsyn som utförs har varit olika av olika skäl och att också
              tillämpningen har varit olika.
            </seg>
            <seg n="1ad0e8ac">
              Jag upplever ändå att det har gjorts en del försök att förbättra
              detta.
            </seg>
            <seg n="8ecbb4b9">
              Jag har dock en principiell invändning.
            </seg>
            <seg n="73b6757f">
              När det gäller alla avgifter som nu ska tas ut för tillsyn, oavsett
              vilken, finns det ett resonemang om att de myndigheter som är
              ansvariga Jordbruksverket, Livsmedelsverket eller Djurskyddsmyndigheten
              ska lägga fram vad som ska kontrolleras. Det skulle i och för
              sig kunna vara bra så att det blir en likvärdig kontroll. De ska
              också ta fram en prislapp på vad detta ska kosta så att kommunerna
              kan ta ut en mer rättvis avgift. Det skulle också kunna vara ett
              rätt tänk.
            </seg>
            <seg n="0dbc512d">
              Jag vill tänka något längre. Det finns en risk att någon som
              lägger in krav på vad som ska uppfyllas i en tillsyn ser till
              att någon annan, som är den som ska betala, inte alltid bekymrar
              sig för vad kostnaden blir. Det finns en uppenbar risk att de
              människor och företagare som ska betala kommer att få betala en
              väldigt hög avgift för en tillsyn.
            </seg>
            <seg n="c81d2620">
              Vi har en principiell inställning till detta. Det är att den
              första kontroll som görs ska vara skattefinansierad fullt ut.
              Man ska inte betala för det första besöket. Det ligger naturligtvis
              i allas vårt intresse att tredje person, eller djur, skyddas.
              Därför tycker vi att den avgiften ska betalas via skattefinansiering.
            </seg>
            <seg n="d3a9703a">
              Om det föranleder ett återbesök på grund av en brist bör den
              avgiften tas ut av den som har felat.
            </seg>
            <seg n="00c16e25">
              Jag tror att ägaransvaret är viktigt, även om vi som samhälle
              måste känna att konsumenterna skyddas och att djuren har det bra
              får vi aldrig glömma det ansvar som ligger hos ägaren. Jag vill
              betona att jag tycker att det är bra att alltfler företag har
              egenkontrollprogram.
            </seg>
            <seg n="5ceaf885">
              Det nya sättet att resonera, som finns i propositionen, att det
              ska vara utifrån ett riskbaserat tänkande, skulle kunna vara positivt
              och innebära att det blir olika intervall mellan tillsynen beroende
              på vilka egenkontrollprogram man har. Det kan jag tycka är bra
              i praktiken.
            </seg>
            <seg n="40f6b4c8">
              I betänkandet finns det ett antal reservationer från oss moderater
              som ur ett företagarperspektiv belyser hur vi vill se en något
              annorlunda ordning för maten och djuren. I dag avstår jag från
              att yrka på alla dem och håller mig till den gemensamma alliansreservationen,
              nr 23.
            </seg>
          </u>
          <note type="speaker" n="1a165d55">
            Anf. 86 MARIE WAHLGREN (fp):
          </note>
          <u who="marie_wahlgren_4d34f1_w" xml:id="i-1cc796e494c34275-0" n="4de869ea">
            <seg n="346ab2b3">
              Fru talman! Det finns två grundläggande skäl till att jag känner
              glädje över att Sverige, sedan relativt lång tid tillbaka, är
              medlem i EU. Det ena är att vi är medlemmar i den vision av ett
              fredligt, fritt och gemensamt Europa där vi har rörlighet för
              både människor och varor. Det andra är det som vi egentligen sysslar
              med i dag, nämligen att väldigt många lagar och regler blir bättre
              om vi beslutar om dem gemensamt i den större gemenskapen, EU.
            </seg>
            <seg n="ccf19254">
              För mig är det en jättestor fördel att jag som konsument kan
              känna samma trygghet med den korv jag köper i Skåne och med den
              pølse som jag köper i Danmark. För bönder i Sverige är det en
              jättefördel att de har samma regelverk som sina konkurrenter i
              hela Europa. Därför är det också mycket viktigt att vi, när vi
              nu försöker göra om den gemensamma lagstiftningen för svenska
              förhållanden, ser till att det görs på ett sätt som verkligen
              ger samma regler och likvärdiga villkor.
            </seg>
            <seg n="cfb1c503">
              Det är också viktigt att implementeringen av dessa frågor i vardagen
              sker på ett sådant sätt att inte medborgarna tycker att EU pådyvlar
              oss en massa konstiga regler. I vår tillämpning av regelverket
              får det inte bli en distans mellan medborgare och lagstiftare
              på EU-nivå och i Sverige.
            </seg>
            <seg n="731de4bc">
              Jag vill ta upp ytterligare en sak, som egentligen inte har så
              mycket med betänkandet att göra. Jag tror att det skulle vara
              oerhört värdefullt om vi, när vi implementerar EU-lag, försökte
              göra det så lika som möjligt i hela Norden och tar hjälp av våra
              danska och finska kolleger.
            </seg>
            <seg n="5f3d286e">
              När jag nu har framfört mitt privata för övrigt anser jag att
              Karthago bör förstöras tänkte jag gå in lite mer på den proposition
              som regeringen har lagt fram. I huvudsak instämmer de flesta av
              oss i huvuddelarna av förslagen, men det finns bitar som vi vill
              lägga extra tonvikt på. Det handlar just om att få en tillämpning
              av lagstiftningen som får acceptans bland medborgarna. Det handlar
              om tydlighet, kunskap, kostnad och effektivitet och om att vi
              ska uppnå det i lagstiftningen.
            </seg>
            <seg n="4af665b7">
              Vad gäller tydlighet har vi påpekat att det när man nu byter
              termen tillsyn mot termen kontroll är viktigt att man får en förståelse
              för att detta bara är ett bytande av termer, inte av vad som innefattas
              i dem. I kontroll innefattas till exempel också rådgivning.
            </seg>
            <seg n="cd72fda8">
              I fråga om kunskap är det viktigt att vi får en bättre uppbyggnad
              av kunskap hos de inspektörer som ska tillämpa lagen ute i vardagen.
              Det får inte bli sådana effekter som vi har sett, till exempel
              att man stänger skolkök och inte tillåter barnen att vara delaktiga
              i matlagning, vilket ju den här lagstiftningen tillåter, på grund
              av att bristande kunskap eller dålig tillsynsrådgivning från de
              ledande myndigheterna leder enskilda inspektörer att fatta felaktiga
              beslut.
            </seg>
            <seg n="e575916a">
              Nästa viktiga punkt handlar om kostnad och effektivitet. Det
              är inte rimligt att tillämpningen av lagstiftningen leder till
              att kostnaderna för företagen rusar i höjden. Det är inte rimligt
              om kommunerna använder den i och för sig acceptabla möjligheten
              att ta ut en avgift för kontrollen till att täcka andra kostnader
              än kostnaden för själva kontrollen. Vi har tyvärr på ett antal
              områden i Sverige sett att man just tar ut högre avgifter än vad
              som egentligen är rimligt. Därför behövs en tydlig och klar vägledning
              på detta område. Man behöver också markera skillnaden mellan kontroll
              och rådgivning och att man faktiskt inte ska ta betalt för rådgivning.
            </seg>
            <seg n="2f6a71e0">
              Till sist handlar det om effektivitet. Man måste ha en myndighetsstruktur
              som är effektiv. Vi tycker till exempel att det kunde vara rimligt
              att Livsmedelsverket också tog över tillsynen när det gäller foderanläggningar.
              Det finns ju ganska få foderanläggningar i landet men ganska många
              livsmedelsanläggningar, och kontrollsystemen för dem är ganska
              lika. Då kan man bygga upp en expertkompetens.
            </seg>
            <seg n="c995e736">
              Fru talman! Låt mig avsluta med dessa ord: EU-lagstiftning är
              i grunden väldigt viktig på många områden. Vi får gemensamma regler
              och en möjlighet till lika villkor för både konsumenter och producenter
              i Europa, men när vi implementerar dem i Sverige måste vi göra
              på bästa möjliga sätt, för annars undergräver vi tilltron till
              den europeiska gemenskapen. Med detta vill jag yrka bifall till
              den gemensamma alliansreservationen nr 23.
            </seg>
          </u>
          <note type="speaker" n="140868b1">
            Anf. 87 SVEN GUNNAR PERSSON (kd):
          </note>
          <u who="sven_gunnar_persson_900de7_w" xml:id="i-fd4b535444abdbfd-3" n="bd00a685">
            <seg n="c5056837">
              Fru talman! Jag hade häromdagen förmånen att få delta vid Lantbrukarnas
              Riksförbunds årsstämma i Piteå. En politikerutfrågning med regeringskartellens
              företrädare jordbruksminister Nykvist, partiledare Ohly och språkrör
              Eriksson följdes uppmärksamt av oss närvarande. De utfrågade hade
              var sin skylt där det var skrivet ja på ena sidan och nej på den
              andra. Frågan ställdes om panelen tycker att lantbrukets företag
              omgärdas av för många regler. Det var i sanning ett gripande ögonblick
              när vi såg tre ja-skyltar lyftas mot skyn. Nästa fråga löd: Är
              ni beredda att minska regelbördan under kommande mandatperiod?
              Återigen lyftes trenne ja-skyltar. Intet öga var torrt och många
              valkiga nävar trevade efter näsduken.
            </seg>
            <seg n="8bd8e621">
              Kanske hade publikens känslor varit mer återhållna till följd
              av regeringsunderlagets skylthantering om utdelning av och högläsning
              ur dagens betänkande varit en del av programmet. Visst är mycket
              av det som finns i betänkandet nödvändiga anpassningar av svensk
              lagstiftning till en rad EG-förordningar också en del förenklingar,
              som Rune sade som syftar till att höja säkerheten. Men samtidigt
              finns en samlad uppfattning hos företrädare för olika branscher
              inom jordbrukssektorn att den svenska regeringen och dess myndigheter
              oftast går längre i sina ambitioner än jämförbara konkurrentländer.
              Branschkollegerna från andra länder undrar många gånger vad vi
              i Sverige håller på med.
            </seg>
            <seg n="ebc794db">
              Dessutom finns en stor och berättigad oro inför vad olika tillsynsmyndigheter
              kommer att ta sig till med ideellt slitande, bullbakande funktionärer
              som bidrar till föreningarnas möjligheter att driva sin verksamhet
              och stillar suget hos publiken i matchpauserna eller skolklasser
              som säljer drömmar på torgen i syfte att stärka skolresekassan.
              Också på många andra områden finns stora farhågor inför hur reglerna
              kommer att tillämpas. Det finns därför all anledning att framhålla
              vikten av att tillämpningen av detta mycket omfattande och viktiga
              regelverk görs med ett stort mått av sunt förnuft och förtroende
              för enskilda ambitiösa företagare och på olika områden starkt
              engagerade medborgare.
            </seg>
            <seg n="9825040b">
              Fru talman! I min ohämmade godhet vill jag erbjuda vänstermajoriteten
              hjälp att redan nu börja uppfylla löftena från Piteå. Välkomna
              att ge ert stöd för de förslag som finns i kristdemokraternas
              och alliansens reservationer till betänkandet! Jag vill kortfattat
              nämna några av förslagen.
            </seg>
            <seg n="2923e85d">
              Starkt särskiljande regleringar och tillämpningar av regelverket
              som försämrar konkurrensmöjligheterna för de gröna näringarna
              bör undvikas.
            </seg>
            <seg n="07c11a73">
              Kontrollen bör i större omfattning grundas i riskbedömningar
              där företagens storlek, verksamhetens art, förekomsten av kvalitetssäkringssystemen
              och tidigare prestationer har avgörande betydelse. Det innebär
              att mer tid kan ägnas åt att förebygga och åtgärda de verkliga
              problem som finns.
            </seg>
            <seg n="6c7b20a2">
              Kostnaderna för den lagreglerade och grundläggande kontrollen
              bör i huvudsak vara skattefinansierad, och avgifterna för förnyade
              inspektioner till följd av avvikelser från regelverket bör inte
              överstiga rimligt självkostnadspris. Avgiften bör naturligtvis
              bara tas ut för besök som verkligen äger rum. Oanmälda besök där
              företagaren inte finns på plats bör inte debiteras över huvud
              taget.
            </seg>
            <seg n="a5ac1c0b">
              Det finns också jordbruksföretag som kommer att bli klassade
              i flera nya kategorier, exempelvis foderföretag. Då menar vi att
              de inte ska behöva betala för ny registrering av redan befintlig
              verksamhet bara för att de hamnar i en ny kategori. Det är också
              viktigt att samrådet mellan de centrala myndigheterna inom områdena
              livsmedel, foder, djurhälsa och djurskydd är omfattande liksom
              bevakningen av hur EG-bestämmelserna tillämpas i andra länder.
              De inspektioner som behöver göras till följd av denna stora mängd
              av olika förordningar ska i så stor utsträckning som möjligt samordnas
              till ett och samma tillfälle.
            </seg>
            <seg n="85de4c95">
              Sist men inte minst har Lagrådet varit starkt kritiskt till hur
              straffbestämmelserna är utformade. Det menar att det av lagtexten
              klart bör framgå vilka EG-bestämmelser, förordningar och artiklar
              som är straffsanktionerade. Det är ett grundläggande krav för
              att den enskilde ska ha möjlighet att förutse vad som är straffbart.
              När det gäller exempelvis miljöbalkens sanktionssystem har man
              tagit hänsyn till den typen av kritik från Lagrådet. Men när det
              gäller innehållet i den lagstiftning som vi behandlar i dag avstår
              man från att fullfölja och att skriva in det tydligt i lagtexten,
              och det är en stor brist.
            </seg>
            <seg n="6ec35775">
              Så kan vi lätta bördan när det gäller regler och byråkrati utan
              att det viktiga och nödvändiga arbetet med skydd och säkerhet
              för djur och människor undergrävs. Till hugnad för resfebriga
              kolleger nöjer jag mig avslutningsvis med att yrka bifall till
              allianspartiernas reservation 23.
            </seg>
          </u>
          <note type="speaker" n="1e577230">
            Anf. 88 JAN ANDERSSON (c):
          </note>
          <u who="jan_andersson_f486c3_w" xml:id="i-3857c5dc1b487b9a-0" n="ad6207de">
            <seg n="9dcf4ad6">
              Fru talman! Som sagts tidigare har vi i dag att behandla detta
              betänkande på ungefär 180 sidor. För utskottets del har vi jobbat
              några intensiva veckor med detta och med andra betänkanden. Resultatet
              är att fyra lagar livsmedelslagen, lagen om foder, lagen om provtagning
              på djur, lagen om kontroll av husdjur ersätts av fyra nya lagar.
              Sedan gör vi ändringar i växtskyddslagen, djurskyddslagen, epizootilagstiftningen
              och zoonoslagen. Utöver det är det följdändringar i ytterligare
              tolv lagar.
            </seg>
            <seg n="5b3b7673">
              Som jag sade har utskottet hållit på med detta i några veckor.
              De företagare som berörs av ändringarna i de 20 lagarna har att
              leva efter det framgent. Det handlar inte om veckor, utan det
              är tills vi nästa gång ändrar dem. Har man då dessutom som företagare
              varit orädd nog att anställa någon har man hela arbetsrätten,
              skattelagstiftningen och miljöbalken. Jag skulle kunna använda
              mina åtta minuters talartid till att fortsätta att rabbla vilka
              lagar man har att hålla sig till och vara à jour med som företagare.
            </seg>
            <seg n="5d6ded0e">
              Det är ett generellt problem för riksdagen. Vi behandlar detta
              ärende på några veckor och dessutom i olika utskott. Risken är
              att vi inte ser skogen för alla träd. Dessutom har vi ett tryck
              på mer oanmälda kontroller, något som vare sig kontrollerade eller
              kontrollanter är särskilt bekväma med.
            </seg>
            <seg n="75683910">
              Konsekvenserna av en avvikelse mot någon av lagarna kan dessutom
              vara väldigt kännbar för enskilda företagare. Det är någonting
              som jag som precis som Sven Gunnar Persson var på LRF-stämman
              fick höra ett antal gånger från talarstolen men också i samband
              med pauser för kaffedrickande.
            </seg>
            <seg n="1ecd5f49">
              Det handlar om oron för att råka bryta mot någon typ av regelverk.
              Det leder till dubbelbestraffning i form av kanske böter och dessutom
              ett avdrag på ersättningar. Brukare är oroliga för det. Tendensen
              är att det blir allt tyngre i vågskålen när man står inför ett
              investeringsbeslut.
            </seg>
            <seg n="ebb9d795">
              Man vet möjligen någotsånär vad som gäller i dag, men tendensen
              med ett allt komplexare regelverk gör att man oroar sig för vad
              som händer om ett antal år när lagar och regler i en allt snabbare
              takt förändras. Det är något som vi behöver vara mer uppmärksamma
              på.
            </seg>
            <seg n="4b6a2d1a">
              Vi har också i vår reservation 23, som jag yrkar bifall till,
              tagit upp det som ligger i gränssnittet mot rättssäkerheten och
              att man ska veta vilka lagar och regler som faktiskt gäller.
            </seg>
            <seg n="53eb9170">
              Avslutningsvis ska jag tala något som avgifterna. Där skiljer
              Centerpartiet ut sig lite från mängden. Vi säger att det ska vara
              upp till varje kommun att besluta om avgiften. Då kan det bli
              så att vi har lite olika avgifter i de olika kommunerna.
            </seg>
            <seg n="a62da461">
              Jag gör det framför allt mot bakgrund av en princip. Den som
              utför en uppgift ska också ha möjlighet att påverka upplägget
              och hur man tar betalt för den. Jag vill inte ha ett system där
              vi ålägger en viss nivå för att utföra en uppgift, och sedan är
              det någon annan som beslutar eller ger riktlinjer om vad det ska
              kosta eller hur det ska tas ut.
            </seg>
            <seg n="dcdd2dee">
              Det är ett system som riskerar att göra att man skyller på en
              annan nivå. Det är precis som en del av oss av skyller på EU och
              säger: De har ju hittat på det här, och vi kan inte göra något
              åt det. Det är en viktig princip att varje nivå som har en möjlighet
              att påverka också ska ansvaret för de beslut man fattar. Har man
              ingen möjlighet att påverka kan man heller inte ta ansvaret. Det
              är anledningen till att Centerpartiet har valt en lite annorlunda
              linje när det gäller just avgiftsdelen.
            </seg>
          </u>
          <note n="2c6f670b">
            Med det yrkar jag bifall till reservation 23.
          </note>
          <note type="speaker" n="26b044cb">
            Anf. 89 CHRISTINA AXELSSON (s):
          </note>
          <u who="christina_axelsson_80ceb0_w" xml:id="i-f25a5cb849698c14-0" n="cdd19ff6" next="i-4ea358f2988a7cb8-0">
            <seg n="3b6cb6ea">
              Fru talman! Pingsten är ju hänryckningens tid. Man känner sig
              verkligen glad, särskilt så här tillsammans med sina utskottskamrater.
              Det är även glädjande att arbetet med EG-förordningarna som reglerar
              livsmedels- och fodersäkerhet, hygienkrav och offentlig kontroll
              över regelverket efter flera års hårt arbete i EU nu har börjat
              gälla och att vi anpassar den svenska lagstiftningen till dessa
              regler.
            </seg>
            <seg n="2c77da37">
              Genom vårt EU-medlemskap har livsmedel alltmer blivit en internationell
              handelsvara. Även om vi på tisdag firar vår nationaldag som helgdag
              är vi som konsumenter glada åt att kunna känna oss säkra på att
              vi inte ska bli sjuka av livsmedel, oavsett var de är producerade.
            </seg>
            <seg n="33d37a19">
              Den grundläggande principen är att företagaren har ansvar för
              de produkter som tillverkas och att hygien är viktigt i hela kedjan
              från jord till bord. Den nya lagstiftningen och tillämpningen
              syftar till att bygga upp ett system som ger konsumenten säkra
              livsmedel. Men det är ytterst producenterna som har ansvaret.
            </seg>
            <seg n="a8de75f7">
              Från utskottsmajoriteten har vi tryckt på att information och
              rådgivning är viktigt för att de enskilda producenterna ska kunna
              fullgöra de krav som lagen och EG-bestämmelserna ställer. Det
              här tror jag också är det som efterfrågas av Folkpartiet. Den
              offentliga kontrollen ska sedan följa upp företagens hantering,
              och även den måste ta sin utgångspunkt i från-jord-till-bord-principen.
              Förändringarna i lagstiftningen innebär både en modernisering
              och en förenkling av den äldre lagstiftningen och en ökad harmonisering
              i EU. Jag tror att det här gläder oss alla i kammaren.
            </seg>
            <seg n="2b0f7659">
              Vi socialdemokrater har arbetat långsiktigt i Sverige med djurhälsa
              och säkrare mat. Att lagstiftningen harmoniseras inom EU är därför
              positivt. De nya reglerna är utformade så att det ska finnas utrymme
              för flexibilitet i tillämpningen, självfallet under förutsättning
              att livsmedelssäkerheten inte äventyras för konsumenterna. Ledorden
              är ansvar, spårbarhet och egenkontroll.
            </seg>
            <seg n="a0dc8e27">
              Fru talman! Det finns ungefär 52 000 livsmedelsanläggningar i
              landet som behöver kontrolleras. Livsmedelsverket leder, samordnar
              och följer upp kontrollen i hela landet. Kommunerna ansvarar för
              att kontrollerna utförs. Den ordningen tycker vi socialdemokrater
              är bra.
            </seg>
            <seg n="fb1b6ed0">
              För ett år sedan diskuterade vi livsmedelskontrollen senast.
              Då slog vi fast att kommunerna bör upprätta årliga kontrollplaner
              och att de ska redovisa resultatet av dessa kontroller till Livsmedelsverket.
              Av rapporterna för 2004, som man kan läsa på verkets hemsida,
              framgår att flera kommuner anser att de har svårt att klara av
              en fullgod livsmedelskontroll eftersom de saknar resurser. Från
              och med det här beslutet och nästa år kommer de att kunna ta ut
              en avgift för att täcka kostnaderna. Kommunerna kan alltså börja
              bygga upp en bättre kontrollverksamhet som ska vara likvärdig
              över hela landet.
            </seg>
          </u>
          <note n="a3e38ad4">
            Fru talman! Jag yrkar alltså bifall till förslaget i miljö- och
            jordbruksutskottets betänkande och avslag på alla reservationer.
          </note>
          <u who="christina_axelsson_80ceb0_w" xml:id="i-4ea358f2988a7cb8-0" n="cdd19ff6" prev="i-f25a5cb849698c14-0">
            <seg n="569363c5">
              Med en säkerställd finansiering garanteras fullgoda kontroller
              i alla kommuner. En i alla kommuner likvärdig kontroll är viktig
              i konkurrenshänseende. Ingen ska kunna vinna på att vilseleda
              konsumenter eller att slarva med livsmedelssäkerheten. Utskottet
              kommer säkert att på olika sätt komma tillbaka till hur kontrollerna
              genomförs om inte förr så när vi ska diskutera hur kontrollerna
              kan offentliggöras med symbolen smiley och när vi ska lämna ifrån
              oss de nationella kontrollplanerna till EU-kommissionen.
            </seg>
            <seg n="d6894b6d">
              Avslutningsvis, fru talman, så är goda hygienregler och kontroll
              över säkra och ärliga livsmedel nog så viktigt för framtiden.
              När vi lanserar svensk mat på många EU-medborgares fat ska man
              känna att man kan äta säkert. Det gäller också när vi konsumenter
              vill ta del av andra länders läckerheter. Jag har talat med flera
              personer som både producerar livsmedel och utför de kommunala
              kontrollerna. Jag har stor respekt för att det är komplicerat
              att byta från ett regelverk till ett annat. Både branscher och
              myndigheter ger nu ut information, och Livsmedelsverket har haft
              flera utbildningstillfällen.
            </seg>
            <seg n="20b38eba">
              Miljö- och jordbruksutskottets betänkande, som är både utförligt
              och tydligt, kommer säkert också att vara en källa till information
              för såväl företagare och myndigheter som aktiva konsumenter.
            </seg>
          </u>
          <note n="b4ac149b">
            Jag yrkar bifall till utskottets förslag i betänkandet.
          </note>
          <note type="speaker" n="7b4fa0aa">
            Anf. 90 SVEN-ERIK SJÖSTRAND (v):
          </note>
          <note n="25d01944">
            Fru talman! Jag inleder med att yrka bifall till förslaget i
            miljö- och jordbruksutskottets betänkande MJU23.
          </note>
          <u who="sven-erik_sjostrand_fd7e45" xml:id="i-61fc218b1c49656f-0" n="f6e62d58">
            <seg n="b791cd6a">
              Eftersom jag tror att riksdagens ledamöter vill komma hem till
              en välbehövlig helgvila ska mitt inlägg bli ganska kort.
            </seg>
            <seg n="af354e78">
              Hygienpaketet är en stor regelteknikförändring. Jag tror att
              vi alla måste vara inställda på att senare göra smärre revideringar
              om något oförutsett inträffar. Förslagen innebär att det i många
              fall blir förbättringar och skärpningar.
            </seg>
            <seg n="5b02508c">
              Första gången jag såg förslaget var det ett 500-sidigt förslag
              som skulle läsas in över den så kallade julledigheten för att
              vi i mitt parti skulle komma in med synpunkter inför förhandlingarna.
              Roligare julläsning kan man ha.
            </seg>
            <seg n="7d2d00be">
              Förändringarna i lagstiftningen innebär en modernisering och
              en viss förenkling. Det innebär tyvärr också en ökad harmonisering
              i EU. Vi flyttar också över viss beslutsrätt till EU i några frågor.
              I Vänsterpartiet brukar vi inte gilla att makt flyttas över till
              EU, men vi har i detta betänkande ingen reservation om detta.
              Det är ju fråga om livsmedelsregler som det har tagit ganska många
              år att förhandla fram inom EU. Syftet är att vi alla ska få säkra
              livsmedel. Då är det bra om vi lyckas höja ribban i många länder.
              Vi kan trots detta arbeta för ännu bättre lagstiftning i Sverige.
              Genom detta kan vi kanske, som jag tror att Christina Axelsson
              sade, lansera svensk mat på många EU-medborgares fat.
            </seg>
            <seg n="f4476fd0">
              Jag tror också att det är bra om vi försöker skapa en likvärdig
              kontroll i de svenska kommunerna. När man såg remissvaren framgick
              det att Livsmedelsverket ansåg att den nationella kontrollplanen
              skulle beslutas av regeringen. Jag måste erkänna att ett tag så
              ansåg också jag det. Men regeringen gör bedömningen att den specialistkompetens
              och kunskap som krävs för riskbedömningar, analyser av olika kontrollområden
              med mera för sammanställandet av en nationell kontrollplan saknas
              i Regeringskansliet. Därför förordar man att Livsmedelsverket
              ansvarar för detta. Det ska då göras i samråd med de övriga centrala
              myndigheterna som lämnar bidrag till den nationella rapporten
              på sina respektive ansvarsområden.
            </seg>
            <seg n="85264fa3">
              Kontrollplanen ska bygga på riskbedömningar som förväntas vila
              på en vetenskaplig grund. För att få en insyn i detta arbete fordras
              det ett aktivt arbete av ledamöter i styrelser, att riksdagsledamöter
              ställer frågor till statsråd och att regeringens kontrollmakt
              fungerar.
            </seg>
            <seg n="147a6bc9">
              Vad jag har förstått av förslaget är inte avsikten att det ska
              leda till några förändringar när det gäller den nuvarande fördelningen
              av kontrollansvar mellan myndigheterna. Däremot finns det behov
              både av information och av utbildning. Jag vet att många kommuner
              har kommit ganska långt i detta arbete när det gäller den nya
              lagstiftningen.
            </seg>
            <seg n="8063b62b">
              Fru talman! Om en kommun inte anser sig ha den kompetens som
              fordras kan den alltid samverka med en annan kommun. Det tycker
              jag är mycket bra. Vidare förutsätter jag att de centrala kontrollmyndigheterna
              ska bistå de operativa kontrollmyndigheterna med vägledning och
              utbildning så att dessa kan leva upp till kraven. Både Livsmedelsverket
              och länsstyrelserna kallar till träffar just nu.
            </seg>
            <seg n="e7d625ab">
              Avslutningsvis vill jag säga att samhället kommer att behöva
              fler inspektörer. Enligt Livsmedelsverkets årsredovisning fattas
              det i dag ca 200 inspektörer. Detta bör vara något för miljö-
              och rättsmedvetna ungdomar att satsa på.
            </seg>
            <seg n="17bd73be">
              minst tre fjärdedelar
            </seg>
            <seg n="a59ec486">
              Luciano Astudillo
            </seg>
            <seg n="88260d5d">
              Ärade ledamöter! Det här är sista dagen här i stora kammaren.
              Under två veckor kommer våra sammanträden att äga rum i andrakammarsalen
              i Östra riksdagshuset. Den tillfälliga flytten beror på att här
              ska byggas om. Ombyggnaden börjar i morgon och ska vara färdig
              den 26 september för att vi då ska kunna ta den nya, omgjorda
              kammaren i anspråk den 2 oktober. Det är alltså det som gör att
              vi behöver vara absolut säkra på att det här projektet lyckas,
              och det är därför vi utrymmer salen här.
            </seg>
            <seg n="b5675ccc">
              Under den tid som vi ska vara i andrakammarsalen har vi ungefär
              30-talet ärenden och hundratalet interpellationer att hantera.
              Därtill kommer en frågestund, en allmän debattimme, en partiledardebatt,
              en återrapportering från Europeiska rådets möte, avtackningar
              av avgående ledamöter och inte minst avslutning.
            </seg>
            <seg n="a3088779">
              Nu ska jag nämna några praktiska frågor om tiden då vi är i andrakammarsalen.
              Denna sal har 250 fasta sittplatser för ledamöter och statsråd.
              Vi kommer att sätta in åtta lösa stolar utan att för den skull
              blockera utrymningsvägarna.
            </seg>
            <seg n="34942e9b">
              I huvudsak gäller fri placering för sittningen i andrakammarsalen.
              Man får i stort sett sitta var man vill det kan bli länsvis, partivis
              eller om man hittar en tredje ordning. För statsråden finns markerade
              platser i bänkkvarteret närmast talarstolen. Vid partiledardebatten
              den 15 juni reserveras platser längst fram i salen för partiledarna.
              Vid avslutningen reserveras platser längst fram för de avgående
              ledamöterna.
            </seg>
            <seg n="35e67b88">
              Mikrofonerna i bänkarna kopplas in och ur av ledamoten själv.
              Man trycker alltså själv. Ledamöterna sitter ned när de gör inlägg
              från bänken. Eventuella bisittare får sitta på stolar vid sidorna
              och längst bak i salen.
            </seg>
            <seg n="5ea270b0">
              Handlingar delas på bänkarna, det vill säga föredragningslista,
              talarlista och ärenden. Överexemplar kommer att finnas vid alla
              ingångar till andrakammarsalen.
            </seg>
            <seg n="832c1cd9">
              Så kommer vi till våra ärendedebatter. Anförandena hålls i talarstolen.
              Replikerna tas från bänken, men då sittande.
            </seg>
            <seg n="d10232bf">
              Interpellationsdebatterna förs däremot från talarstolen. Det
              gäller både interpellant, statsråd och eventuella andra som går
              in i debatten.
            </seg>
            <seg n="075658db">
              Vid återrapporteringen den 17 juni lämnar statsministern informationen
              från talarstolen. Ledamöterna gör sina inlägg från bänken. Här
              avser jag att återkomma till kammaren så fort som möjligt med
              en detaljplanering för den 17:e. Målet är att vi ska klara detta
              mellan kl. 9 och ca kl. 12 eller möjligen 12.30. Vi är ännu inte
              framme vid ett sådant förslag, men kammarkansliet arbetar hårt
              på det.
            </seg>
            <seg n="33bce2cf">
              Så kommer vi till voteringarna. Någon voteringsanläggning finns
              numera inte i andrakammarsalen. Rösträkning sker då i enlighet
              med riksdagsordningen genom namnupprop i valkretsordning, det
              vill säga att ledamöterna ropas upp i bänknummerordning och svarar
              ja, nej eller avstår.
            </seg>
            <seg n="fec4f3f6">
              Det kommer att finnas datorstöd för registrering och sammanräkning
              av rösterna. Omröstningen kan följas på en storbildsskärm i kammaren
              som dels visar vilken ledamot som röstar och hur ledamoten röstat,
              dels visar vilken ledamot som står i tur att rösta så att man
              är förberedd med ja, nej eller avstår. Det sammanräknade resultatet
              visas också på skärmen. Två ledamöter kallas fram till talmanspodiet
              för att följa röstsammanräkningen.
            </seg>
            <seg n="e816d2df">
              Eftersom varje rösträkning beräknas ta lång tid är det önskvärt
              att antalet rösträkningar begränsas. Rösträkning måste alltid
              tillgripas i de fall det krävs kvalificerad majoritet för ett
              beslut. I övrigt bör rösträkning begränsas till de fall där utgången
              är oviss eller vid något tillfälle då man ytterst vill markera
              att riksdagen röstat. Man kan alltså yrka i debatterna; det går
              bra. Man kan till och med begära votering, men det är fint om
              det räcker med att man reser sig. Det är nästa steg, alltså rösträkningen,
              som kommer att ta lång tid. Därför vädjar vi från talmanssidan:
              Varen väldigt återhållsamma. Vi ska dock inte helt utesluta den
              möjligheten.
            </seg>
            <seg n="e2f0059c">
              Sedan några saker om allmänheten. Andrakammarsalens åhörarläktare
              har ca 125 platser och hålls öppen när kammaren sammanträder.
              Allmänhetens entré till läktaren är en sidoingång från Riksplan.
              Om ni har grupper på besök ska ni tala om för dem att de ska gå
              in där.
            </seg>
            <seg n="e14097e3">
              För besöksgrupper, som ska gå runt i huset, gäller entrén vid
              Riksgatan 2.
            </seg>
            <seg n="b25a96e0">
              Den information jag nu gett kommer att skickas till er via e-post
              och även finnas utlagd på Helgonät från och med nu.
            </seg>
            <seg n="e2d4e321">
              Efter dessa hårda fakta, och det förhållandet att jag just nu
              kanske inte inbjuder till frågor, kan vi konstatera att nu går
              en epok i riksdagens historia i graven. Dessa bänkar har tjänat
              oss mer eller mindre väl i över 20 år, och jag är övertygad om
              att, trots alla trassligheter under en övergångsperiod, förändringarna
              kommer att bli till det bättre.
            </seg>
            <seg n="898352bd">
              Med dessa ord vill jag tacka så mycket så här långt. På återseende
              i andrakammarsalen från och med nästa vecka.
            </seg>
          </u>
          <note n="e9f3d6c7">
            Överläggningen var härmed avslutad.
          </note>
          <note n="5106627a">
            15 § Rättelse i utlänningslagen
          </note>
          <note n="2f14c255">
            Föredrogs
          </note>
          <note n="fba9f729">
            en
          </note>
          <note n="916f2e63">
            Andre vice talmannen konstaterade att ingen talare var anmäld.
          </note>
          <note n="0b35f353">
            16 § Beslut om ärenden som slutdebatterats vid dagens sammanträde
          </note>
          <note n="b628a7a0">
            Punkt 1
          </note>
          <note n="6f2409f7">
            Punkt 2
          </note>
          <note n="94662908">
            Punkt 3
          </note>
          <note n="b628a7a0">
            Punkt 1
          </note>
          <note n="6f2409f7">
            Punkt 2
          </note>
          <note n="b628a7a0">
            Punkt 1
          </note>
          <note n="6f2409f7">
            Punkt 2
          </note>
          <note n="6f2409f7">
            Punkt 2
          </note>
          <note n="c219f272">
            Punkt 23
          </note>
          <note n="95902c34">
            Övriga punkter
          </note>
          <note n="51e80581">
            17 § Anmälan om frågor för skriftliga svar
          </note>
          <note n="8784853d">
            Anmäldes att följande frågor för skriftliga svar framställts
          </note>
          <note n="8f5914f8">
            den 2 juni
          </note>
          <note n="7462c2ed">
            Krister Hammarbergh
          </note>
          <note n="e0d50e77">
            Bertil Kjellberg
          </note>
          <note n="f7e21d3c">
            Ulrik Lindgren
          </note>
          <note n="f7e21d3c">
            Ulrik Lindgren
          </note>
          <note n="609ef6c1">
            Lars Gustafsson
          </note>
          <note n="4de7a89f">
            Hillevi Engström
          </note>
          <note n="8833ae27">
            Johan Linander
          </note>
          <note n="3097a421">
            Tasso Stafilidis
          </note>
          <note n="cd735851">
            Gustav Fridolin
          </note>
          <note n="cd735851">
            Gustav Fridolin
          </note>
          <note n="764498dd">
            Annelie Enochson
          </note>
          <note n="7462c2ed">
            Krister Hammarbergh
          </note>
          <note n="8d216e08">
            Johnny Gylling
          </note>
          <note n="0474536b">
            Frågorna redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note n="38d3af19">
            18 § Information om flytten till andrakammarsalen
          </note>
          <note n="af14f03e">
            Anf. 91 TALMANNEN:
          </note>
          <note n="e912e7e9">
            Vid frågestunden den 8 juni ställs frågorna från bänken, sittande.
            Statsråden svarar, stående, från talarstolen.
          </note>
          <note n="7d8457da">
            Vid den allmänna debattimmen den 13 juni hålls anförandena i
            talarstolen. Repliker tas från bänken.
          </note>
          <note n="ccf7a827">
            19 § Kammaren åtskildes kl. 14.16.
          </note>
          <note n="2b860dca">
            Förhandlingarna leddes
          </note>
          <note n="65e57534">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
