<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--27</head>
          <docDate when="2005-11-10">2005-11-10</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-009f107d02e64273-0" who="unknown">
            <seg>
              2005/06:27
            </seg>
          </u>
          <note>
            Torsdagen den 10 november
          </note>
          <note>
            Kl. 12:00 - 14:45
          </note>
          <note>
            1 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2005/06:38
          </note>
          <note>
            Interpellation 2005/06:38 av Yvonne Andersson (kd)
          </note>
          <note>
            Interpellationen kommer att besvaras torsdagen den 10 november
            2005.
          </note>
          <u xml:id="i-009f107d02e64273-1" who="unknown">
            <seg>
              Skälet till dröjsmålet är att jag inte kunnat finna en debattdag
              som passar både interpellanten och mig.
            </seg>
          </u>
          <u xml:id="i-009f107d02e64273-2" who="unknown">
            <seg>
              Thomas Bodström
            </seg>
          </u>
          <note>
            Interpellation 2005/06:51
          </note>
          <u xml:id="i-009f107d02e64273-3" who="unknown">
            <seg>
              Interpellation 2005/06:51 av Alice Åström (v)
            </seg>
          </u>
          <note>
            Interpellationen kommer att besvaras tisdagen den 15 november
            2005.
          </note>
          <u xml:id="i-009f107d02e64273-4" who="unknown">
            <seg>
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
          </u>
          <u xml:id="i-009f107d02e64273-5" who="unknown">
            <seg>
              Thomas Bodström
            </seg>
          </u>
          <note>
            Interpellation 2005/06:53
          </note>
          <note>
            Interpellation 2005/06:53 av Cecilia Wikström (fp)
          </note>
          <note>
            Interpellationen kommer att besvaras 15 november 2005.
          </note>
          <u xml:id="i-009f107d02e64273-6" who="unknown">
            <seg>
              Skälet till dröjsmålet är att interpellanten inte kunde ta emot
              svaret på det föreslagna datumet.
            </seg>
          </u>
          <note>
            Dag Ekman
          </note>
          <note>
            Interpellation 2005/06:55
          </note>
          <note>
            Interpellation 2005/06:55 av Rigmor Stenmark (c)
          </note>
          <note>
            Interpellationen kommer att besvaras 15 november 2005.
          </note>
          <u xml:id="i-009f107d02e64273-7" who="unknown">
            <seg>
              Skälet till dröjsmålet är att interpellanten inte kunde ta emot
              svaret på det föreslagna datumet.
            </seg>
          </u>
          <note>
            Dag Ekman
          </note>
          <note>
            Interpellation 2005/06:56
          </note>
          <note>
            Interpellation 2005/06:56 av Mikael Oscarsson (kd)
          </note>
          <note>
            Interpellationen kommer att besvaras 15 november 2005.
          </note>
          <u xml:id="i-009f107d02e64273-8" who="unknown">
            <seg>
              Skälet till dröjsmålet är att interpellationen ska besvaras i
              ett sammanhang med två andra interpellationer. Det har inte varit
              möjligt att bestämma tid för att besvara interpellationerna vid
              en tidigare tidpunkt.
            </seg>
          </u>
          <note>
            Dag Ekman
          </note>
          <note>
            2 § Svar på interpellation 2005/06:38 om konsumentens rätt vid
            bostadsköp
          </note>
          <note type="speaker">
            Anf. 1 Justitieminister THOMAS BODSTRÖM (s):
          </note>
          <u xml:id="i-009f107d02e64273-9" next="i-009f107d02e64273-11" who="Q3141607">
            <seg>
              Fru talman! Yvonne Andersson har frågat mig vilka åtgärder jag
              avser att vidta för att komma till rätta med problemen med lockpriser
              i samband med bostadsförsäljningar.
            </seg>
          </u>
          <u xml:id="i-009f107d02e64273-10" prev="i-009f107d02e64273-9" who="Q3141607">
            <seg>
              Den lag om fastighetsmäklare som gäller i dag är från 1995. Under
              de här tio åren har det hänt mycket på bostadsmarknaden. Användandet
              av Internet har förändrat bostadsköpen på ett sätt som knappast
              kunde förutspås vid lagens tillkomst, och fastighetsmäklarens
              roll har kommit alltmer i fokus. Det finns ett behov av att genomgripande
              se över hur regelverket för fastighetsmäklare bättre kan anpassas
              till de förhållanden som gäller i dag. I en sådan översyn kommer
              självfallet även användandet av lockpriser vid marknadsföringen
              att tas upp.
            </seg>
          </u>
          <u xml:id="i-009f107d02e64273-11" prev="i-009f107d02e64273-9" who="Q3141607">
            <seg>
              Som jag har nämnt i tidigare interpellationsdebatter ska en utredning
              för att se över fastighetsmäklarlagen tillsättas under året.
            </seg>
          </u>
          <note type="speaker">
            Anf. 2 YVONNE ANDERSSON (kd):
          </note>
          <u xml:id="i-009f107d02e64273-12" next="i-009f107d02e64273-16" who="Q4935945">
            <seg>
              Fru talman! År 2004 bytte 144 000 villaägare eller bostadsrättsinnehavare
              bostad. 137,1 miljarder är i omlopp och omsätts ett år på detta.
              En marknad som rör en så stor och omfattande del av vårt samhälle
              måste präglas av etik för att vara trygg.
            </seg>
          </u>
          <u xml:id="i-009f107d02e64273-13" prev="i-009f107d02e64273-12" who="Q4935945">
            <seg>
              Det handlar inte bara om mäkleriet via Internet. Det förekommer
              faktiskt att fastighetsmäklare medvetet vilseleder konsumenter
              om prisnivån på en bostad som är till salu. För mäklarna är det
              vi kallar för lockpriser oftast en lönande affär. Mäklaren avtalar
              om sitt arvode, och det höjs ju högre pris som tas ut vid en försäljning.
              Då är man väldigt mån om ett lågt utgångspris. Jag har själv varit
              med om detta att man sätter ett lågt pris, inte det som säljaren
              är intresserad av att få ut utan ett lågt pris för att så många
              som möjligt ska komma och titta på bostaden. Det lockar konsumenterna
              att kanske göra ett felaktigt köp och kanske inte klara av det.
              Inte nog med att de blir lurade att åka och titta de kommer heller
              inte att ha råd att köpa det som de tittar på, och om de genomför
              köpet kan det vara förhastat.
            </seg>
          </u>
          <u xml:id="i-009f107d02e64273-14" prev="i-009f107d02e64273-12" who="Q4935945">
            <seg>
              På det här problemet svarar ministern att det ska göras en översyn.
              Det ska tillsättas en utredning innan året är slut. Det är ungefär
              en månad kvar av året, och vi har fortfarande inte hört något
              om några direktiv.
            </seg>
          </u>
          <u xml:id="i-009f107d02e64273-15" prev="i-009f107d02e64273-12" who="Q4935945">
            <seg>
              Ministern lovade redan i september i en DN-artikel att det ska
              ske en utvärdering av mäklarbranschen och att den skulle påbörjas
              under hösten. Men den 26 april, alltså i våras, sade också minister
              Bodström att den här utredningen skulle tillsättas snabbt. Men
              vi har inte hört något, och det här är oroande. Varje dag görs
              det fastighets- eller bostadsrättsaffärer. Varje dag känner människor
              sig lurade, och vi har inte de principer som vi har inom många
              andra av de lagar och konsumentskydd som finns.
            </seg>
          </u>
          <u xml:id="i-009f107d02e64273-16" prev="i-009f107d02e64273-12" who="Q4935945">
            <seg>
              Jag tycker att det är för sent. En utredning tar enligt Justitiedepartementets
              handläggare ett och ett halvt år från det att den tillkommer.
              Vad tänker ministern göra för att snabbt hantera den här frågan?
            </seg>
          </u>
          <note type="speaker">
            Anf. 3 Justitieminister THOMAS BODSTRÖM (s):
          </note>
          <u xml:id="i-009f107d02e64273-17" next="i-009f107d02e64273-20" who="Q3141607">
            <seg>
              Fru talman! Vi är helt överens om att det här arbetet är prioriterat.
              Det handlar om att man ska dels stärka konsumentens rätt, dels
              skapa bättre förutsättningar för mäklaren. Vi är helt överens
              om de sakerna.
            </seg>
          </u>
          <u xml:id="i-009f107d02e64273-18" prev="i-009f107d02e64273-17" who="Q3141607">
            <seg>
              Som jag sade i svaret kommer också den översyn som har efterfrågats
              att tillsättas, och vi är helt överens om att det finns ett stort
              behov av den. Den kommer att tillsättas före årets slut. Det är
              bara att räkna dagarna och veckorna, så kan man ganska precist
              se, härifrån mitten av november, att det rör sig om de allra närmaste
              veckorna.
            </seg>
          </u>
          <u xml:id="i-009f107d02e64273-19" prev="i-009f107d02e64273-17" who="Q3141607">
            <seg>
              Vi träffade från Justitiedepartementet utredaren i går. Det finns
              ingenting i dag som på något sätt ger vid handen att det här inte
              skulle kunna ske som planerat. Det finns en utsedd utredare. Hon
              har tackat ja. Vi är i den absoluta slutfasen med finjustering
              av utredningsdirektiven, och den här utredningen kommer att tillsättas.
              Som sagt: Det är mitten av november nu. Vi har en och en halv
              månad på oss. Om man då räknar den sista delen av december då
              det inte hålls regeringssammanträden kan man ganska klart redan
              nu se när det här kommer att ske.
            </seg>
          </u>
          <u xml:id="i-009f107d02e64273-20" prev="i-009f107d02e64273-17" who="Q3141607">
            <seg>
              Det som efterfrågas kommer alltså också att tillmötesgås.
            </seg>
          </u>
          <note type="speaker">
            Anf. 4 YVONNE ANDERSSON (kd):
          </note>
          <u xml:id="i-009f107d02e64273-21" next="i-009f107d02e64273-24" who="Q4935945">
            <seg>
              Fru talman! Inte kommer jag att sitta ned och låta den talartid
              som jag har gå mig om intet! I stället vill jag skicka med något
              till denna utredning. Kommer ministern att fokusera på det här
              problemet? Det är många som hör av sig. Framför allt finns det
              unga villa- eller bostadsrättsköpare som är godtrogna och litar
              på mäklarna. Alltför många tror också att Mäklarsamfundet har
              en mer styrande effekt på fastighetsmäklare än vad det har, lagligt
              sett.
            </seg>
          </u>
          <u xml:id="i-009f107d02e64273-22" prev="i-009f107d02e64273-21" who="Q4935945">
            <seg>
              Jag skulle också vilja skicka med frågan om det är möjligt att
              se över utbildningen till fastighetsmäklare. Har fastighetsmäklare,
              när de får operera på marknaden, tillräckligt god utbildning med
              den etik som behövs för att möta människor som också ofta lever
              i en utsatt situation och vill vara trygga när de ska göra sitt
              köp eller sälja? Det här gäller ju både säljare och köpare.
            </seg>
          </u>
          <u xml:id="i-009f107d02e64273-23" prev="i-009f107d02e64273-21" who="Q4935945">
            <seg>
              Eftersom jag nu har råkat leta reda på procentsatserna vill jag
              säga att jag fann att det kunde vara så mycket som 53 % i skillnad
              om man tog det pris som fastighetsmäklarna lockade in folk med
              för att titta på en bostadsrätt och jämförde det med pris som
              den såldes för. Det är knappast rimligt.
            </seg>
          </u>
          <u xml:id="i-009f107d02e64273-24" prev="i-009f107d02e64273-21" who="Q4935945">
            <seg>
              Fokusera alltså gärna etiken på fastighetsmarknaden! Jag kommer
              att följa utredningen. Jag tycker att det är jätteintressant.
            </seg>
          </u>
          <note type="speaker">
            Anf. 5 Justitieminister THOMAS BODSTRÖM (s):
          </note>
          <u xml:id="i-009f107d02e64273-25" who="Q3141607">
            <seg>
              Fru talman! Det var ändå en konkret fråga om marknadsföringen.
              Ja, en total översyn ska göras av marknadsföringen. Det blir alldeles
              fritt för utredaren att komma med egna frågor en viktig sak när
              det gäller utredningen så att man inte på något sätt begränsar
              sig. Konsumenterna kommer att vara representerade, och det finns
              naturligtvis alla möjligheter att under utredningens arbete fortsätta
              den här diskussionen. Det är inte så att vi på något sätt lägger
              locket på. Tvärtom: Nu påbörjas arbetet.
            </seg>
          </u>
          <note type="speaker">
            Anf. 6 YVONNE ANDERSSON (kd):
          </note>
          <u xml:id="i-009f107d02e64273-26" who="Q4935945">
            <seg>
              Fru talman! Jag tackar för svaret.
            </seg>
          </u>
          <note>
            Överläggningen var härmed avslutad.
          </note>
          <note>
            3 § Svar på interpellationerna 2005/06:62 och 68 om Radio Islam
          </note>
          <note type="speaker">
            Anf. 7 Justitieminister THOMAS BODSTRÖM (s):
          </note>
          <u xml:id="i-009f107d02e64273-27" next="i-009f107d02e64273-31" who="Q3141607">
            <seg>
              Fru talman! Lena Adelsohn Liljeroth har frågat mig vilka åtgärder
              jag avser att vidta för att kampen mot brottet hets mot folkgrupp
              ska prioriteras och Annelie Enochson har frågat mig vilka åtgärder
              jag avser att vidta för att komma till rätta med hets mot folkgrupp
              som bedrivs via Internet. De har ställt sina frågor mot bakgrund
              av påståenden om antisemitiska yttranden på Radio Islams hemsida
              och ett beslut av åklagare att inte väcka åtal på grund av bevissvårigheter.
              Jag har valt att besvara dessa frågor i ett sammanhang.
            </seg>
          </u>
          <u xml:id="i-009f107d02e64273-28" prev="i-009f107d02e64273-27" who="Q3141607">
            <seg>
              Att motverka rasism och främlingsfientlighet är självklart en
              mycket viktig samhällsfråga. Det demokratiska samhället vilar
              på en grundsyn som utgår från alla människors lika värde och att
              varje individ ska behandlas med samma hänsyn och respekt.
            </seg>
          </u>
          <u xml:id="i-009f107d02e64273-29" prev="i-009f107d02e64273-27" who="Q3141607">
            <seg>
              Straffbestämmelsen om hets mot folkgrupp skyddar mot antisemitiska
              hot eller uttryck för missaktning oavsett om de förmedlas via
              radio, via Internet eller på annat sätt. Bestämmelsen skärptes
              så sent som den 1 januari 2003. Då utvidgades straffansvaret och
              det infördes ett grovt brott med straffmaximum på fängelse i fyra
              år. Enligt lagen om ansvar för elektroniska anslagstavlor ska
              dessutom den som tillhandahåller en elektronisk anslagstavla ta
              bort meddelanden som innebär hets mot folkgrupp. Strafflagstiftningen
              är alltså väl utformad för att bekämpa antisemitism och rasism.
            </seg>
          </u>
          <u xml:id="i-009f107d02e64273-30" prev="i-009f107d02e64273-27" who="Q3141607">
            <seg>
              Lena Adelsohn Liljeroth hävdar i sin interpellation att de brottsbekämpande
              myndigheterna inte prioriterar antisemitiska brott och andra rasistiska
              brott. Min bild av situationen är en annan. Det pågår ett aktivt
              arbete som syftar till att komma till rätta med antisemitism och
              rasism. Låt mig ge några exempel.
            </seg>
          </u>
          <note>
            I Rikspolisstyrelsens regleringsbrev för verksamhetsåret 2005
            framgår att brott med rasistiska, främlingsfientliga, antisemitiska
            eller homofobiska inslag samt olaga diskriminering ska ägnas särskild
            uppmärksamhet. Även åklagarna är ålagda att prioritera denna typ
            av brottslighet.
          </note>
          <note>
            I syfte att öka lagföringen och skapa en mer enhetlig rättstillämpning
            har Åklagarmyndigheten under våren 2005 genomfört en omfattande
            genomgång av samtliga inkomna ärenden vid åklagarkamrarna under
            2004 rörande brotten hets mot folkgrupp och olaga diskriminering.
            Resultatet av granskningen kommer att sammanställas och utgöra
            underlag för ett tredagarsseminarium den 1517 november 2005 i
            Lund. Seminariet vänder sig till polisens kontaktpersoner, samtliga
            så kallade hatbrottsåklagare, Säkerhetspolisens författningsskyddsenhet,
            polishögskolan och Justitiekanslern.
          </note>
          <u xml:id="i-009f107d02e64273-31" prev="i-009f107d02e64273-27" who="Q3141607">
            <seg>
              Detta seminarium är en del av Rikspolisstyrelsens årliga konferens
              för polismyndigheternas kontaktpersoner avseende hatbrott. Konferenserna
              arrangeras tillsammans med Åklagarmyndigheten och speciellt utsedda
              åklagare, Säkerhetspolisen och polishögskolan. De har anordnats
              för att i samverkan åstadkomma en effektivare lagföring och en
              mer enhetlig rättstillämpning. De har också bidragit till ökad
              kännedom om de problem som Lena Adelsohn Liljeroth tar upp i interpellationen,
              till nationella enhetliga riktlinjer för poliser på plats och
              till förslag till kurser och underlag för fortbildning på området.
            </seg>
          </u>
          <note>
            Då Annelie Enochson, som framställt interpellation 2005/06:68,
            anmält att hon var förhindrad att närvara vid sammanträdet medgav
            tredje vice talmannen att Ulrik Lindgren i stället fick delta
            i överläggningen.
          </note>
          <note type="speaker">
            Anf. 8 LENA ADELSOHN LILJEROTH (m):
          </note>
          <u xml:id="i-009f107d02e64273-32" next="i-009f107d02e64273-41" who="Q297821">
            <seg>
              Fru talman! Jag vill tacka för svaret, som var mer positivt än
              jag vågat tro. Det finns dock en del kvar att diskutera, tycker
              jag. Jag säger som den tidigare interpellanten att man inte ska
              missa chansen att ta diskussionen.
            </seg>
          </u>
          <u xml:id="i-009f107d02e64273-33" prev="i-009f107d02e64273-32" who="Q297821">
            <seg>
              Jag inser att det inte är lätt för polis och åklagare att förhålla
              sig till de prioriteringskrav som samhället ställer upp. Som en
              parentes kan nämnas att poliser är ålagda att jaga taxibilar som
              erbjuder tjejtaxa för att kvinnor inte vågar åka buss eller tunnelbana
              hem. Men det är en annan debatt som vi kan ta vid ett senare tillfälle.
            </seg>
          </u>
          <u xml:id="i-009f107d02e64273-34" prev="i-009f107d02e64273-32" who="Q297821">
            <seg>
              Låt oss återgå till ämnet, den antisemitiska propagandan och
              den växande oro som många svenska judar känner över extremgruppernas
              kartläggningar och de kopplingar som finns till högerextrema grupper;
              nationalsocialisterna är bara ett exempel. Det är för övrigt en
              växande trend att lägga ut sina fiender på Internet.
            </seg>
          </u>
          <u xml:id="i-009f107d02e64273-35" prev="i-009f107d02e64273-32" who="Q297821">
            <seg>
              Den svenske medborgaren Ahmed Rami är en förhållandevis välkänd
              figur i de här sammanhangen. Det kan tyckas märkligt att hans
              glödande antisemitism inte förtärt honom inifrån. Han är heller
              inte enbart känd här. Han är känd i stora delar av Europa och
              förekommer, vad jag förstår, i Hizbullahs tv med viss regelbundenhet.
            </seg>
          </u>
          <u xml:id="i-009f107d02e64273-36" prev="i-009f107d02e64273-32" who="Q297821">
            <seg>
              I Frankrike åtalades Rami och dömdes till saftiga böter för samma
              brott som en åklagare i Stockholm försökte väcka åtal för, men
              som han tvingades lägga ned. Uppenbarligen är den franska lagstiftningen
              tuffare än vår. Där räckte det inte med att hänvisa till att webbplatsen
              var registrerad utomlands. Det lär man inte ha brytt sig om i
              Frankrike. Det räckte i alla fall för en dom.
            </seg>
          </u>
          <u xml:id="i-009f107d02e64273-37" prev="i-009f107d02e64273-32" who="Q297821">
            <seg>
              Genom en snabb klick på någon av sökmotorerna under ordet judemakt
              hamnar man direkt hos Radio Islam. Där finns omfattande listor
              på svenska judiska författare, dansare, skådespelare, designer,
              musiker och konstnärer. Jag gjorde misstaget att gå in och klicka
              på författare och fick fram den lista som jag här visar upp för
              kammaren. Jag fick ladda skrivaren med mera papper. Det är bara
              ett exempel på den omfattande personregistrering som i dag förekommer
              på Radio Islams hemsida.
            </seg>
          </u>
          <u xml:id="i-009f107d02e64273-38" prev="i-009f107d02e64273-32" who="Q297821">
            <seg>
              Det var också så den här interpellationen, ursprungligen en enkel
              skriftlig fråga, kom upp i våras. Jag blev nämligen uppringd av
              en av de dansare som står registrerade och som undrade om det
              verkligen är lagligt, om man får bete sig på det här sättet. Hon
              var kanske inte precis vettskrämd men kände ett starkt obehag.
              Det finns många andra som är rädda för det som förekommer.
            </seg>
          </u>
          <u xml:id="i-009f107d02e64273-39" prev="i-009f107d02e64273-32" who="Q297821">
            <seg>
              Enligt Heléne Lööw på Forum för levande historia är det inte
              ens nödvändigt att vara jude till tron eller genom familjeband
              för att hamna på listan och bli betraktad som andlig jude eller
              förrädare till sitt folk. Hon säger också att Forum för levande
              historia får mycket mejl om detta.
            </seg>
          </u>
          <u xml:id="i-009f107d02e64273-40" prev="i-009f107d02e64273-32" who="Q297821">
            <seg>
              På Ahmed Ramis hemsida, avdelningen Judiskt uppslagsverk, det
              som tidigare kallades Juderegistret, kan man under rubriken Komplott
              mot Radio Islam, och judekontrollerade medier, läsa följande:
              Eftersom ett av de viktigare målen för undervisningsväsendet och
              massmedia är att få folk att tro på den påstådda Förintelsen och
              uppnå det hundraprocentiga antal troende, som judemakten kräver,
              har Göran Persson lovat att skyndsamt vidtaga konkreta åtgärder
              för att intensifiera hjärntvättningen av högstadieeleverna och
              medborgarna i allmänhet och för att täppa till munnen på alla
              dem som utsår tvivel på tron på Förintelsen.
            </seg>
          </u>
          <u xml:id="i-009f107d02e64273-41" prev="i-009f107d02e64273-32" who="Q297821">
            <seg>
              Det finns mycket att säga om detta. Min fråga nu gäller i första
              hand hur och i vilken utsträckning de brottsbekämpande myndigheterna
              prioriterar antisemitiska och andra hatbrott. På Brå lär det inte
              finnas någon kompetens kvar för det, och på tidningen Expo, hos
              Svenska Helsingforskommittén och andra har man inte riktigt den
              uppfattningen att det här är något som prioriteras.
            </seg>
          </u>
          <note type="speaker">
            Anf. 9 ULRIK LINDGREN (kd):
          </note>
          <u xml:id="i-009f107d02e64273-42" next="i-009f107d02e64273-48" who="Q5956278">
            <seg>
              Fru talman! Å interpellanten Annelie Enochsons vägnar får jag
              tacka för svaret och för tillfället att kunna diskutera med justitieministern
              det här angelägna ämnet som Lena Adelsohn Liljeroth och Annelie
              Enochson tagit upp.
            </seg>
          </u>
          <u xml:id="i-009f107d02e64273-43" prev="i-009f107d02e64273-42" who="Q5956278">
            <seg>
              Av justitieministerns svar kan jag få intrycket att han är ganska
              nöjd, alltså att allt verkar vara på plats. Sverige har straffbestämmelser
              om hets, därtill har de skärpts från den 1 januari 2003. Vi har
              ett årligt regleringsbrev som precis talar om för polisen vad
              de ska prioritera och ägna sig åt. Sedan har vi också konferensen
              nästa vecka angående Åklagarmyndighetens genomgång av ärendena
              för 2004.
            </seg>
          </u>
          <u xml:id="i-009f107d02e64273-44" prev="i-009f107d02e64273-42" who="Q5956278">
            <seg>
              Men rimligen är justitieministern ändå inte riktigt nöjd. Vad
              gäller regleringsbrevet till polisen är det en vanlig polissuck
              varje år att jaha, vi ska prioritera allt i år igen. Listan över
              vad polisen ska prioritera är lång, och utöver det som listats
              i svaret i dag vet vi att våldsbrott, narkotikabrott med mera
              också är högt prioriterade i polisens verksamhet.
            </seg>
          </u>
          <u xml:id="i-009f107d02e64273-45" prev="i-009f107d02e64273-42" who="Q5956278">
            <seg>
              Det är naturligtvis bra att lagen påbjuder att elektroniska anslagstavlor
              ska vara rena, och vi har även fått en skärpning från 2003. Vi
              vet dock mycket väl, vilket Lena Adelsohn Liljeroth beskrivit
              här, att dessa anslagstavlor inte är rena. Hetsbrotten är snarare
              legio på de sidorna. Ahmed Rami, som i början av 90-talet fälldes
              för hets mot folkgrupp på grund av sina sändningar i Radio Islam,
              är alltfort synnerligen verksam genom Radio Islam även om han
              tydligen inte, vad jag vet, i en rättsprocess 2004 kunde bindas
              till att vara personligt ansvarig och därför inte heller kunde
              fällas för det. Det kan tyckas märkligt att man inte ska kunna
              komma åt honom.
            </seg>
          </u>
          <u xml:id="i-009f107d02e64273-46" prev="i-009f107d02e64273-42" who="Q5956278">
            <seg>
              Det handlar ju om den vanliga, grova antisemitismen. Det handlar
              inte, som en del försöker säga för att slippa undan, om något
              slags allmän Israelkritik som måste få föras. Det finns på dessa
              hemsidor mycket grova inslag av det slag som alltid funnits i
              nazistisk, kommunistisk och nationalistisk antisemitism. Det är
              just i egenskap av jude som man är av en sämre sort eller ond
              eller ute efter världsherravälde eller allas lycka.
            </seg>
          </u>
          <u xml:id="i-009f107d02e64273-47" prev="i-009f107d02e64273-42" who="Q5956278">
            <seg>
              De flesta av de här texterna är så pass stolliga att de flesta
              av oss tycker att det inte är någonting att ta på allvar, men
              inom vissa muslimska grupper tas det faktiskt på allvar. Ahmed
              Rami hyllas som en hjälte av somliga muslimer, och de som tror
              på paranoian om juden som roten till det onda får underlag, näring,
              för allsköns brott mot judarna.
            </seg>
          </u>
          <u xml:id="i-009f107d02e64273-48" prev="i-009f107d02e64273-42" who="Q5956278">
            <seg>
              Som Lena Adelsohn Liljeroth har påvisat här ägnar man sig på
              webbsidorna inte bara åt allmänna utfall mot judar, utan man registrerar
              även judar i Sverige och människor som anses stödja judendom på
              något sätt. Det finns förstås en särskilt obehaglig parallell
              till detta med registrering. Det var ju också vad man i den nazistiska
              förföljelsen rationellt gjorde. Man registrerade ordentligt först
              för att sedan fysiskt kunna radera människorna. Registreringen
              är inte av samma valör här kan man tycka. Men den representerar
              ändå ett allvarligt indirekt hot. Frågan till ministern är då
              naturligtvis: Vad har Datainspektionen gjort för att man ska kunna
              komma åt denna olagliga registrering? Det borde ju strida mot
              personuppgiftslagen.
            </seg>
          </u>
          <note type="speaker">
            Anf. 10 Justitieminister THOMAS BODSTRÖM (s):
          </note>
          <u xml:id="i-009f107d02e64273-49" next="i-009f107d02e64273-52" who="Q3141607">
            <seg>
              Fru talman! Hur enskilda rättsliga myndigheter har bedömt enskilda
              fall ska inte jag kommentera, och kanske ger sig inte heller riksdagsmännen
              in i en alltför djup diskussion om det. Låt oss i stället se att
              vi verkar vara väldigt överens om hur viktigt det här är. Det
              är alldeles riktigt att det inte är det enda prioriterade området.
              Det finns mer än så. Men det är nog så viktigt. Det har ändå fått
              en särskild angivelse i regleringsbrevet. Och med tanke på de
              tillökningar som sker till polismyndigheterna ska detta också
              vara någonting som man kan förverkliga. Det visar också det som
              jag tidigare berättade om.
            </seg>
          </u>
          <u xml:id="i-009f107d02e64273-50" prev="i-009f107d02e64273-49" who="Q3141607">
            <seg>
              Det görs ju mycket mer än så här. Det här var bara några exempel.
              Och, som sagt, vi verkar vara helt överens om att det här arbetet
              är viktigt. Jag är förstås inte nöjd med situationen. Vi har gjort
              på det här sättet och gett de här uppdragen just därför att vi
              är bekymrade över utvecklingen.
            </seg>
          </u>
          <u xml:id="i-009f107d02e64273-51" prev="i-009f107d02e64273-49" who="Q3141607">
            <seg>
              Däremot är det fel när det sägs att Brottsförebyggande rådet
              inte skulle ha någon kunskap eller vara involverat. Det har tvärtom
              en väldigt central roll. Jag kan ju säga att under förra året
              kartlade Brottsförebyggande rådet, på uppdrag av Forum för levande
              historia, antisemitiska, islamofobiska och invandrarfientliga
              tendenser bland skolungdomar. Och från och med nästa år kommer
              Brottsförebyggande rådet att överta vissa delar av Säpos statistikföring
              av brottslighet kopplad till rikets inre säkerhet, alltså de så
              kallade hatbrotten. Brå är alltså sedan 1994 ansvarigt för den
              officiella kriminalstatistiken. Men i och med att Brå även ska
              ansvara för hatbrottsstatistiken ges bland annat bättre möjlighet
              att kvalitetssäkra denna statistik och att jämföra med annan registrerad
              brottslighet liksom att följa de anmälda brotten genom rättskedjan.
            </seg>
          </u>
          <u xml:id="i-009f107d02e64273-52" prev="i-009f107d02e64273-49" who="Q3141607">
            <seg>
              Brå har naturligtvis också varit involverat tidigare. Under hösten
              2002 fick alla polismyndigheter ta del av Brottsförebyggande rådets
              rapport Hatbrott , vilket resulterade i flera positiva effekter
              i det lokala arbetet mot hatbrott. De har en viktig del och kommer
              naturligtvis att få en ännu mer viktig del. Jag tror också att
              vi är överens om att det måste finnas kunskap och fakta för att
              det ska vara ett bra underlag för de rättsliga myndigheterna när
              de nu intensifierar det här arbetet.
            </seg>
          </u>
          <note type="speaker">
            Anf. 11 LENA ADELSOHN LILJEROTH (m):
          </note>
          <u xml:id="i-009f107d02e64273-53" next="i-009f107d02e64273-59" who="Q297821">
            <seg>
              Fru talman! Jag tror absolut justitieministern när han säger:
              Jag är inte nöjd med situationen. Jag betvivlar inte alls uppriktigheten
              i detta. Men det är uppenbart att ord står mot ord. På Forum för
              levande historia säger man till exempel att man i teorin kan prioritera
              sådana här brott men att man inte sätter av resurser. Man säger
              också på Forum för levande historia att det inte är möjligt att
              ha en prioritering som bygger på enskilda eldsjälar. Ibland har
              utredarna inte ens haft tillgång till datorer. Det är faktiskt
              sant.
            </seg>
          </u>
          <u xml:id="i-009f107d02e64273-54" prev="i-009f107d02e64273-53" who="Q297821">
            <seg>
              Enligt Forum för levande historia det var ju min källa i det
              här fallet finns det inte längre någon expertis kvar på Brå, även
              om de nu ska få ett ansvar. I så fall har det kommit precis i
              dagarna, och det tror jag kanske inte.
            </seg>
          </u>
          <u xml:id="i-009f107d02e64273-55" prev="i-009f107d02e64273-53" who="Q297821">
            <seg>
              Justitieministern säger i sitt svar att strafflagstiftningen
              är väl utformad för att bekämpa antisemitism och rasism, detta
              då enkom därför att lagen skärptes för snart två år sedan och
              att maximistraffet är fyra års fängelse. Men om det nu inte går,
              vilket inte har gått hittills, att åtala till exempel Radio Islams
              förgrundsgestalt för brottet hets mot folkgrupp undrar jag: Hur
              kan lagstiftningen vara väl utformad? Det är inte den uppfattning
              man har hos Forum för levande historia, hos Svenska Helsingforskommittén,
              hos tidningen Expo eller Svenska Kommittén Mot Antisemitism som
              noga följer den här utvecklingen.
            </seg>
          </u>
          <u xml:id="i-009f107d02e64273-56" prev="i-009f107d02e64273-53" who="Q297821">
            <seg>
              Nu ska man ha ett tredagarsseminarium i Lund om sammanställningen
              av inkomna ärenden. Vad händer sedan? Var finns kompetensen? Var
              finns resurserna? Ja, kanske möjligen i Malmö i den här nya organisationen
              där Sven-Erik Alhem ska ansvara. Han är åtminstone inte rädd av
              sig, så det kanske kommer att hända lite mer då.
            </seg>
          </u>
          <u xml:id="i-009f107d02e64273-57" prev="i-009f107d02e64273-53" who="Q297821">
            <seg>
              Men på Åklagarmyndigheten i Stockholm konstaterar man att åtminstone
              hittills har utredningsresurser faktiskt saknats. Det stannar
              alltså upp i organisationen hur mycket åklagarna än vill därför
              att det inte finns utredningsresurser. Okej, det är nu tydligare
              skrivningar i regleringsbrevet, men är det bara en målsättning
              eller innebär det också att det kommer att finnas möjligheter
              om man nu vill prioritera det här?
            </seg>
          </u>
          <u xml:id="i-009f107d02e64273-58" prev="i-009f107d02e64273-53" who="Q297821">
            <seg>
              Det finns många som är engagerade i den här frågan som är oroliga
              för att man vill lägga täcket på, för att vi inte riktigt vill
              låtsas om att vi faktiskt har de här problemen i Sverige. Det
              har talats lite grann om homofobibrott, men när det handlar om
              de rasistiska brotten vill vi inte gärna låtsas om att de finns.
              Och om vi talar om dem handlar det om enstaka galningar, men tyvärr
              är det inte så, och det är inte bara jag som säger det.
            </seg>
          </u>
          <u xml:id="i-009f107d02e64273-59" prev="i-009f107d02e64273-53" who="Q297821">
            <seg>
              När åtalen ibland faktiskt har räckt till rättegångar har de
              i många fall, vad jag förstår, utvecklats till rätt bisarra föreställningar
              där vittnen har kallats in för att vittna om att Förintelsen faktiskt
              har ägt rum. Det är det som många gånger upptar tid på de här
              rättegångarna, vilket är absolut bisarrt. Då undrar jag: Varför
              kan andra länder om inte vi kan? I Frankrike till exempel och
              även i Tyskland, tror jag, är det fullt möjligt att få de stora
              Internetleverantörerna att samarbeta även om materialet ligger
              på amerikanska servrar. Varför kan vi inte göra så här? Då kan
              inte lagstiftningen vara väl utformad som jag ser det.
            </seg>
          </u>
          <note type="speaker">
            Anf. 12 ULRIK LINDGREN (kd):
          </note>
          <u xml:id="i-009f107d02e64273-60" next="i-009f107d02e64273-64" who="Q5956278">
            <seg>
              Fru talman! Jag uppfattade inte att jag fick något direkt svar
              på min fråga om Datainspektionen och om den skulle kunna göra
              ytterligare insatser för att delta i den här kampen mot hatbrott
              mot judar. Men det kanske kommer i nästa vända.
            </seg>
          </u>
          <u xml:id="i-009f107d02e64273-61" prev="i-009f107d02e64273-60" who="Q5956278">
            <seg>
              Sedan delar jag gärna förhoppningen om att konferensen i nästa
              vecka om sammanställningen av brotten från 2004 ska kunna leda
              någonstans mot mer av lagföring än vad vi hittills har sett.
            </seg>
          </u>
          <u xml:id="i-009f107d02e64273-62" prev="i-009f107d02e64273-60" who="Q5956278">
            <seg>
              Jag undrar om det i sin förlängning kanske skulle kunna innebära
              att vi får någon form av kvalitetsregister över hur polismyndigheterna
              i Sverige faktiskt klarar upp den här typen av brott. Det finns
              ju ett embryo till detta inom delar av polisväsendet. Man visar
              att man klarar upp si och så mycket av brotten. Får vi kanske
              detta även på det här området som ett resultat av konferensen?
              Sjukvården har ju bejakat, efter mycken debatt, att man ska ha
              ett kvalitetsregister för att visa att ett sjukhus klarar si och
              så mycket av olika typer av operationer och vård. Skulle man kunna
              tänka sig att vi får någonting liknande för polismyndigheten?
            </seg>
          </u>
          <u xml:id="i-009f107d02e64273-63" prev="i-009f107d02e64273-60" who="Q5956278">
            <seg>
              En annan aspekt av det här är de stora kostnader som de judiska
              församlingarna i Sverige upplever att de måste ta för att skydda
              sig, skydda sin egendom och skydda sig som fysiska personer. Vad
              jag vet har staten vid två tillfällen ställt upp med ett visst
              stöd till vissa tekniska installationer. Är det någonting som
              staten skulle kunna göra någonting mer av? Det handlar om åtaganden
              för att faktiskt skydda judiska församlingar och judiska personer
              i Sverige.
            </seg>
          </u>
          <u xml:id="i-009f107d02e64273-64" prev="i-009f107d02e64273-60" who="Q5956278">
            <seg>
              Sedan kommer man inte undan resursfrågan. Är justitieministern
              beredd att tillskjuta mer resurser till polisväsendet och rättsväsendet
              för att komma åt den här typen av brottslighet? Kristdemokraterna
              anvisar i sitt budgetalternativ betydligt mer pengar till rättsväsendet.
              Föranleder den diskussion som finns i Sverige om hatbrott någon
              övervägning hos regeringen om att man är beredd att tillskjuta
              mer resurser för att klara upp fler av de brotten?
            </seg>
          </u>
          <note type="speaker">
            Anf. 13 Justitieminister THOMAS BODSTRÖM (s):
          </note>
          <u xml:id="i-009f107d02e64273-65" next="i-009f107d02e64273-69" who="Q3141607">
            <seg>
              Fru talman! Jag ska först svara på varför jag inte går in på
              hur Datainspektionen har bedömt olika fall eller ska bedöma olika
              fall. Det är Datainspektionen som ska göra det. Jag tror att vi
              ska ha en viss respekt för vår grundlag i det avseendet både från
              interpellanternas sida och från min sida. Var och en ska svara
              för sitt.
            </seg>
          </u>
          <u xml:id="i-009f107d02e64273-66" prev="i-009f107d02e64273-65" who="Q3141607">
            <seg>
              Vi har skärpt bestämmelsen i lagstiftningen. Vilken lagstiftning
              man än har är det svårt att säga att samtliga polisutredningar
              kommer att leda fram till åtal och fällande domar. Det gör det
              inte i Sverige, och det gör det inte i Frankrike. Däremot finns
              det andra principer i Europa. Det har vi också diskuterat i EU,
              och vi har diskuterat det i EU-nämnden.
            </seg>
          </u>
          <u xml:id="i-009f107d02e64273-67" prev="i-009f107d02e64273-65" who="Q3141607">
            <seg>
              Det gäller till exempel frågan huruvida det ska vara förbjudet
              att påstå att Förintelsen inte ägde rum. Vi har haft en total
              enighet i Sverige om att detta inte är någonting som vi ska förbjuda.
              Om man nu kommer till en annan åsikt får man gärna framföra det
              i det sammanhanget. Vi har möjlighet att påverka här i riksdagen
              och väcka en motion men naturligtvis också att påverka det arbete
              som sker i EU. Än så länge har vi sett en enighet i detta.
            </seg>
          </u>
          <u xml:id="i-009f107d02e64273-68" prev="i-009f107d02e64273-65" who="Q3141607">
            <seg>
              Jag tror att det är ganska klokt att bemöta sådana fullständigt
              felaktiga påståenden med en bra diskussion. Man behöver inte vara
              det minsta rädd för att förlora en sådan diskussion. Jag betvivlar
              starkt att det skulle behöva bevisas i ett brottmål i Sverige
              att Förintelsen har ägt rum eller inte när det faktiskt inte är
              brottsligt att påstå vare sig det ena eller det andra. Även i
              detta fall vore det kanske bra om Lena Adelsohn Liljeroth kontrollerade
              sina uppgifter på det här stadiet. Det låter fullständigt främmande
              för mig.
            </seg>
          </u>
          <u xml:id="i-009f107d02e64273-69" prev="i-009f107d02e64273-65" who="Q3141607">
            <seg>
              När det gäller tillförande av resurser kan jag gärna upprepa
              att den socialdemokratiska regeringen med stödpartier har gjort
              den största satsningen någonsin med en ökning av antalet poliser.
              Jag tar gärna en budgetdiskussion. Men då får ni faktiskt ena
              er mer med en budget så vi kan ha en sådan diskussion och inte
              detta spretande exempel på fyra olika sätt som ska finansieras
              med kraftiga nedskärningar för dem som har det svårast. Vi tar
              gärna en budgetdiskussion, men då vill vi också ha ett alternativ
              att diskutera.
            </seg>
          </u>
          <note type="speaker">
            Anf. 14 LENA ADELSOHN LILJEROTH (m):
          </note>
          <u xml:id="i-009f107d02e64273-70" next="i-009f107d02e64273-74" who="Q297821">
            <seg>
              Fru talman! Jag tycker att det sista exemplet var lite ovärdigt,
              så jag tänker inte ens bemöta det.
            </seg>
          </u>
          <u xml:id="i-009f107d02e64273-71" prev="i-009f107d02e64273-70" who="Q297821">
            <seg>
              Ulrik Lindgren talade om spridningseffekterna när det gäller
              hatbrotten. Det är tämligen allvarligt. Många finner anledning
              att exempelvis gå in i dessa register som är direkta personregister.
              Det är vad det handlar om och inte att man inte ska kunna förneka
              vare sig det ena eller det andra. Det ryms faktiskt inom vår yttrandefrihet,
              även om man kan ha synpunkter om det.
            </seg>
          </u>
          <u xml:id="i-009f107d02e64273-72" prev="i-009f107d02e64273-70" who="Q297821">
            <seg>
              Det handlar inte bara om muslimska barn som får utstå glåpord
              utan även många gånger också judiska barn som till exempel inte
              vågar bära Davidsstjärnan. Det gjordes en undersökning för några
              år sedan om attityderna bland svenska ungdomar. Det var Forum
              för levande historia som hade ansvar för det. Det visade sig mycket
              märkligt att man någonstans tyckte att det var skönt att det inte
              var någon större skillnad mellan etniskt svenska barn och barn
              till föräldrar som hade invandrat från Mellanöstern. Antisemitismen
              var lika stark i båda grupperna. Jag tycker att det är ytterst
              anmärkningsvärt.
            </seg>
          </u>
          <u xml:id="i-009f107d02e64273-73" prev="i-009f107d02e64273-70" who="Q297821">
            <seg>
              Jag har förstått att det inom ett par månader kommer en motsvarande
              undersökning om vuxna. Jag vet inte vad den går ut på. Men jag
              har förstått att det kanske inte kommer att vara uppgifter som
              helt gläder oss. Det går inte i rätt riktning.
            </seg>
          </u>
          <u xml:id="i-009f107d02e64273-74" prev="i-009f107d02e64273-70" who="Q297821">
            <seg>
              Jag kan fortfarande tycka att det är märkligt att resurserna
              ändå inte räcker och att lagstiftningen inte räcker. Det är möjligt
              att det blir en förändring efter tredagarsseminariet när man ska
              gå igenom kartläggningarna och att man kanske hittar en viss strategi.
              Det är åtminstone min förhoppning. Tack för diskussionen.
            </seg>
          </u>
          <note type="speaker">
            Anf. 15 ULRIK LINDGREN (kd):
          </note>
          <u xml:id="i-009f107d02e64273-75" next="i-009f107d02e64273-78" who="Q5956278">
            <seg>
              Fru talman! I förhållande till antalet för mig uppenbara fall
              av antisemitism är det fortfarande påfallande lite som förs till
              domstol och får en förtjänt fällning där. Det finns ett behov
              av att vi gör mer på området och att fler helst får skaka galler
              för sina hatbrott mot judar i det här fallet. Aftonbladet fälldes
              förra året. Tidningen hade såvitt jag förstår inte rensat sin
              webbsida ordentligt från nazistiska utfall. Men i övrigt är det
              väldigt magert med att man får någon fälld på området. Vi behöver
              göra mer.
            </seg>
          </u>
          <u xml:id="i-009f107d02e64273-76" prev="i-009f107d02e64273-75" who="Q5956278">
            <seg>
              En del i detta är resurser. Oavsett vad justitieministern kallar
              för satsning satsar Kristdemokraterna mer på rättsväsendets område
              för att vi bland annat ska kunna sköta en basuppgift för allas
              vår rättssäkerhet. Sedan kan man inte bara tala om resurser. Det
              fordrar allas vår insats. Alla måste ta avstånd och förklara att
              de inte tänker befatta sig med en sådan sida när det handlar om
              hatbrott.
            </seg>
          </u>
          <u xml:id="i-009f107d02e64273-77" prev="i-009f107d02e64273-75" who="Q5956278">
            <seg>
              Vi har nyligen sett exempel på hur Dramaten sätter upp en pjäs,
              som man i och för sig är fri att sätta upp, som heter Köpmannen
              i Venedig. Men i programmet gör man faktiskt reklam för Ahmed
              Ramis Radio Islam. Det har man tyckt har varit mycket pinsamt.
              Men det är sådant som händer. Vi behöver jobba med allas vår medvetenhet
              och hela det civila samhällets avståndstagande från den typen
              av brott.
            </seg>
          </u>
          <u xml:id="i-009f107d02e64273-78" prev="i-009f107d02e64273-75" who="Q5956278">
            <seg>
              I januari 2004 hade vi några stycken en interpellationsdebatt
              med Mona Sahlin angående antisemitismen i skolorna. Hon lovade
              att tala med den muslimska ledningen. Frågan är vad det har blivit
              av den diskussionen. Till det civila samhällets mobilisering mot
              den här typen av brott hör också att den muslimska gemenskapen
              i Sverige ska vara med i det arbetet. Det kanske inte justitieministern
              inte kan svara på i dag. Men det är också något som fordras i
              en uppföljning. Det finns också en islamofobi i samhället som
              inte är betjänt av en ökad antisemitism. Därför behöver vi ha
              med oss även den muslimska delen av Sverige mot den här typen
              av brott.
            </seg>
          </u>
          <note type="speaker">
            Anf. 16 Justitieminister THOMAS BODSTRÖM (s):
          </note>
          <u xml:id="i-009f107d02e64273-79" next="i-009f107d02e64273-82" who="Q3141607">
            <seg>
              Fru talman! Det var inte jag som tog upp budgetfrågan, Lena Adelsohn
              Liljeroth. Men jag måste ändå få möjlighet att svara. Det är inte
              mitt fel att man inte har ett enigt budgetalternativ. Men låt
              oss gärna återkomma. Förhoppningsvis så kommer det, och då har
              vi en bra diskussion om det.
            </seg>
          </u>
          <u xml:id="i-009f107d02e64273-80" prev="i-009f107d02e64273-79" who="Q3141607">
            <seg>
              Tills vidare kan vi i varje fall konstatera att det har gjorts
              den största satsningen, och den kommer att fortsätta. Utöver att
              man gör detta minskar faktiskt antalet brott i Sverige samtidigt
              som resurserna till rättsväsendet ökar. Antalet brott minskade
              år 2004, och allt talar för att det blir en ytterligare minskning
              år 2005.
            </seg>
          </u>
          <u xml:id="i-009f107d02e64273-81" prev="i-009f107d02e64273-79" who="Q3141607">
            <seg>
              På så sätt ser det ändå väldigt positivt ut. Man kan ta itu med
              detta på det sätt som önskas, med den kunskap som man behöver
              från Brå och med de insatser som nu görs från de rättsliga myndigheterna.
              Man skulle inte göra de sakerna om man inte själv ansåg och också
              fått direktiv från oss att detta är prioriterat. Man gör inte
              det på låtsas på något sätt.
            </seg>
          </u>
          <u xml:id="i-009f107d02e64273-82" prev="i-009f107d02e64273-79" who="Q3141607">
            <seg>
              Låt oss se vad det kan leda fram till. Det är klart att det måste
              bli en diskussion. Men trots allt ser jag vi har en väldigt stor
              enighet. Det var ett utmärkt tillägg att det också finns en bredare
              dimension med den islamofobi som finns. Det är självklart att
              samtal måste föras med alla delar av samhället. Det görs också
              från olika delar av regeringen. Tack så mycket för debatten.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på interpellation 2005/06:63 om narkotikatest på barn
            under 15 år
          </note>
          <note type="speaker">
            Anf. 17 Justitieminister THOMAS BODSTRÖM (s):
          </note>
          <u xml:id="i-009f107d02e64273-83" next="i-009f107d02e64273-86" who="Q3141607">
            <seg>
              Fru talman! Peter Althin har frågat mig vilka åtgärder jag avser
              att vidta för att möjliggöra provtagning på barn under 15 år när
              narkotikamissbruk misstänks.
            </seg>
          </u>
          <u xml:id="i-009f107d02e64273-84" prev="i-009f107d02e64273-83" who="Q3141607">
            <seg>
              Jag vill inledningsvis framhålla att åtgärder mot ungdomsbrottslighet
              är en av mina mest prioriterade frågor. Situationen för barn som
              begår brott före 15 års ålder kräver särskilda åtgärder. Regeringen
              avser att nästa vår lämna en proposition till riksdagen om insatser
              för unga lagöverträdare. Jag anser att det är mycket angeläget
              att det sätts in tidiga och tydliga åtgärder mot barn och ungdomar
              som hamnar snett i samhället. Det krävs en mängd åtgärder från
              insatser i utsatta områden till individuella handlingsplaner och
              mentorskap. Därför kommer regeringen att lämna ett antal förslag
              för att förebygga, upptäcka och behandla brottsligheten bland
              barn och ungdomar som ännu inte nått straffmyndighetsåldern.
            </seg>
          </u>
          <u xml:id="i-009f107d02e64273-85" prev="i-009f107d02e64273-83" who="Q3141607">
            <seg>
              Vi vet att brottsligheten finns bland de mycket unga och det
              är viktigt att detta kan upptäckas tidigt så att adekvata vårdinsatser
              kan sättas in. Nyttan av att tidigt upptäcka brottslighet och
              missbruk måste dock ständigt vägas mot den kränkning som den unge
              kan uppleva genom en kroppsbesiktning. Kroppsbesiktning på barn
              är särskilt känsligt. Om det föreligger misstanke om att ett barn
              under 15 år missbrukar narkotika ska detta leda till åtgärder
              från samhällets sida, oavsett om något drogtest föreligger eller
              inte.
            </seg>
          </u>
          <u xml:id="i-009f107d02e64273-86" prev="i-009f107d02e64273-83" who="Q3141607">
            <seg>
              Mot denna bakgrund ser jag svårigheter när det gäller att möjliggöra
              provtagning på barn under 15 år. Självfallet är integritetsaspekter
              av särskilt stor betydelse när frågor som dessa prövas framöver.
              Jag vill dessutom tydligt framhålla att jag inte anser att en
              sänkning av straffmyndighetsåldern, som vissa partier föreslagit,
              skulle vara en lösning för barn som begår brott.
            </seg>
          </u>
          <note type="speaker">
            Anf. 18 PETER ALTHIN (kd):
          </note>
          <u xml:id="i-009f107d02e64273-87" next="i-009f107d02e64273-95" who="Q5548100">
            <seg>
              Fru talman! Tack för svaret! Och tack för i tisdags, då vi i
              Göteborg diskuterade brott och straff! Frågan har sin grund i
              den debatten också, kan man säga.
            </seg>
          </u>
          <u xml:id="i-009f107d02e64273-88" prev="i-009f107d02e64273-87" who="Q5548100">
            <seg>
              Vi har i Sverige en väldig massa brott alldeles för många. Jag
              tycker att det är lite för enkelt att säga att det har gått ned
              under 2004 jämfört med 2003. Det är riktigt; det har gått ned
              med 1 % från den högsta nivå som vi någonsin har haft i Sverige.
              Det är alltså inte så imponerade. Vi kan väl vara överens om att
              vi i alla fall har alldeles för många brott i Sverige. På samma
              sätt kan vi vara överens om att vi har alldeles för få uppklarade
              brott i Sverige.
            </seg>
          </u>
          <u xml:id="i-009f107d02e64273-89" prev="i-009f107d02e64273-87" who="Q5548100">
            <seg>
              Det finns nya inslag i det här. Det finns inslag av en ökad våldsamhet.
              Det finns inslag av internationell brottslighet, och det finns
              andra tveksamma inslag när det gäller brottsligheten. Men det
              finns också ytterligare en sak, Thomas Bodström. Det är någonting
              som upprör mig och som gör mig osäker på hur vi ska lösa det här
              i framtiden. Det är de ungas ökade brottslighet. Man ser ofta
              unga människor som fälls för första gången i sitt liv, med en
              straffmyndighetsålder på 15 år.
            </seg>
          </u>
          <u xml:id="i-009f107d02e64273-90" prev="i-009f107d02e64273-87" who="Q5548100">
            <seg>
              Inom parentes förstår jag inte varför Thomas Bodström vänder
              sig till mig med påståendet om att han inte vill sänka straffmyndighetsåldern.
              Jag har aldrig varit i närheten av det, kan jag säga. Det är ju
              just detta som är problemet! Jag tror nämligen att det skickar
              fel signaler att sänka straffmyndighetsåldern.
            </seg>
          </u>
          <u xml:id="i-009f107d02e64273-91" prev="i-009f107d02e64273-87" who="Q5548100">
            <seg>
              När de här mycket unga människorna döms för första gångerna till
              ansvar kan man konstatera att de har en kriminalitet som är mångårig.
              Varför har det inte hänt någonting? Varför har man inte tagit
              hand om dessa människor innan de har hamnat i en grövre kriminalitet?
            </seg>
          </u>
          <u xml:id="i-009f107d02e64273-92" prev="i-009f107d02e64273-87" who="Q5548100">
            <seg>
              Ett av problemen är unga människors narkotikamissbruk. Under
              90-talet har ungdomars narkotikamissbruk ökat. Nu är det en liten
              svacka, kan man säga. Samordnaren när det gäller narkotika berättade
              att det har gått ned med några procent. Men det ligger fortfarande
              på en mycket hög nivå. Jag tycker inte att man kan göra en stor
              sak av detta, utan man kan konstatera att många unga människor
              hamnar i narkotika- och drogmissbruk.
            </seg>
          </u>
          <u xml:id="i-009f107d02e64273-93" prev="i-009f107d02e64273-87" who="Q5548100">
            <seg>
              När samhället kan göra någonting åt dessa ungdomar när de är
              straffmyndiga som 15-åringar så har de missbrukat i väldigt många
              år. Ofta hör man talas om att föräldrarna kommer in när åtal är
              väckt och när domen kommer mot en ung människa och säger: Jag
              kände inte till detta! Jag visste inte att Kalle eller Lena missbrukade!
              När de har missbrukat i tre fyra år hur ska man då kunna komma
              till rätta med det? Det finns naturligtvis möjligheter. Men svårigheterna
              blir mycket större om insatserna kommer in senare.
            </seg>
          </u>
          <u xml:id="i-009f107d02e64273-94" prev="i-009f107d02e64273-87" who="Q5548100">
            <seg>
              Nu säger Thomas Bodström att det här är en av hans mest prioriterade
              frågor. Jag tar det på allvar, men då blir det hela underligt.
              Varför har inte denna av Thomas Bodström högst prioriterade fråga
              när det gäller ungdomsbrottslighet lett till några spännande,
              aktiva och konkreta förslag? Nu kommer det någonting, möjligen
              under nästa år. Det ska jag naturligtvis ta del av. Jag ska se
              efter vad det är för förslag som kommer.
            </seg>
          </u>
          <u xml:id="i-009f107d02e64273-95" prev="i-009f107d02e64273-87" who="Q5548100">
            <seg>
              I det svar som Thomas Bodström har gett mig och som jag ska ta
              upp i nästa replikskifte säger han att det finns svårigheter när
              det gäller att möjliggöra provtagning på barn under 15 år. Jag
              håller med om det. Men det är just när det finns svårigheter som
              vi måste vidta åtgärder. Jag väntar fortfarande på ett mer fylligt
              svar.
            </seg>
          </u>
          <note type="speaker">
            Anf. 19 TORKILD STRANDBERG (fp):
          </note>
          <u xml:id="i-009f107d02e64273-96" next="i-009f107d02e64273-101" who="Q6192010">
            <seg>
              Fru talman! Jag skulle vilja belysa och beröra en annan synpunkt
              på det här med drogtest av barn i det här fallet barn över 15
              år. Det finns ju en viss skillnad i detta.
            </seg>
          </u>
          <u xml:id="i-009f107d02e64273-97" prev="i-009f107d02e64273-96" who="Q6192010">
            <seg>
              I Helsingborg beslutade skolöverläkaren Nils Lundin att de elever
              som går på praktiska gymnasieprogram där det finns inslag av fara
              i skolgången i form av att man hanterar stora maskiner eller andra
              saker skulle genomgå slumpvisa drogtest. Nils Lundin lät testa
              ungefär 150 elever. Man upptäckte att 13 av dessa, alltså nästan
              10 %, hade spår av narkotika i sin kropp. Detta var elever som
              man inte på något sätt hade misstänkt för narkotikamissbruk. Det
              fanns ingen som helst misstanke hos skolan eller andra myndigheter
              kring någon av de här eleverna. Men man upptäckte alltså 13 alldeles
              oväntade narkotikamissbrukare på de praktiska programmen på ett
              par gymnasieskolor i Helsingborg.
            </seg>
          </u>
          <u xml:id="i-009f107d02e64273-98" prev="i-009f107d02e64273-96" who="Q6192010">
            <seg>
              För detta fick Nils Lundin och Helsingborgs stad skarp kritik
              av Skolverket. Det var inte tillåtet att göra så här. Det är väl
              rimligt att Skolverket ska kritisera det som är otillåtet och
              se till så att skolan följer lagen. Men det intressanta är att
              om en kommun av Sveriges 289 eller 290, eller hur många det nu
              är, väljer att göra någonting konkret åt detta så kritiseras den.
              Men de 288 eller 289 som inte gör någonting får ingen kritik.
            </seg>
          </u>
          <u xml:id="i-009f107d02e64273-99" prev="i-009f107d02e64273-96" who="Q6192010">
            <seg>
              Därför undrar jag om justitieministern skulle kunna vara beredd
              att ta ett initiativ som möjliggör slumpvisa drogtest. I det här
              fallet talar vi alltså om ungdomar över 15 år. Det är intressant.
              Man gjorde en noggrann utvärdering av det här. De flesta av eleverna
              på de här skolorna var väldigt nöjda. De sade att det stärkte
              dem i förmågan att säga nej till narkotika. Det stärkte den enskilde
              eleven när det gäller att våga tacka nej till att testa eller
              bruka narkotika. Han eller hon kunde ju hänvisa till att man kan
              fastna i ett av Nils Lundins drogtest och att man då inte får
              gå kvar på skolan.
            </seg>
          </u>
          <u xml:id="i-009f107d02e64273-100" prev="i-009f107d02e64273-96" who="Q6192010">
            <seg>
              Detta är ett system som man provar i Storbritannien. Man gör
              slumpvisa drogtest i skolorna. Det är en ganska ny lagstiftning,
              vad jag förstår, men erfarenheterna så här långt visar att detta
              är ett bra sätt att upptäcka missbruk och se till att man kan
              åtgärda det tidigt.
            </seg>
          </u>
          <u xml:id="i-009f107d02e64273-101" prev="i-009f107d02e64273-96" who="Q6192010">
            <seg>
              Jag skulle vilja höra justitieministerns synpunkt på det här.
            </seg>
          </u>
          <note type="speaker">
            Anf. 20 Justitieminister THOMAS BODSTRÖM (s):
          </note>
          <u xml:id="i-009f107d02e64273-102" next="i-009f107d02e64273-108" who="Q3141607">
            <seg>
              Fru talman! Anledningen till det som jag sade om straffmyndighetsåldern
              är att det faktiskt kan vara så att någon från Peter Althins sida
              har ett intresse av att följa den här debatten.
            </seg>
          </u>
          <u xml:id="i-009f107d02e64273-103" prev="i-009f107d02e64273-102" who="Q3141607">
            <seg>
              Nu ska jag ändå korrigera lite av det som sades tidigare. Vad
              jag förstår finns det faktiskt inget parti som föreslår en straffålderssänkning,
              och det är ju det som egentligen är det viktiga att framhålla.
            </seg>
          </u>
          <u xml:id="i-009f107d02e64273-104" prev="i-009f107d02e64273-102" who="Q3141607">
            <seg>
              Frågan om skolan ska jag med varm hand överlämna till den som
              är berörd och som ska svara på de sakerna. Men man kan allmänt
              säga att här finns det naturligtvis för- och nackdelar precis
              som när det gäller drogtest för barn under 15 år. Det kan man
              naturligtvis konstatera även om man inte är ansvarig. Men det
              här handlar om en annan interpellation. Jag kan inte här på något
              sätt stå och svara på vad man ska göra inom skolan. Det är klart
              att det hela måste avvägas så att man kan upptäcka elever på ett
              tidigare stadium; det kan man konstatera. Samtidigt kan det handla
              om att kanske färre elever kommer till skolan. Men den diskussionen
              får som sagt föras i ett annat sammanhang.
            </seg>
          </u>
          <u xml:id="i-009f107d02e64273-105" prev="i-009f107d02e64273-102" who="Q3141607">
            <seg>
              Det sägs här att det inte görs någonting. Det sades också att
              ingenting har skett i 288 kommuner. Jag vill som svar säga att
              utöver det som har gjorts med den stora utredningen och det parlamentariska
              inslaget i den utredningen som har lett fram till det konkreta
              förslag som vi nu kan säga kommer efter jul så kan inte jag minnas
              att det någonsin har gjorts en sådan satsning och ett så stort
              arbete för att komma till rätta med ungdomsbrottsligheten. I så
              fall ligger det långt tillbaka i tiden. Detta om något visar väl
              hur prioriterad frågan är för regeringen.
            </seg>
          </u>
          <u xml:id="i-009f107d02e64273-106" prev="i-009f107d02e64273-102" who="Q3141607">
            <seg>
              Men för att hindra den utveckling som skedde under 90-talet där
              ungdomar började med narkotika gjorde regeringen också en stor
              satsning. Utöver att en narkotikasamordnare tillsattes anslogs
              också ett par hundra miljoner. Det har också lett fram till det
              positiva resultatet. Sverige har nu kanske den allra lägsta andelen
              ungdomar som börjar med narkotika. Den ligger långt under länder
              som till exempel Danmark, Storbritannien och andra jämförbara
              länder. Men situationen är förstås väldigt allvarlig för varje
              ung person.
            </seg>
          </u>
          <u xml:id="i-009f107d02e64273-107" prev="i-009f107d02e64273-102" who="Q3141607">
            <seg>
              Det har inte minskat med några procent sedan 2000, då vi började
              den här satsningen, utan det är faktiskt en minskning med 30 %.
              Det är väldigt glädjande. Det visar hur viktigt det är att också
              satsa på information till unga människor, och också till unga
              personers föräldrar. De har en väldigt viktig roll för att upptäcka
              och på ett tidigt stadium gripa in tillsammans med skola och kanske
              sociala myndigheter för att förhindra att en ung person börjar
              använda narkotika.
            </seg>
          </u>
          <u xml:id="i-009f107d02e64273-108" prev="i-009f107d02e64273-102" who="Q3141607">
            <seg>
              Det här måste naturligtvis följas upp med ytterligare åtgärder.
              Men det är en direkt felaktig bild av verkligheten att säga att
              regeringen inte har satsat på detta. Det är också viktigt att
              komma ihåg, vilket är mycket glädjande, och det är jag övertygad
              om att vi alla tycker, att gör man ordentliga satsningar får man
              också resultat. Jag tror inte att det finns något land i hela
              EU som kan visa upp en sådan förbättring av situationen som Sverige
              genom den här satsningen på att få unga personer att inte använda
              narkotika.
            </seg>
          </u>
          <note type="speaker">
            Anf. 21 PETER ALTHIN (kd):
          </note>
          <u xml:id="i-009f107d02e64273-109" next="i-009f107d02e64273-115" who="Q5548100">
            <seg>
              Fru talman! Jag skulle tro att Thomas Bodström och jag väl har
              litet olika kriterier på vad som gör oss nöjda och stolta. För
              några år sedan var det ca 10 % av pojkarna i årskurs 9 som hade
              prövat narkotika. Nu är det 78 %. Det är klart att man kan vara
              nöjd med det, men knappast stolt. Det är fortfarande alldeles
              för många som börjar med narkotika i den mycket unga åldern.
            </seg>
          </u>
          <u xml:id="i-009f107d02e64273-110" prev="i-009f107d02e64273-109" who="Q5548100">
            <seg>
              I svaret som jag fick från Thomas Bodström säger han bland annat
              att vi vet att brottslighet finns bland de mycket unga. Det är
              ett steg som jag tycker är bra. Det är positivt. Man har kunskap.
            </seg>
          </u>
          <u xml:id="i-009f107d02e64273-111" prev="i-009f107d02e64273-109" who="Q5548100">
            <seg>
              Vidare säger han att det är viktigt att detta kan upptäckas i
              tid det tycker jag också är viktigt så att adekvata vårdinsatser
              kan sättas in. Nyttan av att tidigt upptäcka brottslighet och
              missbruk måste dock ständigt vägas mot den kränkning som den unge
              kan uppleva genom en kroppsbesiktning.
            </seg>
          </u>
          <u xml:id="i-009f107d02e64273-112" prev="i-009f107d02e64273-109" who="Q5548100">
            <seg>
              Man vet att det finns unga som använder narkotika, man vet att
              det är viktigt att det upptäcks i tid och att man sätter in åtgärder.
              Men vad gör man? Hur ska man gå till väga? Det enda svar jag får
              från Thomas Bodström är att det finns svårigheter när det gäller
              hur man ska gå till väga. Det är ju just detta att det finns svårigheter
              som måste göra att vi agerar. Det förslag som Thomas Bodström
              kom med i svaret låter så här: Om det föreligger misstanke om
              att ett barn under 15 år missbrukar narkotika ska detta leda till
              åtgärder från samhällets sida, oavsett om något drogtest föreligger
              eller inte.
            </seg>
          </u>
          <u xml:id="i-009f107d02e64273-113" prev="i-009f107d02e64273-109" who="Q5548100">
            <seg>
              Förklara hur det ska gå till, Thomas Bodström! Ska man ha en
              misstanke som det inte finns någon grund för och tvångsinta dessa
              ungdomar? Eller hur ska man göra?
            </seg>
          </u>
          <u xml:id="i-009f107d02e64273-114" prev="i-009f107d02e64273-109" who="Q5548100">
            <seg>
              Vårt förslag, att man ska kunna drogtesta även dem som är under
              15 år, tar naturligtvis emot. Det kränker självfallet en ung människas
              integritet. Men frågan är då vilket som väger tyngst. Ska man
              helt värna om den unga människans integritet eller försöka förhindra
              ett mänskligt lidande som kan bli livslångt? Sätter man inte in
              dessa åtgärder väldigt tidigt finns det en oerhört stor risk att
              narkotikamissbruket cementeras, och alla vet hur oerhört svårt
              det blir att bryta det här missbruket när man blir äldre.
            </seg>
          </u>
          <u xml:id="i-009f107d02e64273-115" prev="i-009f107d02e64273-109" who="Q5548100">
            <seg>
              Vi gör inte detta för glädjen att angripa unga människor utan
              för att rädda dem. Vi vill försöka förhindra ett livslångt mänskligt
              lidande. Det är vår idé för att försöka åstadkomma någonting.
              Det vore intressant att veta hur regeringen funderar. Vilka förslag
              när det gäller unga lagöverträdare kan man förvänta sig någon
              gång nästa år? Jag ser fram emot några förslag. Det räcker inte
              med att konstatera att det är svårt. Just för att det är svårt
              måste vi också hitta en bra medicin för att hjälpa de här unga
              människorna.
            </seg>
          </u>
          <note type="speaker">
            Anf. 22 Justitieminister THOMAS BODSTRÖM (s):
          </note>
          <u xml:id="i-009f107d02e64273-116" next="i-009f107d02e64273-123" who="Q3141607">
            <seg>
              Fru talman! Att gå från tio procentenheter till sju procentenheter
              är alltså en minskning med 30 %. Vi kan naturligtvis inte vara
              nöjda även om vi, som sagt, är bäst i EU och har fått den största
              sänkningen i EU, utan vi fortsätter det här arbetet. Det också
              därför som den här narkotikasatsningen fortsätter.
            </seg>
          </u>
          <u xml:id="i-009f107d02e64273-117" prev="i-009f107d02e64273-116" who="Q3141607">
            <seg>
              Det kommer konkreta förslag när det gäller den straffrättsliga
              biten. Det kommer att förändra situationen både för dem som begår
              brott när de är över 15 år och för dem som är under 15 år.
            </seg>
          </u>
          <u xml:id="i-009f107d02e64273-118" prev="i-009f107d02e64273-116" who="Q3141607">
            <seg>
              När det gäller drogtest på barn under 15 år handlar det om en
              svår avvägning. Det här har ju prövats tidigare. Det har bedömts
              av människor som har skyhögt bättre kunskaper om detta än vad
              både Peter Althin och jag har, nämligen psykologer, läkare och
              andra. Fördelen kan naturligtvis vara den att man i vissa fall
              upptäcker detta på ett säkrare sätt än annars. Det är en fördel.
              Det ska dock sägas att erfarna läkare, psykologer och andra i
              socialtjänsten som jobbar med ungdomar har kunskapen att bedöma
              om en ung person har använt narkotika.
            </seg>
          </u>
          <u xml:id="i-009f107d02e64273-119" prev="i-009f107d02e64273-116" who="Q3141607">
            <seg>
              Låt mig upplysa advokat Peter Althin om att vi har en lag om
              vård av unga. Det räcker faktiskt att det finns en risk för att
              man till exempel använder droger för ett omhändertagande. Ett
              omhändertagande kan göras så snabbt att det räcker med ett telefonsamtal
              från socialnämndens ordförande. När man väl kommer in på en institution
              finns det, med tanke på allvaret, alla möjligheter att göra de
              drogtest som efterfrågas.
            </seg>
          </u>
          <u xml:id="i-009f107d02e64273-120" prev="i-009f107d02e64273-116" who="Q3141607">
            <seg>
              Vad kan det då finnas för skäl att inte göra detta generellt?
              Jo, det är precis det som Peter Althin och så många läkare och
              psykologer säger, nämligen att det kan försämra situationen. Om
              man visste att det skulle bli bättre skulle det naturligtvis inte
              vara några problem. Om visste att detta hjälper alla unga skulle
              det inte vara några svårigheter. Men man kan inte bara bortse
              från den kunskap som finns här. Det kan göra större skada att
              tvinga en 14-årig flicka i förpubertal ålder att klä av sig naken
              inför främmande poliser. Den skadan ska vägas in. Det handlar
              kanske inte om att rädda de här unga personerna utan kanske mer
              om något som är politiskt väldigt värdefullt.
            </seg>
          </u>
          <u xml:id="i-009f107d02e64273-121" prev="i-009f107d02e64273-116" who="Q3141607">
            <seg>
              Här måste man också väga in det som många läkare och psykologer
              säger om att detta kan försämra situationen, det vill säga att
              de här unga personerna dras in ännu mer och får ännu sämre utsikter
              därför att de blir så kränkta att de tar avstånd från den hjälp
              och den vård som erbjuds. Då kan man inte säga att det är en enkel
              fråga. Det måste naturligtvis vägas in.
            </seg>
          </u>
          <u xml:id="i-009f107d02e64273-122" prev="i-009f107d02e64273-116" who="Q3141607">
            <seg>
              Det här är en diskussion som ska fortsätta. Jag tror att man
              ska ha stor respekt för dem som arbetar med de här ungdomarna.
              Det tror jag också ska gälla oss som diskuterar den frågan. Vi
              ska inte självsäkert säga: Det här vet jag för att jag tycker
              så. Vi ska lyssna på expertisen.
            </seg>
          </u>
          <u xml:id="i-009f107d02e64273-123" prev="i-009f107d02e64273-116" who="Q3141607">
            <seg>
              Det finns fördelar, och det finns nackdelar. Det är en svår avvägning.
              Det här har undersökts ordentligt av Narkotikakommissionen, och
              vid det tillfället kom man fram till att nackdelar övervägde.
              Det är alltså inte fråga om någon principiell ståndpunkt, utan
              det handlar om att detta kan göra situationen sämre så att fler
              unga människor vänder sig ännu mer mot samhället. De vill inte
              söka hjälp och vård därför att man kan tvingas att klä av sig
              inför främmande poliser. Det skulle kunna leda till den effekt
              som man är så rädd för, nämligen att vi skulle få den situation
              som finns ute i Europa där unga människor i alldeles för stor
              utsträckning använder narkotika.
            </seg>
          </u>
          <note type="speaker">
            Anf. 23 PETER ALTHIN (kd):
          </note>
          <u xml:id="i-009f107d02e64273-124" next="i-009f107d02e64273-130" who="Q5548100">
            <seg>
              Fru talman! Thomas Bodström blandar riktigt vettiga saker med
              snömos. Det är väldigt svårt att försöka sortera upp den här mängden
              ord.
            </seg>
          </u>
          <u xml:id="i-009f107d02e64273-125" prev="i-009f107d02e64273-124" who="Q5548100">
            <seg>
              Dessutom vill jag än en gång säga att visserligen är jag advokat
              och varje gång vi har en debatt tilltalar Thomas Bodström mig
              med det, men här är jag i den funktionen att jag är riksdagsledamot
              för Kristdemokraterna. Men det kan vi bortse ifrån.
            </seg>
          </u>
          <u xml:id="i-009f107d02e64273-126" prev="i-009f107d02e64273-124" who="Q5548100">
            <seg>
              Det finns säkert många experter på den sidan som säger att det
              vore bra att snabbt komma till rätta med narkotikaproblematiken
              och att hitta dem som redan som 12-åringar använder narkotika
              innan de är fast i sitt missbruk. Det borde vara något som man
              tar på allvar och där borde man verkligen försöka nå ett resultat.
            </seg>
          </u>
          <u xml:id="i-009f107d02e64273-127" prev="i-009f107d02e64273-124" who="Q5548100">
            <seg>
              Thomas Bodström säger att det är svårigheter. Självklart finns
              det svårigheter. Det är hela tiden en avgränsning och avvägning.
              Men vi måste våga för att rädda dessa unga människor.
            </seg>
          </u>
          <u xml:id="i-009f107d02e64273-128" prev="i-009f107d02e64273-124" who="Q5548100">
            <seg>
              Tidigare träffade jag ofta människor som hamnat i kriminalitet
              och som sade: Varför hände det inget när jag var yngre?
            </seg>
          </u>
          <u xml:id="i-009f107d02e64273-129" prev="i-009f107d02e64273-124" who="Q5548100">
            <seg>
              Jag vågar påstå att de flesta av dessa narkotikamissbrukande
              12- och 13-åringar som sedan är fast i missbruket som 1718-åringar
              undrar varför ingen hjälpte till när de var 12 år och konstaterade
              det de själva visste, nämligen att de missbrukade narkotika, så
              att de fick hjälp innan det var för sent.
            </seg>
          </u>
          <u xml:id="i-009f107d02e64273-130" prev="i-009f107d02e64273-124" who="Q5548100">
            <seg>
              Jag ska följa de förslag som kommer från regeringen. Om regeringen
              saknar förslag, kom till oss. Vi har en bra motion om brottsförebyggande
              arbete och unga brottslingar som vi gärna delar med oss.
            </seg>
          </u>
          <note type="speaker">
            Anf. 24 TORKILD STRANDBERG (fp):
          </note>
          <u xml:id="i-009f107d02e64273-131" next="i-009f107d02e64273-135" who="Q6192010">
            <seg>
              Fru talman! Justitieministern säger att man måste väga detta
              mot kränkningen. Det är naturligtvis alldeles riktigt. Men jag
              har svårt att se en situation där det är bättre att som samhälle,
              förälder och skola sväva i ovisshet än att veta att en elev brukar
              narkotika.
            </seg>
          </u>
          <u xml:id="i-009f107d02e64273-132" prev="i-009f107d02e64273-131" who="Q6192010">
            <seg>
              Exemplet från Helsingborg, som jag tycker att justitieministern
              ska studera närmare, visar väldigt tydligt på detta. Eleverna
              är positiva. Man får råg i ryggen när det gäller att tacka nej.
              Man säger förnuftigt att det väl aldrig kan vara en fördel att
              samhället inte vet.
            </seg>
          </u>
          <u xml:id="i-009f107d02e64273-133" prev="i-009f107d02e64273-131" who="Q6192010">
            <seg>
              Jag har också svårt att se hur man som politiker och ansvarig
              i en kommun inför en 15- eller 16-årings föräldrar kan argumentera
              så här: Vi bedömde att kränkningen för att få visshet om ditt
              barn brukar eller missbrukar narkotika var så stor att vi lät
              bli. Därmed fördröjdes kanske de insatser som vi trots allt kan
              göra, med flera år.
            </seg>
          </u>
          <u xml:id="i-009f107d02e64273-134" prev="i-009f107d02e64273-131" who="Q6192010">
            <seg>
              Jag tror att det argumentet är svagt och måste prövas väldigt
              noga.
            </seg>
          </u>
          <u xml:id="i-009f107d02e64273-135" prev="i-009f107d02e64273-131" who="Q6192010">
            <seg>
              13 av 150 i Helsingborg visserligen över 15 år missbrukade narkotika.
              Det var fullständigt oväntat. Jag tycker att det är en alarmerande
              siffra som måste tas på allvar. Drogtest kan vara ett sätt.
            </seg>
          </u>
          <note type="speaker">
            Anf. 25 Justitieminister THOMAS BODSTRÖM (s):
          </note>
          <u xml:id="i-009f107d02e64273-136" next="i-009f107d02e64273-140" who="Q3141607">
            <seg>
              Fru talman! Om man inom en utbildning på gymnasiet har detta
              som villkor behöver det kanske inte innebära samma kränkning som
              det kan vara att tvinga en 13-åring att klä av sig inför helt
              främmande poliser. Det är något helt annat.
            </seg>
          </u>
          <u xml:id="i-009f107d02e64273-137" prev="i-009f107d02e64273-136" who="Q3141607">
            <seg>
              Detta får, som sagt, de som arbetar med de här frågorna gärna
              fortsätta att diskutera för att komma fram till de slutsatser
              som behövs.
            </seg>
          </u>
          <u xml:id="i-009f107d02e64273-138" prev="i-009f107d02e64273-136" who="Q3141607">
            <seg>
              När det gäller drogtest tror jag att vi kan vara överens om att
              det inte innebär att det är 100 mot 0, oavsett det som man har
              kommit fram till tidigare nämligen att skadan överväger nyttan.
              Vilken väg man än väljer kommer man självklart att få vissa fördelar
              och nackdelar. Det kommer vi att få leva med vare sig vi ändrar
              eller fortsätter med den här principen. Det kommer alltid att
              vara så att det i vissa fall hade varit bättre att göra testen
              tidigt. Även om vi skulle ändra kommer vi fram till att det innebär
              att det finns personer med trasiga hemförhållanden som inte vill
              söka hjälp och stöd hos till exempel en skolsyster och som får
              en fientlig inställning till myndigheterna, skolan och socialtjänsten
              som kanske kan vara den enda räddningen ut ur ett påbörjat missbruk.
            </seg>
          </u>
          <u xml:id="i-009f107d02e64273-139" prev="i-009f107d02e64273-136" who="Q3141607">
            <seg>
              En ung flicka vill inte råka ut för situationen att hållas fast
              och kanske kläs av inför helt främmande poliser. Man kan nog med
              ett minimum av empati förstå hur en sådan situation kan se ut.
              Det är ju inte bara fråga om att man sträcker fram armen. Hur
              gör man med de ungdomar som absolut motsätter sig? Jo, då ska
              det alltså kläs av och hållas fast. Man kan nog tänka sig att
              det faktiskt är en väldigt stor kränkning för många unga flickor,
              men även unga pojkar.
            </seg>
          </u>
          <u xml:id="i-009f107d02e64273-140" prev="i-009f107d02e64273-136" who="Q3141607">
            <seg>
              Om expertisen anser att detta är en större skada än nytta ska
              vi inte införa något som leder till en större skada och att fler
              ungdomar hamnar i narkotikamissbruk. Om det kommer fram undersökningar
              som visar på att detta leder till att det är fler ungdomar som
              klarar sig är det självklart ett tungt vägande skäl för att införa
              det. Ytterst handlar det inte om att visa politisk handlingskraft.
              Det handlar om att göra det bästa för unga personer. Den nyanserade
              debatten måste vi våga fortsätta.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 2005/06:65 om Utveckling av barnomsorgsgarantin
          </note>
          <note type="speaker">
            Anf. 26 Statsrådet LENA HALLENGREN (s):
          </note>
          <u xml:id="i-009f107d02e64273-141" next="i-009f107d02e64273-147" who="Q3431836">
            <seg>
              Fru talman! Christer Nylander har frågat mig om jag avser att
              ta initiativ till att utveckla barnomsorgsgarantin så att föräldrar
              som inte får förskoleplats i tid ska få skadestånd från kommunen.
            </seg>
          </u>
          <u xml:id="i-009f107d02e64273-142" prev="i-009f107d02e64273-141" who="Q3431836">
            <seg>
              Låt mig först inleda med att säga att jag delar Christer Nylanders
              uppfattning att ingen ska behöva tacka nej till ett arbete för
              att det inte finns barnomsorg. Det är vidare helt oacceptabelt
              att människor tvingas tacka nej till arbete för att kommunen inte
              erbjuder barnomsorgsplats i tid. Jag kan dock inte instämma i
              påståendet att det i många kommuner kvarstår problem med långa
              barnomsorgsköer.
            </seg>
          </u>
          <u xml:id="i-009f107d02e64273-143" prev="i-009f107d02e64273-141" who="Q3431836">
            <seg>
              Skolverkets nyligen publicerade uppföljning av tillgängligheten
              till förskoleverksamheten och skolbarnsomsorgen 2005 visar tydligt
              att de allra flesta kommuner lever upp till kraven att inget barn
              ska behöva vänta mer än tre fyra månader på en plats i förskola,
              fritidshem eller familjedaghem. Några fakta ur Skolverkets rapport
              talar sitt tydliga språk. I stort sett alla kommuner, 98 %, räknade
              i maj 2005 med att kunna erbjuda plats i förskola eller familjedaghem
              till förskolebarn i september om föräldrarna anmält behovet i
              maj. Antalet kommuner som kan tillhandahålla platser i enlighet
              med lagstiftningen har därmed ökat sedan 2003, från 274 till 283.
            </seg>
          </u>
          <u xml:id="i-009f107d02e64273-144" prev="i-009f107d02e64273-141" who="Q3431836">
            <seg>
              Väntetiderna är i en del kommuner dock längre i januari än i
              september. 14 kommuner räknade i maj 2005 med en längre väntetid
              på plats till förskoleverksamhet i januari än i september. Detta
              ser jag mycket allvarligt på.
            </seg>
          </u>
          <u xml:id="i-009f107d02e64273-145" prev="i-009f107d02e64273-141" who="Q3431836">
            <seg>
              De allt färre kommuner som under årens lopp inte uppfyllt lagstiftningen
              har dock i allmänhet haft tillfälliga problem. Endast ett fåtal
              kommuner återkommer i flera uppföljningar bland dem som inte kan
              erbjuda plats utan långa väntetider.
            </seg>
          </u>
          <u xml:id="i-009f107d02e64273-146" prev="i-009f107d02e64273-141" who="Q3431836">
            <seg>
              För mig som förskoleminister är det viktigt att bevaka och utveckla
              förutsättningar för att kommuner som på olika grunder tillfälligt
              inte uppfyller sina skyldigheter kan göra det framöver. En sådan
              förutsättning är att det finns tillräckligt med personal. Regeringen
              införde därför den 1 januari 2005 ett riktat statsbidrag för personalförstärkning
              i förskolan. Genom detta får kommunerna förutsättningar att bygga
              ut verksamheten när antalet barn ökar. Därutöver är Skolverkets
              bevakning på området värdefull, både som återkommande uppföljningsstudier
              och som en del i arbetet med inspektionerna. Skolverkets möjlighet
              att utöva kritik mot kommuner som inte uppfyller lagstiftningens
              krav och sedan följa upp dessa kommuner under en längre tid har
              visat sig vara ett effektivt medel till måluppfyllelse.
            </seg>
          </u>
          <u xml:id="i-009f107d02e64273-147" prev="i-009f107d02e64273-141" who="Q3431836">
            <seg>
              Skyldigheten att erbjuda plats i förskoleverksamhet och skolbarnsomsorg
              i enlighet med lagstiftningen är en kommunal uppgift. Skolverket
              är nationell tillsynsmyndighet och ska kontrollera så att huvudmannen
              följer de bestämmelser som gäller för verksamheten. Frågan om
              generellt utökade sanktionsmöjligheter mot kommuner som inte följer
              gällande bestämmelser diskuteras i Tillsynsutredningens slutbetänkande.
              Regeringen avser att återkomma i denna fråga när Tillsynsutredningens
              förslag beretts klart.
            </seg>
          </u>
          <note type="speaker">
            Anf. 27 CHRISTER NYLANDER (fp):
          </note>
          <u xml:id="i-009f107d02e64273-148" next="i-009f107d02e64273-156" who="Q5109199">
            <seg>
              Fru talman! Jag vill börja med att tacka för svaret. Medan vi
              debatterar den här frågan i riksdagen går ganska många småbarnsföräldrar
              hemma med en gnagande oro i magen. Oron gör ont. Den gör att man
              fungerar sämre. Den kan till och med innebära en osäkerhet för
              framtiden som gör att familjerna fungerar sämre. Därför är detta
              ett väldigt bekymmersamt problem.
            </seg>
          </u>
          <u xml:id="i-009f107d02e64273-149" prev="i-009f107d02e64273-148" who="Q5109199">
            <seg>
              Jag blir lite förvånad när jag hör förskoleministerns svar. Jag
              ska utveckla det vidare.
            </seg>
          </u>
          <u xml:id="i-009f107d02e64273-150" prev="i-009f107d02e64273-148" who="Q5109199">
            <seg>
              Jag trodde nämligen att Lena Hallengren skulle ta chansen att
              visa större förståelse för dem som fastnar i detta. I svaret ser
              man tydligt taktiken att använda sig av statistik på det sätt
              som passar en själv bäst.
            </seg>
          </u>
          <u xml:id="i-009f107d02e64273-151" prev="i-009f107d02e64273-148" who="Q5109199">
            <seg>
              Visst är det så att 98 % av kommunerna klarar barnomsorgsgarantin.
              Det är väldigt bra. Man kan ju fråga sig om man ska fundera så
              mycket på de 2 % som inte gör det. Jag tycker att man ska göra
              det, även om 2 % är få procent. Men om man tittar på vad som finns
              bakom dessa 2 %, om man tar sig den lilla tiden och satsar det
              lilla engagemanget, ser man ganska snart att i dessa kommuner,
              de 2 % som inte uppfyller barnomsorgsgarantin, bor en miljon människor
              av den svenska befolkningen. Åtminstone två av dem som misslyckas
              är nämligen väldigt stora kommuner. Nästan en miljon människor
              i Sverige bor i en kommun som inte klarar den barnomsorgsgaranti
              som det är lagstadgat att man ska klara. Det handlar om Göteborg,
              Malmö, Arvika, Ekerö, Lomma, Rättvik, Filipstad och många fler.
              Totalt är det, som förskoleministern sade, 14 kommuner, och tillsammans
              har de nästan en miljon medborgare.
            </seg>
          </u>
          <u xml:id="i-009f107d02e64273-152" prev="i-009f107d02e64273-148" who="Q5109199">
            <seg>
              Varför väljer förskoleministern att använda statistiken på ett
              sådant sätt att detta ser ut som ett litet problem? Det är ju
              inget litet problem när en miljon människor är drabbade av det.
              Varför dölja de verkliga problemen?
            </seg>
          </u>
          <u xml:id="i-009f107d02e64273-153" prev="i-009f107d02e64273-148" who="Q5109199">
            <seg>
              I Göteborg, landets näst största stad, är det till och med så
              att man sju år i rad har misslyckats med att uppfylla barnomsorgsgarantins
              krav. Ändå händer ingenting. Förskoleministern säger att hon tycker
              att det är väldigt allvarligt att kommuner inte gör någonting
              och att en av hennes viktigaste uppgifter är att följa upp detta.
              Ändå har man i det socialdemokratiskt styrda Göteborg misslyckats
              sju år i rad, och ändå händer ingenting i den här kommunen.
            </seg>
          </u>
          <u xml:id="i-009f107d02e64273-154" prev="i-009f107d02e64273-148" who="Q5109199">
            <seg>
              Fru talman! Det förvånar mig något när förskoleministern i sitt
              svar hänvisar till Tillsynsutredningens betänkande från 2004.
              Jag ska erkänna att jag inte har läst exakt varje ord i detta,
              men jag har snabbläst det och letat efter något som helst förslag
              som skulle kunna innebära att barnomsorgsgarantin skulle skärpas
              så att föräldrarna kan få skadestånd om Göteborgs kommun, Malmö
              kommun eller någon annan kommun inte skulle leva upp till den
              barnomsorgsgaranti som finns. Där finns dock ingenting av detta.
              Jag förstår inte riktigt varför denna lilla utredning kom in i
              detta svar. Där finns ingenting, vad jag kan hitta, som har någon
              som helst bäring på det som förskoleministern sade. Jag skulle
              bli väldigt glad om förskoleministern kunde rätta mig på den punkten
              och säga: Här har regeringen underlag för att skärpa barnomsorgslagstiftningen
              och göra garantin till en riktig garanti.
            </seg>
          </u>
          <u xml:id="i-009f107d02e64273-155" prev="i-009f107d02e64273-148" who="Q5109199">
            <seg>
              Folkpartiet vill ge det beskedet. Vi tycker att barnomsorgsgarantin
              ska vara en garanti. Finns det en lag som säger att familjer som
              behöver barnomsorg också ska få det inom tre fyra månader efter
              det att de anmält det måste den lagen också innebära någonting
              i praktiken. Det är inte rimligt att en kommun som Göteborg sju
              år i rad kan misslyckas med att uppfylla barnomsorgsgarantin utan
              att detta får någon som helst effekt.
            </seg>
          </u>
          <u xml:id="i-009f107d02e64273-156" prev="i-009f107d02e64273-148" who="Q5109199">
            <seg>
              Jag skulle vilja avsluta med att ställa frågan: Vilket besked
              ger förskoleministern till de föräldrar i Göteborg som just i
              denna stund funderar över om de ska behöva tacka nej till högskoleplatsen
              eller vilket besked de ska ge till arbetsgivaren om när de kommer
              tillbaka från föräldraledigheten? Många familjer i Sverige kan
              inte ge det beskedet i dag.
            </seg>
          </u>
          <note type="speaker">
            Anf. 28 Statsrådet LENA HALLENGREN (s):
          </note>
          <u xml:id="i-009f107d02e64273-157" next="i-009f107d02e64273-163" who="Q3431836">
            <seg>
              Fru talman! Vi har inget som helst intresse varken Christer Nylander
              eller jag, hoppas jag av att leka med statistik och göra den vare
              sig bättre eller sämre, inte heller av att få det att låta som
              om en miljon människor inte får plats för sina barn i barnomsorgen.
              Jag tycker att vi alla ska försöka hålla oss till det som är fakta
              så långt det bara är möjligt.
            </seg>
          </u>
          <u xml:id="i-009f107d02e64273-158" prev="i-009f107d02e64273-157" who="Q3431836">
            <seg>
              Diskussionen är naturligtvis inte riktigt så enkel som att säga
              att en kommun uppfyller eller inte uppfyller. Jag menar att vi
              måste kunna granska detta lite noggrant. Jag ska rätta Christer
              Nylander på en punkt och säga att Göteborg i tio års tid inte
              har kunnat uppfylla barnomsorgsgarantin, vilket är bedrövligt.
              Dock ska vi kanske titta lite djupare i siffrorna för att också
              göra en kommun lite rättvisa som under denna mandatperiod sedan
              2002, vilket är den tid jag har bett att få undersökt har byggt
              3 600 nya platser. Det är väldigt mycket.
            </seg>
          </u>
          <u xml:id="i-009f107d02e64273-159" prev="i-009f107d02e64273-157" who="Q3431836">
            <seg>
              Jag tycker så här: Kommuner ska uppfylla barnomsorgsgarantin.
              De ska inte betala pengar till en förälder som inte får plats.
              En garanti är bara en enda sak: en plats inom barnomsorgen. Göteborg
              har byggt 3 600 nya platser. Att kommunen i dag har elva barn
              som står i kö i en hel stadsdel och som inte får plats på fyra
              månader är otroligt allvarligt för de elva barnen, men få det
              inte att låta som att det är en miljon människor, en stor del
              av Sveriges befolkning och en ganska stor andel av alla barn,
              som inte får plats.
            </seg>
          </u>
          <u xml:id="i-009f107d02e64273-160" prev="i-009f107d02e64273-157" who="Q3431836">
            <seg>
              Malmö är ytterligare en sådan här kommun. Eftersom de inte får
              tala själva här i talarstolen i dag vill jag säga att Malmö på
              ett år har byggt 900 nya platser. Det är ett otroligt stort åtagande.
              De fortsätter det arbetet.
            </seg>
          </u>
          <u xml:id="i-009f107d02e64273-161" prev="i-009f107d02e64273-157" who="Q3431836">
            <seg>
              Med detta vill jag bara säga att det är klart att det spelar
              roll att Skolverket ständigt har en dialog och följer upp detta.
              Det är inte till vare sig Göteborgs, Malmös, Täbys eller Håbos
              fördel att finnas i den här typen av statistik. Det är sju kommuner.
              I januari är de 14. Det är svårare. Det betyder inte att de inte
              ska anstränga sig, att de har rätt att säga till en förälder:
              Vi erbjuder dig ingen plats. Det är just av det skälet vi har
              en väl utbyggd barnomsorg i Sverige: för att man ska kunna kombinera
              arbete och familj.
            </seg>
          </u>
          <u xml:id="i-009f107d02e64273-162" prev="i-009f107d02e64273-157" who="Q3431836">
            <seg>
              Att ha ett skadestånd och ge pengar i stället för en barnomsorgsplats
              är absolut ingen lösning. Det som Tillsynsutredningen diskuterar,
              för att förtydliga det som kanske är lite otydligt i mitt svar,
              är att kommunen kan dömas till vite. Detta diskuteras i många
              olika fall, såväl när det gäller barnomsorg och skola som i fråga
              om annat där kommunen har ett ansvar men inte tar det ansvaret
              eller inte fullföljer den uppgift man har.
            </seg>
          </u>
          <u xml:id="i-009f107d02e64273-163" prev="i-009f107d02e64273-157" who="Q3431836">
            <seg>
              Återigen: Jag tycker att vi ska tala om statistik såsom den är.
              Vi ska också tala om hur vi kan komma till rätta med detta problem.
              En satsning som vi nu gör är 6 000 fler förskollärare, barnskötare
              och andra vuxna för att se till att det blir ännu bättre kvalitet
              i förskolan och att man också får möjlighet att bygga ut sin förskola
              med visst stöd från staten.
            </seg>
          </u>
          <note type="speaker">
            Anf. 29 CHRISTER NYLANDER (fp):
          </note>
          <u xml:id="i-009f107d02e64273-164" next="i-009f107d02e64273-168" who="Q5109199">
            <seg>
              Fru talman! Det är nu tio år sedan vi fick en barnomsorgsgaranti
              i Sverige. Jag tror att det var ett initiativ från Folkpartiet
              i den regering vi hade då. Sedan dess är kommunerna skyldiga att
              inom tre fyra månader erbjuda plats i förskoleverksamhet. Jag
              måste säga att jag förvånas över att det ska vara så svårt att
              planera, att man i tio års tid misslyckas med att planera när
              alla andra kommuner, kommuner som har mer turbulens än vad till
              exempel Göteborg har, klarar av att planera för att möta kravet
              på barnomsorgsgaranti inom tre fyra månader.
            </seg>
          </u>
          <u xml:id="i-009f107d02e64273-165" prev="i-009f107d02e64273-164" who="Q5109199">
            <seg>
              Ett av problemen tror jag är att de ekonomiska incitamenten är
              felvridna. Det är faktiskt så att man tjänar pengar på att ha
              folk i kö i stället för att bygga en plats. Det är billigare för
              kommunen att ha barn utanför än innanför barnomsorgen. Detta vill
              vi ändra på.
            </seg>
          </u>
          <u xml:id="i-009f107d02e64273-166" prev="i-009f107d02e64273-164" who="Q5109199">
            <seg>
              Från Folkpartiets sida är vi jättebekymrade över att så många
              familjer är i den här situationen. En miljon människor bor i kommuner
              som inte klarar barnomsorgsgarantin det var det jag sade; jag
              sade inte att en miljon barn väntar i kö. Det visar att det inte
              är några små kommuner som har de här problemen. Hur ska vi se
              till att dessa föräldrar får en chans, att de får lite mer trygghet,
              att de slipper gå runt med den där känslan i magen av att inte
              kunna planera sin framtid? Hur ska vi göra för att dessa föräldrar
              ska kunna säga till sin högskola: Ja, jag tar platsen, för jag
              vet att jag får plats i förskolan inom tre fyra månader? Hur ska
              vi göra för att dessa föräldrar ska kunna ge sin arbetsgivare
              beskedet: Jag kommer tillbaka om tre fyra månader, för då vet
              jag att jag får barnomsorg?
            </seg>
          </u>
          <u xml:id="i-009f107d02e64273-167" prev="i-009f107d02e64273-164" who="Q5109199">
            <seg>
              Vi har funderat på detta och kommit fram till att den summa som
              kommunerna annars skulle ha använt till att bygga en förskoleplats
              i stället skulle kunna användas till att ge föräldrarna ett skadestånd.
              Då hade de ekonomiska incitamenten blivit de rätta. Då hade man
              tjänat på att se till att man klarade detta. Planeringen är nämligen
              inget gott skäl för att inte se till att barn som har behov av
              förskola får det i rimlig tid. Tre fyra månader tycker jag att
              en kommun borde kunna klara av.
            </seg>
          </u>
          <u xml:id="i-009f107d02e64273-168" prev="i-009f107d02e64273-164" who="Q5109199">
            <seg>
              Jag tycker ändå att frågan kvarstår till förskoleministern, som
              tycker att detta är viktigt vi är ju tydligen överens om att det
              är viktigt att man klarar barnomsorgsgarantin: Vilket råd ger
              förskoleministern till den förälder som i dag funderar på vilket
              besked hon ska ge till arbetsgivaren eller han ska ge till högskolan?
              Vad är det som gör att det blir ett problem för förskoleministern
              att tycka att man ska ställa tuffare krav på kommunerna att uppfylla
              barnomsorgsgarantin så att den blir en garanti på riktigt?
            </seg>
          </u>
          <note type="speaker">
            Anf. 30 Statsrådet LENA HALLENGREN (s):
          </note>
          <u xml:id="i-009f107d02e64273-169" next="i-009f107d02e64273-174" who="Q3431836">
            <seg>
              Fru talman! Hur kan en garanti som säger att man har laglig rätt
              till barnomsorg inom tre fyra månader bli ännu mer garanti? Hur
              blir det enklare, kan Christer Nylander få förklara, för den enskilde
              föräldern att verkligen gå tillbaka till arbetet och våga anmäla
              det till sin arbetsgivare om man får pengar i stället för barnomsorgsplats?
              Det har ju inte löst problemet. Det är därför jag säger att skadestånd
              inte löser ett problem. Det kan möjligtvis vara någonting för
              Folkpartiet att driva att kommunen i stället för att använda pengarna
              till att bygga barnomsorgsplatsen betalar ut dem till föräldrarna
              men det löser inte problemet för den som ska återgå till arbete,
              för den som ska återgå till studier eller för den som kanske inte
              vill någonting annat än att ha en barnomsorgsplats till sitt barn
              för barnets egen skull.
            </seg>
          </u>
          <u xml:id="i-009f107d02e64273-170" prev="i-009f107d02e64273-169" who="Q3431836">
            <seg>
              Garantin är väldigt tydlig. Jag tycker att Christer Nylander
              också ska titta på dessa kommuner Christer Nylander antyder här
              att det bara skulle vara stora kommuner, men så är det är verkligen
              inte heller och vad som gör att de inte lyckas uppfylla garantin.
              Det är också Täby, Håbo, Dals-Ed och Rättvik, vilket inte är några
              stora kommuner.
            </seg>
          </u>
          <u xml:id="i-009f107d02e64273-171" prev="i-009f107d02e64273-169" who="Q3431836">
            <seg>
              Det här är inte bara en enkel fråga om att bli tydliga. Vi är
              otroligt tydliga. Vi har precis samma uppfattning om hur betydelsefullt
              detta är. Det finns skäl till att vi satsar mer resurser på förskolan
              för att också underlätta för kommunerna. Men ett skadestånd underlättar
              inte för den enskilda föräldern.
            </seg>
          </u>
          <u xml:id="i-009f107d02e64273-172" prev="i-009f107d02e64273-169" who="Q3431836">
            <seg>
              Jag vill också hävda att det arbete som Skolverket bedriver är
              effektivt. Det borde gå mycket snabbare. Det håller jag med om.
              Men barnomsorgen är i stort sett utbyggd. De problem man i dag
              står inför gäller andra förutsättningar. Det handlar om att verkligen
              bevaka den demografiska utvecklingen, att som kommun vara väldigt
              vaksam på när det föds nya barn, när det sker en babyboom i en
              kommun eller i en stadsdel och att även bevaka de inflyttningar
              som sker av barnfamiljer.
            </seg>
          </u>
          <u xml:id="i-009f107d02e64273-173" prev="i-009f107d02e64273-169" who="Q3431836">
            <seg>
              Så långt har kommunerna kommit, och där befann vi oss inte när
              lagen om barnomsorgsgarantin infördes för tio år sedan. Vi har
              kommit mycket långt. Jag är inte nöjd med det, men jag tycker
              att vi ska ha en resonabel diskussion.
            </seg>
          </u>
          <u xml:id="i-009f107d02e64273-174" prev="i-009f107d02e64273-169" who="Q3431836">
            <seg>
              Jag står inte här i dag för att ta en detaljdiskussion om Göteborg.
              Men jag tycker att vi också ska se Göteborgs ansträngningar för
              att komma till rätta med problemet. Jag förutsätter at det här
              är sista gången vi ser Göteborg i den här typen av statistik.
            </seg>
          </u>
          <note type="speaker">
            Anf. 31 CHRISTER NYLANDER (fp):
          </note>
          <u xml:id="i-009f107d02e64273-175" next="i-009f107d02e64273-179" who="Q5109199">
            <seg>
              Fru talman! Det var ju väldigt bra att förskoleministern förutsätter
              det. Men det borde man ha förutsatt redan för tio år sedan. Förskoleministern
              säger att det borde ha gått snabbare. Javisst, det här har hållit
              på i tio år, ändå är det inte mycket bättre.
            </seg>
          </u>
          <u xml:id="i-009f107d02e64273-176" prev="i-009f107d02e64273-175" who="Q5109199">
            <seg>
              Det finns till och med stadsdelar som i dag hävdar att de har
              så dålig ekonomi att de inte klarar att bygga ut förskolan i den
              takt som de vet skulle behövas. De skyller på den dåliga ekonomin.
              Hur skulle det se ut om man gjorde det i skolan? Nej, vi kan inte
              erbjuda alla åttaåringar skolgång för vi har inte råd att bygga
              ut antalet platser. Den argumentationen finns i kommuner i dag.
            </seg>
          </u>
          <u xml:id="i-009f107d02e64273-177" prev="i-009f107d02e64273-175" who="Q5109199">
            <seg>
              Nej, det blir inte bättre för föräldrarna. De kan inte ge bättre
              besked till högskolan om de får pengar i handen i stället för
              en förskoleplats. Det de ska ha är en förskoleplats. Men man måste
              fundera på hur man skärper till den här garantin så att man inte
              ska behöva säga i tio år att nästa år kanske det blir bättre.
              Man måste fundera på hur man skärper till den här garantin så
              att föräldrarna och kommunerna vet att nu är det på allvar.
            </seg>
          </u>
          <u xml:id="i-009f107d02e64273-178" prev="i-009f107d02e64273-175" who="Q5109199">
            <seg>
              Man skulle kunna se det som en sorts böter för kommuner som inte
              uppfyller den barnomsorgsgaranti som det finns en lagstiftning
              om att de ska uppfylla. Jag tycker att det faktiskt är obegripligt
              att förskoleministern inte funderar ännu mer på hur hon kan se
              till att de socialdemokratiska ledningarna i Malmö och Göteborg
              för det är framför allt där problemet finns, även om det finns
              i småkommuner också faktiskt skärper till sin politik så att det
              får prioritet att se till att uppfylla barnomsorgsgarantin, om
              nu förskoleministern tycker att detta är en så viktig sak.
            </seg>
          </u>
          <u xml:id="i-009f107d02e64273-179" prev="i-009f107d02e64273-175" who="Q5109199">
            <seg>
              Jag hade hoppats på en förändring. Jag hade hoppats på att vi
              ändå skulle kunna få en diskussion om att skärpa garantin så att
              vi kan se till att föräldrar känner lite mer trygghet och lite
              mindre oro inför framtiden. Tyvärr tolkar jag svaret på interpellationen
              som ett nej, och det bekymrar mig. Jag tror att vi kommer att
              stå här om ett år eller ett halvår igen och fundera på varför
              föräldrar ska behöva leva med den här oron.
            </seg>
          </u>
          <note type="speaker">
            Anf. 32 Statsrådet LENA HALLENGREN (s):
          </note>
          <u xml:id="i-009f107d02e64273-180" next="i-009f107d02e64273-186" who="Q3431836">
            <seg>
              Fru talman! Jag tror inte att det är otydligt i och för sig,
              men jag säger det ännu en gång: Ingen ska behöva tacka nej till
              vare sig arbete eller studier därför att man inte har en barnomsorgsplats.
              Det är det garantin innebär. Det är det som lagen sedan 1995 innebär.
            </seg>
          </u>
          <u xml:id="i-009f107d02e64273-181" prev="i-009f107d02e64273-180" who="Q3431836">
            <seg>
              År 1995 var det 67 % av alla barn som hade en plats inom barnomsorgen.
              I dag är det nästan 84 %. Det har skett en otrolig utbyggnad,
              och jag tycker att vi också måste se den verkligheten.
            </seg>
          </u>
          <u xml:id="i-009f107d02e64273-182" prev="i-009f107d02e64273-180" who="Q3431836">
            <seg>
              Det finns inget försvar för en kommun att inte ordna plats till
              dem som är framtidens kommuninvånare, till dem som många gånger
              också arbetar i kommunens egna verksamheter.
            </seg>
          </u>
          <u xml:id="i-009f107d02e64273-183" prev="i-009f107d02e64273-180" who="Q3431836">
            <seg>
              Det målmedvetna arbete som Skolverket bedriver menar jag ger
              resultat. Det borde gå betydligt snabbare än så. Det kan vara
              så att en kommun har en tillfällig svacka, att man tillfälligt
              inte lyckas uppfylla lagen. Det är inget försvar. Men att i åratal,
              år efter år, ständigt återkomma i samma svarta statistik är naturligtvis
              någonting som kommunen har ett mycket stort ansvar för.
            </seg>
          </u>
          <u xml:id="i-009f107d02e64273-184" prev="i-009f107d02e64273-180" who="Q3431836">
            <seg>
              Att införa någon typ av vite eller skadestånd är en mycket större
              fråga än det kanske låter som i den här debatten. Jag tycker inte
              heller att en kommun ska kunna köpa sig fri från den här typen
              av lagstiftning utan det är en plats som ska erbjudas. Det ska
              pengarna användas till.
            </seg>
          </u>
          <u xml:id="i-009f107d02e64273-185" prev="i-009f107d02e64273-180" who="Q3431836">
            <seg>
              Men återigen hoppas jag och förutsätter att de kommuner som i
              dag närmar sig möjligheten och som har arbetat hårt för att verkligen
              erbjuda platser om tre fyra månader verkligen ska göra det, inte
              för kommunens egen skull, inte för min och Christer Nylanders
              skull utan för alla de föräldrars skull som behöver plats i barnomsorgen.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.25 på förslag av tredje vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u xml:id="i-009f107d02e64273-186" prev="i-009f107d02e64273-180" who="Q3431836">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            6 § Statsministerns frågestund
          </note>
          <note type="speaker">
            Anf. 33 TALMANNEN:
          </note>
          <u xml:id="i-009f107d02e64273-187" who="unknown">
            <seg>
              Vi hälsar statsministern välkommen.
            </seg>
          </u>
          <u xml:id="i-009f107d02e64273-188" who="unknown">
            <seg>
              Föräldraförsäkringen
            </seg>
          </u>
          <note type="speaker">
            Anf. 34 GÖRAN HÄGGLUND (kd):
          </note>
          <u xml:id="i-009f107d02e64273-189" next="i-009f107d02e64273-191" who="Q918261">
            <seg>
              Herr talman! Socialdemokraterna har nyligen avhållit sin kongress.
              Där beslutade man att under de kommande fyra åren se till att,
              som det heter, knyta en större del av föräldraförsäkringen till
              respektive förälder. På svenska betyder det att genomföra en tvångsdelning
              av föräldraförsäkringen.
            </seg>
          </u>
          <u xml:id="i-009f107d02e64273-190" prev="i-009f107d02e64273-189" who="Q918261">
            <seg>
              Min uppfattning är att föräldrarna själva känner sina barn bäst
              och är de som ska avgöra hur föräldraförsäkringen ska fördelas
              mellan föräldrarna. Och det är väl för deras skull som föräldraförsäkringen
              finns till? Det är föräldrarna själva, inte vi som politiker,
              som ska avgöra hur barnen ska tas om hand under den första tiden.
            </seg>
          </u>
          <u xml:id="i-009f107d02e64273-191" prev="i-009f107d02e64273-189" who="Q918261">
            <seg>
              Min fråga till Göran Persson är: Varför inte inrikta sig på att
              skapa möjligheter och inte tvinga människor till något som de
              inte vill göra?
            </seg>
          </u>
          <note type="speaker">
            Anf. 35 Statsminister GÖRAN PERSSON (s):
          </note>
          <u xml:id="i-009f107d02e64273-192" next="i-009f107d02e64273-194" who="Q53747">
            <seg>
              Herr talman! Det är riktigt att vi har haft en kongress. Det
              var ett härligt möte, för att uttrycka mig på ett sätt som Hägglund
              känner igen. Det är riktigt att vi diskuterade föräldraförsäkringen.
              Men jag känner inte igen den beskrivning som Hägglund ger av beslutet.
            </seg>
          </u>
          <u xml:id="i-009f107d02e64273-193" prev="i-009f107d02e64273-192" who="Q53747">
            <seg>
              Innan vi prövar att kvotera ytterligare vill vi se till att kvinnor
              och män får lika lön för lika arbete. Vi vill se till att de kvinnor
              som har en ofrivillig deltidsanställning får en heltidsanställning.
              Och vi vill höja taket i föräldraförsäkringen. Om detta, när det
              är gjort, inte resulterar i en jämnare fördelning är vi därutöver
              beredda att gå vidare. Men först gör vi det här. Och jag skulle
              knappast tro att vi under nästa mandatperiod har kommit förbi
              dessa svåra frågor.
            </seg>
          </u>
          <u xml:id="i-009f107d02e64273-194" prev="i-009f107d02e64273-192" who="Q53747">
            <seg>
              Hägglund kan därför sova lugnt och förena sig med några andra
              partier här i riksdagen som kommer från det andra hållet och som
              tycker att vi har tagit avstånd från kvoteringen. Men vi har gjort
              varken det ena eller det andra. Vi följer den linje som vi har
              följt förut. Vi vill ha ett jämlikare uttag, men först ska dessa
              frågor klaras ut.
            </seg>
          </u>
          <note type="speaker">
            Anf. 36 GÖRAN HÄGGLUND (kd):
          </note>
          <u xml:id="i-009f107d02e64273-195" next="i-009f107d02e64273-198" who="Q918261">
            <seg>
              Herr talman! Eftersom ett gott samvete är den bästa huvudkudden
              så brukar jag sova lugnt.
            </seg>
          </u>
          <u xml:id="i-009f107d02e64273-196" prev="i-009f107d02e64273-195" who="Q918261">
            <seg>
              Men man kan fundera på hur det ligger till eftersom till exempel
              Wanja Lundby-Wedin, som är ledamot av Socialdemokraternas verkställande
              utskott och tillika LO-ordförande, säger att det måste komma förslag
              under nästa mandatperiod som går mot en ökad individualisering,
              alltså en lagstiftningsmässig fördelning. Det är hennes tolkning
              av beslutet.
            </seg>
          </u>
          <u xml:id="i-009f107d02e64273-197" prev="i-009f107d02e64273-195" who="Q918261">
            <seg>
              Samma tolkning gjorde i praktiken den ansvariga ministern Berit
              Andnor under själva debatten då hon sade att det här inte var
              en kompromiss, alltså det som blev beslutet, utan att detta innebär
              att fler månader än i dag ska knytas till en förälder. Och hon
              uttryckte sig precis på det sätt som jag angav i min fråga. Varför
              inte inrikta sig på att skapa möjligheter och inte tvinga människor
              till något som de inte vill göra?
            </seg>
          </u>
          <u xml:id="i-009f107d02e64273-198" prev="i-009f107d02e64273-195" who="Q918261">
            <seg>
              Göran Persson har möjlighet att här och nu jag skulle välkomna
              om han tog det tillfället lova de svenska barnfamiljerna att Socialdemokraterna
              under den kommande mandatperioden inte kommer att lägga fram några
              förslag som innebär att man lagstiftningsmässigt fördelar föräldraförsäkringen
              åt föräldrarna.
            </seg>
          </u>
          <note type="speaker">
            Anf. 37 Statsminister GÖRAN PERSSON (s):
          </note>
          <u xml:id="i-009f107d02e64273-199" next="i-009f107d02e64273-204" who="Q53747">
            <seg>
              Herr talman! Göran Hägglund vägrar att lyssna när jag beskriver
              vilken metod som vi har valt. Först vill vi ha en jämnare fördelning
              av uttaget av föräldraledigheten. Jag hoppas att också Kristdemokraterna
              är klara över att det är ett önskvärt resultat. Om man säger att
              man har en sådan önskan, då ser vi vissa strukturella frågor som
              förhindrar detta. Kvinnor har i mindre utsträckning än män heltidstjänster
              ofrivilligt. Det är den typen av ekonomisk orättvisa det gäller.
            </seg>
          </u>
          <u xml:id="i-009f107d02e64273-200" prev="i-009f107d02e64273-199" who="Q53747">
            <seg>
              Det andra är att kvinnor och män inte har lika lön för lika arbete.
            </seg>
          </u>
          <u xml:id="i-009f107d02e64273-201" prev="i-009f107d02e64273-199" who="Q53747">
            <seg>
              Det tredje är att vi ofta har haft en situation där högavlönade
              män har straffats ekonomiskt när de har tagit ut föräldraledighet.
            </seg>
          </u>
          <u xml:id="i-009f107d02e64273-202" prev="i-009f107d02e64273-199" who="Q53747">
            <seg>
              Dessa saker gör vi allra först.
            </seg>
          </u>
          <u xml:id="i-009f107d02e64273-203" prev="i-009f107d02e64273-199" who="Q53747">
            <seg>
              Om detta inte fungerar och ger ett jämnare uttag, då är vi därutöver
              beredda att komma tillbaka med nya förslag. Om det sker under
              nästa mandatperiod eller därefter återstår att se.
            </seg>
          </u>
          <u xml:id="i-009f107d02e64273-204" prev="i-009f107d02e64273-199" who="Q53747">
            <seg>
              Integrationen
            </seg>
          </u>
          <note type="speaker">
            Anf. 38 MAUD OLOFSSON (c):
          </note>
          <u xml:id="i-009f107d02e64273-205" next="i-009f107d02e64273-209" who="Q253640">
            <seg>
              Herr talman! När jag tillträdde som partiordförande för fyra
              och ett halvt år sedan talade jag rätt mycket om de regionala
              och sociala klyftor som jag såg fanns i vårt samhälle. Och jag
              fortsatte att tala om detta.
            </seg>
          </u>
          <u xml:id="i-009f107d02e64273-206" prev="i-009f107d02e64273-205" who="Q253640">
            <seg>
              Jag har besökt ett antal områden under dessa fyra och ett halvt
              år då jag har kunnat studera hur dessa klyftor snarare har ökat
              än minskat.
            </seg>
          </u>
          <u xml:id="i-009f107d02e64273-207" prev="i-009f107d02e64273-205" who="Q253640">
            <seg>
              Det senaste besöket gjorde jag i dag i Ronna utanför Södertälje.
              Där kan man se ett tydligt utanförskap och tydliga sociala klyftor.
              Och detta utanförskap är väldigt mycket kopplat till bristen på
              jobb. Det är den tydligaste signalen om att framför allt ungdomar
              står utanför.
            </seg>
          </u>
          <u xml:id="i-009f107d02e64273-208" prev="i-009f107d02e64273-205" who="Q253640">
            <seg>
              I Ronna har bara varannan person jobb. Ännu sämre är det när
              det gäller kvinnor. Och i den här gruppen som inte har något jobb
              och som står utanför finns naturligtvis många ungdomar. Detta
              är förfärligt, och det är inte acceptabelt att det ser ut på det
              här sättet.
            </seg>
          </u>
          <u xml:id="i-009f107d02e64273-209" prev="i-009f107d02e64273-205" who="Q253640">
            <seg>
              Min fråga till statsministern är: Vilka konkreta förslag finns
              från regeringen och från landets statsminister för att minska
              detta utanförskap och visa dessa ungdomar att de behövs i samhället?
              Vad tänker ni göra?
            </seg>
          </u>
          <note type="speaker">
            Anf. 39 Statsminister GÖRAN PERSSON (s):
          </note>
          <u xml:id="i-009f107d02e64273-210" next="i-009f107d02e64273-213" who="Q53747">
            <seg>
              Herr talman! Det är ganska lätt att svara på vad man bör göra.
              Det svåra är naturligtvis att sedan göra det också.
            </seg>
          </u>
          <u xml:id="i-009f107d02e64273-211" prev="i-009f107d02e64273-210" who="Q53747">
            <seg>
              Vad gäller unga människor är det viktigaste av allt bra skolor
              och att de får lära sig svenska språket. Där lyckas vi nu. Vi
              ser att det blir bättre resultat. Och vi ser framför allt att
              andelen unga som börjar på universitet och högskolor i dag är
              lika stor i den gruppen som i befolkningen i övrigt som har utländsk
              bakgrund. Det är unikt för Europa. Jag tror inte att något annat
              land har en sådan situation. Man kan jämföra med exempelvis Frankrike,
              som inte ens har studielån och studiemedel till sina ungdomar.
            </seg>
          </u>
          <u xml:id="i-009f107d02e64273-212" prev="i-009f107d02e64273-210" who="Q53747">
            <seg>
              Den här politiken var Centern med på en gång i tiden, men man
              har nu hoppat av och förenat sig med de borgerliga när det gäller
              utbyggnaden av högskolan.
            </seg>
          </u>
          <u xml:id="i-009f107d02e64273-213" prev="i-009f107d02e64273-210" who="Q53747">
            <seg>
              För de vuxna är det arbete som gäller. Det finns ingen starkare
              integrerande kraft än ett jobb. Många av de vuxna som har kommit
              till Sverige har kommit under en lågkonjunktur. Nu ser vi också
              där hur det vänder och hur sysselsättningsgraden bland utrikes
              födda stiger. Jag är ganska optimistisk.
            </seg>
          </u>
          <note type="speaker">
            Anf. 40 MAUD OLOFSSON (c):
          </note>
          <u xml:id="i-009f107d02e64273-214" next="i-009f107d02e64273-218" who="Q253640">
            <seg>
              Herr talman! Jag kan konstatera att det inte är särskilt många
              konkreta förslag. Ja, vi behöver en bättre skola. Men sanningen
              är att var femte elev går ut gymnasiet utan godkända kunskaper.
              Det är den politik som ni har fört. Och det blir ju inte bättre.
            </seg>
          </u>
          <u xml:id="i-009f107d02e64273-215" prev="i-009f107d02e64273-214" who="Q253640">
            <seg>
              Sanningen är att utanförskapet ökar. Arbetslösheten bland invandrare
              och bland ungdomar ökar. Det är det som vi ser, och det är det
              som dessa ungdomar känner frustration över.
            </seg>
          </u>
          <u xml:id="i-009f107d02e64273-216" prev="i-009f107d02e64273-214" who="Q253640">
            <seg>
              Statsministern säger att vi måste skapa jobb. Ja, men det kan
              vem som helst säga. Men frågan är hur.
            </seg>
          </u>
          <u xml:id="i-009f107d02e64273-217" prev="i-009f107d02e64273-214" who="Q253640">
            <seg>
              När vi från Allians för Sverige lägger fram förslag om att öka
              småföretagandet riktar det sig väldigt mycket till gruppen invandrare
              och de som behöver komma in på arbetsmarknaden. När vi lägger
              fram förslag om nystartsjobb riktar sig det till de grupper som
              står utanför invandrare, långtidssjukskrivna, ungdomar därför
              att vi ser att det är så otroligt angeläget att framför allt gruppen
              ungdomar kommer in på arbetsmarknaden.
            </seg>
          </u>
          <u xml:id="i-009f107d02e64273-218" prev="i-009f107d02e64273-214" who="Q253640">
            <seg>
              Jag har inte sett dessa konkreta förslag. Jag ser bara att utvecklingen
              går åt fel håll, och för det bär regeringen ansvar. Det är en
              tydlig signal till dessa områden att ni från regeringen inte bryr
              er, utan ni låter detta ske.
            </seg>
          </u>
          <note type="speaker">
            Anf. 41 Statsminister GÖRAN PERSSON (s):
          </note>
          <u xml:id="i-009f107d02e64273-219" next="i-009f107d02e64273-221" who="Q53747">
            <seg>
              Herr talman! Maud Olofsson har en ovana att påstå saker och ting
              som inte är sanna. Titta på utvecklingen i de 24 mest utsatta
              områdena. Du kommer att se en motsatt tendens till den du beskriver
              högre sysselsättningsgrad, bättre resultat i skolorna och framför
              allt det viktigaste av allt, nämligen att ungdomar som är födda
              i dessa områden går vidare till högskolan i samma utsträckning
              som de som är födda i Sverige. Det är ett resultat av högskoleutbyggnaden
              i Malmö, på Södertörn och i övriga delar av vårt land som vi en
              gång i tiden var överens om, men när vi nu vill fortsätta den
              är Centern inte med, och det beklagar jag.
            </seg>
          </u>
          <u xml:id="i-009f107d02e64273-220" prev="i-009f107d02e64273-219" who="Q53747">
            <seg>
              Det är en svår uppgift, men definitivt inte av en sådan karaktär
              att Maud Olofssons beskrivning kan anses riktig och rättvisande.
            </seg>
          </u>
          <u xml:id="i-009f107d02e64273-221" prev="i-009f107d02e64273-219" who="Q53747">
            <seg>
              Förnybara bränslen
            </seg>
          </u>
          <note type="speaker">
            Anf. 42 PETER ERIKSSON (mp):
          </note>
          <u xml:id="i-009f107d02e64273-222" next="i-009f107d02e64273-223" who="Q470630">
            <seg>
              Herr talman! En av vår tids verkligt stora frågor handlar om
              klimatförändringarna. Jag och Miljöpartiet har under den här mandatperioden
              drivit en ganska bred strategi för att vi i Sverige ska komma
              i gång och bli ledande när det gäller att få en omställning från
              oljeberoende till förnybara bränslen, till miljöbilar, och att
              få ut bränslena runtom i Sverige. Jag tycker att vi har fått med
              oss Socialdemokraterna på den här linjen. Under det senaste året
              har jag också ganska mycket pratat om att vi måste få en bred
              omställning och bli av med oljeberoendet därför att det skapar
              en sårbarhet i Sverige som är väldigt allvarlig för svensk ekonomi.
            </seg>
          </u>
          <u xml:id="i-009f107d02e64273-223" prev="i-009f107d02e64273-222" who="Q470630">
            <seg>
              Jag ser att Göran Persson på den senaste kongressen har tagit
              initiativ till en oljekommission. Är det är ett tecken på att
              Socialdemokraterna nu verkligen kommer att vara med och driva
              de här frågorna vid sidan av oss? Därmed kan vi faktiskt få ett
              ännu större genomslag som gör att svensk industri blir världsledande
              vad gäller nya miljöbilar men också effektivisering nästa viktiga
              område.
            </seg>
          </u>
          <note type="speaker">
            Anf. 43 Statsminister GÖRAN PERSSON (s):
          </note>
          <u xml:id="i-009f107d02e64273-224" next="i-009f107d02e64273-226" who="Q53747">
            <seg>
              Herr talman! Jag är inte alldeles säker på att vi är så glada
              över beskrivningen att vi ska vara med och driva det här vid sidan
              av Miljöpartiet. Det är kanske inte riktigt så det har gått till,
              men det kan vi tvista om i ett annat forum.
            </seg>
          </u>
          <u xml:id="i-009f107d02e64273-225" prev="i-009f107d02e64273-224" who="Q53747">
            <seg>
              För min del är det solklart. Vår generation har en jätteuppgift
              i att ställa om vårt moderna samhälle till ett samhälle som inte
              är beroende av olja detta av två skäl: dels vet vi inte hur länge
              oljan räcker den kan ta slut tidigare än vi tror dels är den klimatförändring
              som pågår av ett sådant slag att vi ändå inte kan fortsätta att
              använda olja på samma sätt som vi nu gör. Det får konsekvenser
              för transportsektorn och, inte minst, för husuppvärmningen.
            </seg>
          </u>
          <u xml:id="i-009f107d02e64273-226" prev="i-009f107d02e64273-224" who="Q53747">
            <seg>
              Den sista biten tror jag att vi klarar om inte lätt så hyfsat
              lätt. Den första biten är den svåra. Hur ersätter vi bensin med
              någonting annat? Ja, naturligtvis handlar det om bensinsnålare
              motorer. Vi ska använda mindre bensin, och självklart ska vi producera
              mer inhemskt bränsle. Där kommer kanske jordbruket att ha en nyckelroll
              i framtiden. De här sakerna ska vi driva. Jag hälsar fler än Miljöpartiet
              välkomna i det arbetet.
            </seg>
          </u>
          <note type="speaker">
            Anf. 44 PETER ERIKSSON (mp):
          </note>
          <u xml:id="i-009f107d02e64273-227" next="i-009f107d02e64273-229" who="Q470630">
            <seg>
              Herr talman! Det vore väl bra om vi fick en uppslutning även
              från den borgerliga oppositionen i Sveriges riksdag när det gäller
              att driva frågan om att svensk industri ska vara med och leda
              utvecklingen i riktning mot ett förnybart och hållbart samhälle
              och också producera miljöbränslen i Sverige.
            </seg>
          </u>
          <u xml:id="i-009f107d02e64273-228" prev="i-009f107d02e64273-227" who="Q470630">
            <seg>
              Vi ser ju nu hur Volvo och Saab faktiskt på grund av politiska
              beslut som vi har drivit igenom är på väg att bli ledande. Den
              största växande delmarknaden för svensk bilindustri i dag är miljöbränslena.
            </seg>
          </u>
          <u xml:id="i-009f107d02e64273-229" prev="i-009f107d02e64273-227" who="Q470630">
            <seg>
              Jag är, som sagt, glad över statsministerns initiativ på det
              här området och hoppas att det bidrar till att vi blir fler på
              banan som driver frågan.
            </seg>
          </u>
          <note type="speaker">
            Anf. 45 Statsminister GÖRAN PERSSON (s):
          </note>
          <u xml:id="i-009f107d02e64273-230" next="i-009f107d02e64273-232" who="Q53747">
            <seg>
              Herr talman! Det är precis så som Peter Eriksson säger, nämligen
              att mycket av arbetet med många av de förändringar som nu driver
              fram en ökad produktion av bilar i Sverige som kan drivas på andra
              bränslen än bara bensin är ett resultat av den diskussion vi haft
              om exempelvis grön skatteväxling; det är jag den förste att säga.
            </seg>
          </u>
          <u xml:id="i-009f107d02e64273-231" prev="i-009f107d02e64273-230" who="Q53747">
            <seg>
              Grön skatteväxling har förlöjligats i den här kammaren den har
              jagats av intressegrupper och lobbyister. Men det råder ingen
              tvekan om att vi måste gå i en sådan riktning att vi premierar
              alternativ till det fossila bränslet, alternativ till sådant som
              förstör klimat och miljö. Detta måste vi göra.
            </seg>
          </u>
          <u xml:id="i-009f107d02e64273-232" prev="i-009f107d02e64273-230" who="Q53747">
            <seg>
              Mycket av det som gjorts har varit mycket ifrågasatt. Men nu
              ser vi resultatet, och jag är glad över det. Dock är det bara
              ett första litet myrsteg. Det är en stor samhällsomvandling som
              väntar, och den i sin tur är inget att skrämmas av. Den rymmer
              möjligheter, och den bär en vision om en bättre morgondag en morgondag
              som våra barn och barnbarn ska leva i. Detta ska vi jobba med.
            </seg>
          </u>
          <note>
            Förstärkning av polisen
          </note>
          <note type="speaker">
            Anf. 46 LARS LEIJONBORG (fp):
          </note>
          <u xml:id="i-009f107d02e64273-233" next="i-009f107d02e64273-236" who="Q946818">
            <seg>
              Herr talman! Jag vill be statsministern förklara ett uttalande
              i en intervju till TT i går. Bland annat sade han så här: Att
              skicka ut signalen om att förstärka polisen är att bryta med den
              politiska linje vi har valt.
            </seg>
          </u>
          <u xml:id="i-009f107d02e64273-234" prev="i-009f107d02e64273-233" who="Q946818">
            <seg>
              I och för sig är det en övertydlig förklaring till den politik
              som har förts. Över hundra närpolisstationer har ju stängts de
              senaste åren, och stora delar av landet är polisfria stora delar
              av dygnet.
            </seg>
          </u>
          <u xml:id="i-009f107d02e64273-235" prev="i-009f107d02e64273-233" who="Q946818">
            <seg>
              Men här handlade det om de mest utsatta områdena i Sverige. Precis
              som Maud Olofsson beskrev går utvecklingen åt fel håll. Vi ser
              vidgade klyftor, och vi måste ha fram många fler jobb. Men som
              en del i en strategi finns också med att polisen ska vara mer
              närvarande och bygga förtroende för att på det sättet vara brottsförebyggande.
            </seg>
          </u>
          <u xml:id="i-009f107d02e64273-236" prev="i-009f107d02e64273-233" who="Q946818">
            <seg>
              Jag kan för mitt liv inte förstå på vilket sätt det skulle vara
              att bryta mot den politiska linje som vi har valt att ha fler
              närpoliser också i utsatta förorter. Förklara det, statsministern!
            </seg>
          </u>
          <note type="speaker">
            Anf. 47 Statsminister GÖRAN PERSSON (s):
          </note>
          <u xml:id="i-009f107d02e64273-237" next="i-009f107d02e64273-238" who="Q53747">
            <seg>
              Herr talman! Det förklarar jag gärna. Det var en reaktion på
              ett förslag från Folkpartiet som i skuggan av händelserna i Frankrike
              naturligtvis i Sverige omedelbart krävde fler poliser i våra förortsområden.
              Det var ju så det kom att beskrivas. Jag fick frågan vad jag tyckte
              om en sådan åtgärd. Då säger jag att det kanske är fel ände att
              börja i. Varför inte möta ungdomar, möta människor som är utsatta,
              med en reform i det samhälle som de lever i? Jag tänker då på
              bättre skolor, arbete och sociala sammanhang i bostadsområdet
              som är av sådant slag att man känner sig hemma och känner samhörighet
              och solidaritet.
            </seg>
          </u>
          <u xml:id="i-009f107d02e64273-238" prev="i-009f107d02e64273-237" who="Q53747">
            <seg>
              Den tredubbling av antalet poliser som Folkpartiet talade om
              som en första reaktion var väl ingenting annat än ett nytt uttryck
              för den batongliberalism som Lars Leijonborg har gjort till sitt
              särmärke.
            </seg>
          </u>
          <note type="speaker">
            Anf. 48 LARS LEIJONBORG (fp):
          </note>
          <u xml:id="i-009f107d02e64273-239" next="i-009f107d02e64273-241" who="Q946818">
            <seg>
              Herr talman! Det är ingenting att applådera; det försäkrar jag.
              Vad statsministern ägnar sig åt är en skönmålning av verkligheten
              i de här områdena. Maud Olofsson har helt rätt.
            </seg>
          </u>
          <u xml:id="i-009f107d02e64273-240" prev="i-009f107d02e64273-239" who="Q946818">
            <seg>
              Statsministern uppmanade Maud Olofsson att vara mer försiktig
              med statistik. Men det finns överväldigande statistiska bevis
              för att resultaten i skolan försämras, att arbetslösheten ökar
              och att valdeltagandet sjunker i de här områdena. Det är ett växande
              utanförskap. Även den brottslighet som drabbar dessa områden är
              ett stort problem.
            </seg>
          </u>
          <u xml:id="i-009f107d02e64273-241" prev="i-009f107d02e64273-239" who="Q946818">
            <seg>
              Att då som en del av en strategi ha en ökad närpolisnärvaro är
              väl ganska naturligt för de allra flesta. Men enligt statsministern
              är det ett brott mot vår politiska linje. Jag tycker att uttalandet
              var ytterst egendomligt och att det bara finns en sak för Göran
              Persson att göra, och det är att ta tillbaka det. En ökad närpolisnärvaro
              är ett viktigt inslag i en politik för att minska problemen i
              de utsatta förortsområdena.
            </seg>
          </u>
          <note type="speaker">
            Anf. 49 Statsminister GÖRAN PERSSON (s):
          </note>
          <u xml:id="i-009f107d02e64273-242" next="i-009f107d02e64273-245" who="Q53747">
            <seg>
              Herr talman! Nej, vi ska nog vara så pass analytiska att vi låter
              bli att ramla in i den här folkpartistiska fällan. Vi har en politik
              det vet Lars Leijonborg också där vi successivt har ökat antalet
              poliser, och vi kommer att fortsätta att göra så de kommande åren.
              Det är en allmän politik. Det behövs en polisiär närvaro i olika
              delar av samhället.
            </seg>
          </u>
          <u xml:id="i-009f107d02e64273-243" prev="i-009f107d02e64273-242" who="Q53747">
            <seg>
              Men när vi ser det specifika problemet i Frankrike är det första
              i Sverige som jag tänker på inte fler poliser, utan med min politiska
              bakgrund tänker jag på sociala reformer. Jag tänker på arbete,
              på skolor och på att människor ska bli sedda och respekterade,
              inte diskriminerade. Det är där det ligger. Det har jag trott
              har varit en svensk linje, en svensk politisk ansats, för att
              hantera detta inte alltid tillräckligt framgångsrik, naturligtvis
              inte, men i den änden vill vi börja.
            </seg>
          </u>
          <u xml:id="i-009f107d02e64273-244" prev="i-009f107d02e64273-242" who="Q53747">
            <seg>
              Det som jag tyckte var så trist med Folkpartiet med dess stolta
              socialliberala traditioner var att man halkade in i polisinsatsen
              innan man ens så att säga har tänkt de andra åtgärderna.
            </seg>
          </u>
          <u xml:id="i-009f107d02e64273-245" prev="i-009f107d02e64273-242" who="Q53747">
            <seg>
              Fackliga rättigheter
            </seg>
          </u>
          <note type="speaker">
            Anf. 50 INGRID BURMAN (v):
          </note>
          <u xml:id="i-009f107d02e64273-246" next="i-009f107d02e64273-248" who="Q4941267">
            <seg>
              Herr talman! Stockholms Lokaltrafik har upphandlat trafiken av
              Connex, ett franskt bolag. De har i sin tur sagt upp en facklig
              förtroendeman, Per Johansson. För svenskt arbetsliv och svensk
              arbetsrätt är det en mycket uppseendeväckande åtgärd att tysta
              en facklig organisation genom att säga upp dess företrädare. Det
              här väcker en rad frågor.
            </seg>
          </u>
          <u xml:id="i-009f107d02e64273-247" prev="i-009f107d02e64273-246" who="Q4941267">
            <seg>
              Min första fråga till statsministern blir: Vilket ansvar anser
              statsministern att ett kommunalt eller landstingskommunalt ägt
              bolag har när tjänster upphandlas för att de som utför tjänsterna
              inte kränker de fackliga rättigheterna? Märk väl att min fråga
              är principiell!
            </seg>
          </u>
          <u xml:id="i-009f107d02e64273-248" prev="i-009f107d02e64273-246" who="Q4941267">
            <seg>
              Den andra frågan är: Vilket ansvar anser statsministern att ett
              kommunalt ägt bolag har för säkerheten när man upphandlar tjänster?
              Kan det kommunalt ägda bolaget friskriva sig från det ansvaret
              genom en upphandling, eller följer det med?
            </seg>
          </u>
          <note type="speaker">
            Anf. 51 Statsminister GÖRAN PERSSON (s):
          </note>
          <u xml:id="i-009f107d02e64273-249" next="i-009f107d02e64273-252" who="Q53747">
            <seg>
              Herr talman! Eftersom det är principiella frågor har jag ingen
              svårighet att svara på någon av frågorna.
            </seg>
          </u>
          <u xml:id="i-009f107d02e64273-250" prev="i-009f107d02e64273-249" who="Q53747">
            <seg>
              Respekten för fackliga rättigheter och respekten för svensk lag
              är naturligtvis sådant som åvilar alla som ska vara aktörer, i
              allra högsta grad dem som är aktörer på uppdrag av en offentlig
              uppdragsgivare. Svaret på den första frågan om fackliga rättigheter
              är att det är en del av den svenska modellen. De som kränker de
              fackliga rättigheterna kränker också den svenska modellen. Det
              tar jag bestämt avstånd ifrån.
            </seg>
          </u>
          <u xml:id="i-009f107d02e64273-251" prev="i-009f107d02e64273-249" who="Q53747">
            <seg>
              Jag förutsätter att säkerhetsfrågorna följer med operatörsansvaret.
              Är man operatör för en verksamhet och har tagit på sig att befrakta
              människor varje morgon och kväll till och från jobbet med hjälp
              av tunnelbana eller buss har man också att se till att det sker
              på ett sätt som är säkert. Allt annat tycker jag vore mycket märkligt.
            </seg>
          </u>
          <u xml:id="i-009f107d02e64273-252" prev="i-009f107d02e64273-249" who="Q53747">
            <seg>
              Svaret är ganska lätt att lämna på de två frågorna.
            </seg>
          </u>
          <note type="speaker">
            Anf. 52 INGRID BURMAN (v):
          </note>
          <u xml:id="i-009f107d02e64273-253" next="i-009f107d02e64273-256" who="Q4941267">
            <seg>
              Herr talman! Tack för svaret. Jag tolkar det så att när offentliga
              uppdragsgivare upphandlar har de ett ansvar för att det upphandlande
              bolaget, de som utför tjänsten, tar ett ansvar när det gäller
              fackliga rättigheter. I ett individuellt fall skulle SL ha ett
              ansvar. Jag tackar särskilt för det svaret.
            </seg>
          </u>
          <u xml:id="i-009f107d02e64273-254" prev="i-009f107d02e64273-253" who="Q4941267">
            <seg>
              S-kongressen har i ett uttalande tagit strid för kollektivavtalen.
              Det tycker jag var ett mycket lovvärt uttalande. Det var glädjande.
            </seg>
          </u>
          <u xml:id="i-009f107d02e64273-255" prev="i-009f107d02e64273-253" who="Q4941267">
            <seg>
              När det gäller upphandlingssituationer och arbetsrätt och vad
              som följer med det kan vi konstatera att när man upphandlar offentlig
              verksamhet som övergår i privat verksamhet begränsas meddelarfriheten,
              och yttrandefriheten för arbetstagarna begränsas. I ett samhälle
              där alltmer upphandlas försvagas de anställdas rättigheter som
              i en pingpongmatch, oavsett om det sker privat eller offentligt.
            </seg>
          </u>
          <u xml:id="i-009f107d02e64273-256" prev="i-009f107d02e64273-253" who="Q4941267">
            <seg>
              Min fråga är: Har statsministern för avsikt att ta något initiativ
              i den delen?
            </seg>
          </u>
          <note type="speaker">
            Anf. 53 Statsminister GÖRAN PERSSON (s):
          </note>
          <u xml:id="i-009f107d02e64273-257" next="i-009f107d02e64273-258" who="Q53747">
            <seg>
              Herr talman! Frågan om att bedriva kommunal eller landstingskommunal,
              även statlig, verksamhet i entreprenadregi har väckt exakt den
              fråga som Ingrid Burman tar upp. För min del, efter vad som har
              hänt den senaste tiden i samband med Connex, tycker jag att det
              nu är dags att se över hela lagstiftningen för att se om vi ska
              utvidga meddelarfriheten till att också omfatta sådant som bedrivs
              i entreprenadregi. Det har aktualiserat den frågan på ett mycket
              tydligt sätt.
            </seg>
          </u>
          <u xml:id="i-009f107d02e64273-258" prev="i-009f107d02e64273-257" who="Q53747">
            <seg>
              Ansvarsfördelningen inom regeringen
            </seg>
          </u>
          <note type="speaker">
            Anf. 54 MIKAEL ODENBERG (m):
          </note>
          <u xml:id="i-009f107d02e64273-259" next="i-009f107d02e64273-261" who="Q719015">
            <seg>
              Herr talman! Det förekommer ett antal utredningar om fusk med
              skattepengar och bidrag inom det socialdemokratiska ungdomsförbundet.
              Det är två ministrar, Lena Hallengren och Ibrahim Baylan, som
              har förekommit i skriverierna om detta. Eftersom dessa två är
              ansvariga i regeringen för just ungdomsfrågor och frågor om bidrag
              till ungdomsorganisationer frågade jag statsministern i våras
              om han övervägde att förändra ärendefördelningen i regeringen
              tills utredningarna är klara så att de här två ministrarna inte
              har ansvaret för just de här områdena.
            </seg>
          </u>
          <u xml:id="i-009f107d02e64273-260" prev="i-009f107d02e64273-259" who="Q719015">
            <seg>
              Nu har det tillkommit att det har inletts en polisutredning om
              skattebrott i Enskede Idrottsförening som under 15 år har letts
              av Bosse Ringholm. Samtidigt är han idrottsminister i regeringen
              och har alltså ansvaret för idrottsfrågorna.
            </seg>
          </u>
          <u xml:id="i-009f107d02e64273-261" prev="i-009f107d02e64273-259" who="Q719015">
            <seg>
              Det här föranleder mig helt enkelt att upprepa den fråga jag
              ställde till statsministern i våras: Är det inte dags att se över
              ärendefördelningen i regeringen, föredragningsansvaret, intill
              dess att dessa polisutredningar är slutförda?
            </seg>
          </u>
          <note type="speaker">
            Anf. 55 Statsminister GÖRAN PERSSON (s):
          </note>
          <u xml:id="i-009f107d02e64273-262" who="Q53747">
            <seg>
              Herr talman! Svaret på frågan i dag är detsamma som i våras:
              Jag har inga sådana planer.
            </seg>
          </u>
          <note type="speaker">
            Anf. 56 MIKAEL ODENBERG (m):
          </note>
          <u xml:id="i-009f107d02e64273-263" next="i-009f107d02e64273-264" who="Q719015">
            <seg>
              Herr talman! Det ante jag mig dessvärre. Det är samtidigt en
              indikation på hur lätt statsministern tar på det fiffel som har
              förekommit och det allvar det har när det gäller medborgarnas
              respekt för regeringen och hela det politiska livet.
            </seg>
          </u>
          <u xml:id="i-009f107d02e64273-264" prev="i-009f107d02e64273-263" who="Q719015">
            <seg>
              Jag noterar att till och med en i normalfallet så lojal supporter
              som Aftonbladet på sin ledarsida nyligen konstaterade att idrottsminister
              Ringholm för sin egen skull borde avgå som högsta ansvariga då
              han inte längre framstår som ett bra föredöme för Idrotts-Sverige.
              Jag tror att det hade varit klokt av statsministern att hjälpa
              honom på traven.
            </seg>
          </u>
          <note type="speaker">
            Anf. 57 Statsminister GÖRAN PERSSON (s):
          </note>
          <u xml:id="i-009f107d02e64273-265" next="i-009f107d02e64273-267" who="Q53747">
            <seg>
              Herr talman! Ingen är väl skyldig förrän vederbörande har blivit
              dömd. Det är bra att det utreds. Jag tar definitivt inte lätt
              på detta.
            </seg>
          </u>
          <u xml:id="i-009f107d02e64273-266" prev="i-009f107d02e64273-265" who="Q53747">
            <seg>
              Den enda som jag kan erinra mig som här i kammaren har visat
              en överslätande attityd till dessa frågor om fusk i ungdomsorganisationer
              är frågeställaren själv. När jag i våras frågade hur det låg till
              med hans egen bakgrund och partiledaren Reinfeldts aktiviteter
              i det moderata ungdomsförbundet sade han att det är preskriberat.
              Det är också en attityd att ha.
            </seg>
          </u>
          <u xml:id="i-009f107d02e64273-267" prev="i-009f107d02e64273-265" who="Q53747">
            <seg>
              EU:s arbete för människor i utsatta områden
            </seg>
          </u>
          <note type="speaker">
            Anf. 58 EVA ARVIDSSON (s):
          </note>
          <u xml:id="i-009f107d02e64273-268" next="i-009f107d02e64273-270" who="Q4936668">
            <seg>
              Herr talman! Vi har med fasa sett det som händer i Frankrike.
              Människor i fattiga förorter, exkluderade från samhället, tar
              till det enda medel de har, våldet. I Sverige har vi satsat på
              storstädernas förorter genom aktiviteter och åtgärder i utsatta
              områden, och vi gör även satsningar inför 2006 på ca 40 miljoner.
              Vi har inte samma exkluderande samhälle som många andra länder
              i Europa, men vi måste ständigt arbeta för att utsatta områden
              i Sverige ska bli mindre utsatta.
            </seg>
          </u>
          <u xml:id="i-009f107d02e64273-269" prev="i-009f107d02e64273-268" who="Q4936668">
            <seg>
              Min fasta övertygelse är att arbetet är det viktigaste verktyget
              för att inkluderas i samhället, men det behövs också mötesplatser
              och samlingslokaler för föreningsliv, till exempel enligt den
              svenska modellen, för att möjliggöra en dialog mellan människor
              som ju är en förutsättning för den demokratiska processen.
            </seg>
          </u>
          <u xml:id="i-009f107d02e64273-270" prev="i-009f107d02e64273-268" who="Q4936668">
            <seg>
              Dessa våldsupplopp är en fråga för den europeiska agendan inom
              ramen för Lissabonstrategin, som bland annat innehåller sysselsättning,
              utbildning och sociala frågor. Min fråga till statsministern är
              om inte den också bör gälla marginaliserade och diskriminerade
              grupper.
            </seg>
          </u>
          <note type="speaker">
            Anf. 59 Statsminister GÖRAN PERSSON (s):
          </note>
          <u xml:id="i-009f107d02e64273-271" next="i-009f107d02e64273-273" who="Q53747">
            <seg>
              Herr talman! Det är möjligt att det här också kan tas upp inom
              den strategins ram. Jag utesluter inte det. Eva Arvidsson har
              naturligtvis rätt när hon säger att ökad sysselsättning i områden
              av det slag som vi ser i de franska förorterna är ett verksamt
              medel mot utanförskap och segregation. I den meningen är vi helt
              överens. Hur Europas ekonomier ska vitaliseras är en fråga för
              Lissabonstrategin. På så sätt hänger det naturligtvis ihop.
            </seg>
          </u>
          <u xml:id="i-009f107d02e64273-272" prev="i-009f107d02e64273-271" who="Q53747">
            <seg>
              Vi kommer att fortsätta att kämpa för ett Europa med full sysselsättning
              och rättvis fördelning. Det är vår utgångspunkt. Det som har hänt
              i Frankrike kan hända också i andra länder. Vi ska på inget sätt
              vara självgoda. Det här är en varning till oss alla. Det illustrerar
              i blixtbelysning allvaret med inte minst ungdomsarbetslösheten.
              På så sätt finns det en tydlig koppling till Lissabonprocessen.
              Jag är övertygad om att flera så småningom kommer att göra den
              kopplingen, inte bara Eva Arvidsson som är tidigt ute. Men jag
              förstår poängen och ska själv reflektera över den.
            </seg>
          </u>
          <u xml:id="i-009f107d02e64273-273" prev="i-009f107d02e64273-271" who="Q53747">
            <seg>
              Konkurrens inom tandvården
            </seg>
          </u>
          <note type="speaker">
            Anf. 60 HENRIK VON SYDOW (m):
          </note>
          <u xml:id="i-009f107d02e64273-274" next="i-009f107d02e64273-276" who="Q5716610">
            <seg>
              Herr talman! Det är många svenskar, många LO-medlemmar, som i
              dag efter mer än tio år med socialdemokratisk politik inte har
              råd att gå till tandläkaren. Det som blir kvar av lönen efter
              det att skatterna är betalda räcker för alltför många inte till
              för ett årligt tandläkarbesök. Så ser det ut i dag efter mer än
              tio år med socialdemokratisk politik.
            </seg>
          </u>
          <u xml:id="i-009f107d02e64273-275" prev="i-009f107d02e64273-274" who="Q5716610">
            <seg>
              Samtidigt ser vi hur nya tandläkarkliniker nu ska etableras bara
              ett stenkast från Rosenbad. Svenska entreprenörer säger sig kunna
              sänka och minska kostnaderna ordentligt för våra medborgare. Många
              är glada över detta, men i söndags uttalade sig höga LO-chefer
              mycket negativt om de här etableringarna. Minister Hans Karlsson
              har sagt att det här är en fråga för facket att bestämma, medan
              minister Ylva Johansson säger sig välkomna mer av konkurrens.
            </seg>
          </u>
          <u xml:id="i-009f107d02e64273-276" prev="i-009f107d02e64273-274" who="Q5716610">
            <seg>
              Vad tycker egentligen regeringen om det här? Hur avser statsministern
              att verka för en bättre konkurrens som kan få ned notan för svenskarnas
              tandläkarbesök?
            </seg>
          </u>
          <note type="speaker">
            Anf. 61 Statsminister GÖRAN PERSSON (s):
          </note>
          <u xml:id="i-009f107d02e64273-277" next="i-009f107d02e64273-279" who="Q53747">
            <seg>
              Herr talman! Regeringens position är klar. Vi välkomnar en ökad
              konkurrens så länge som de som arbetar i denna verksamhet har
              ett skydd och att de i sin tur inte missbrukas av samvetslösa
              människor. Det ska finnas kollektivavtal och vettiga arbetsvillkor.
              Kan man göra det på ett billigare och bättre sätt är det självklart
              att man ska göra det.
            </seg>
          </u>
          <u xml:id="i-009f107d02e64273-278" prev="i-009f107d02e64273-277" who="Q53747">
            <seg>
              Sedan är det inte bara LO-medlemmar som har problem med att betala
              sin tandläkarräkning. Den explosion som har skett av de kostnaderna
              har fått många att avstå från att gå till tandläkaren. Här behövs
              en social försäkring, en försäkring som vi betalar för gemensamt
              och som gör att alla har råd att gå till tandläkaren. Det är viktigare,
              Henrik von Sydow, än att utlova stora skattesänkningar till höger
              och vänster. Det är vårt svar och det kommer att bli vår politik.
            </seg>
          </u>
          <u xml:id="i-009f107d02e64273-279" prev="i-009f107d02e64273-277" who="Q53747">
            <seg>
              Basservice
            </seg>
          </u>
          <note type="speaker">
            Anf. 62 RIGMOR STENMARK (c):
          </note>
          <u xml:id="i-009f107d02e64273-280" next="i-009f107d02e64273-282" who="Q4980351">
            <seg>
              Herr talman! Jag följde s-kongressen via tv, och det var intressant.
              Då fastnade jag för devisen Alla ska med , och jag tycker att
              den var väldigt bra. Att alla ska med måste ju också innebära
              att alla människor, oavsett var de lever och bor här i landet,
              också ska ha tillgång till basservice, till exempel bra infrastruktur,
              bra postgång och så vidare. Men så ser det ju inte ut i Sverige
              i dag, statsministern.
            </seg>
          </u>
          <u xml:id="i-009f107d02e64273-281" prev="i-009f107d02e64273-280" who="Q4980351">
            <seg>
              Det finns en mängd människor som inte har tillgång till basservice.
              Nu senast har jag fått uppgift om att det finns människor som
              har två mil för att hämta sin post.
            </seg>
          </u>
          <u xml:id="i-009f107d02e64273-282" prev="i-009f107d02e64273-280" who="Q4980351">
            <seg>
              Jag undrar: Hur ska statsministern nu leva upp till devisen Alla
              ska med ?
            </seg>
          </u>
          <note type="speaker">
            Anf. 63 Statsminister GÖRAN PERSSON (s):
          </note>
          <u xml:id="i-009f107d02e64273-283" next="i-009f107d02e64273-287" who="Q53747">
            <seg>
              Herr talman! Det gläder mig att våra kongresser följs av politiskt
              intresserade. Det är nog inte bara Rigmor Stenmark utan även många
              andra som har gjort det och gripits av budskapet och fångats av
              visionerna.
            </seg>
          </u>
          <u xml:id="i-009f107d02e64273-284" prev="i-009f107d02e64273-283" who="Q53747">
            <seg>
              Det är en viktig fråga som frågeställaren tar upp. Hur ska man
              få regional rättvisa? Var går gränserna? Hur långt ska man driva
              detta? Det måste hela tiden ske en avvägning mellan människors
              behov och vad vi har råd med.
            </seg>
          </u>
          <u xml:id="i-009f107d02e64273-285" prev="i-009f107d02e64273-283" who="Q53747">
            <seg>
              Jag tror inte att de saker som frågeställaren tar upp löses av
              marknadskrafter. Det här är något som vi måste lösa gemensamt
              med politiska beslut. Då är vi på ett naturligt sätt hemma i den
              socialdemokratiska delen av politiken. De borgerliga har ju egentligen
              inga svar att erbjuda med sin övertro på marknaden och sina stora
              skattesänkningar. Det blir inte mycket över då till glesbygdens
              folk, det vet vi om.
            </seg>
          </u>
          <u xml:id="i-009f107d02e64273-286" prev="i-009f107d02e64273-283" who="Q53747">
            <seg>
              Frågan är om vi har drivit marknadsanpassningen för långt i en
              del av dessa system. Det är en självkritisk fråga som jag kan
              ställa mig. Men svaret på den frågan är rimligen inte att släppa
              loss marknadskrafterna ytterligare, utan då ska alla kunna vara
              med i framtiden.
            </seg>
          </u>
          <u xml:id="i-009f107d02e64273-287" prev="i-009f107d02e64273-283" who="Q53747">
            <seg>
              Grundlagsfästa rättigheter och EU
            </seg>
          </u>
          <note type="speaker">
            Anf. 64 BJÖRN VON DER ESCH (kd):
          </note>
          <u xml:id="i-009f107d02e64273-288" next="i-009f107d02e64273-292" who="Q701382">
            <seg>
              Herr talman! Landets högsta jurister avslöjade nyligen att folkets
              grundlagsfästa rätt till medbestämmande vid maktöverlåtelse till
              EU till exempel när det gäller våra rika naturtillgångar har fråntagits
              medborgarna helt i det tysta, kanske av misstag.
            </seg>
          </u>
          <u xml:id="i-009f107d02e64273-289" prev="i-009f107d02e64273-288" who="Q701382">
            <seg>
              Riksdagen tiger. Förvirringen tycks vara total. Medierna tiger
              än en gång i en känslig politisk skandal.
            </seg>
          </u>
          <u xml:id="i-009f107d02e64273-290" prev="i-009f107d02e64273-288" who="Q701382">
            <seg>
              Det kan vara den största inskränkningen av medborgarnas grundlagsfästa
              rättigheter sedan demokratin infördes i vårt land. Ändå förblir
              det tyst.
            </seg>
          </u>
          <u xml:id="i-009f107d02e64273-291" prev="i-009f107d02e64273-288" who="Q701382">
            <seg>
              Demokratisk anständighet kräver att svenska folket får veta hela
              sanningen om de grundlagsfästa rättigheter som kan ha fråntagits
              dem.
            </seg>
          </u>
          <u xml:id="i-009f107d02e64273-292" prev="i-009f107d02e64273-288" who="Q701382">
            <seg>
              Är statsministern beredd att se till att så sker före nästa val?
            </seg>
          </u>
          <note type="speaker">
            Anf. 65 Statsminister GÖRAN PERSSON (s):
          </note>
          <u xml:id="i-009f107d02e64273-293" next="i-009f107d02e64273-295" who="Q53747">
            <seg>
              Herr talman! Jag känner inte igen den beskrivning som Björn von
              der Esch ger. Är hans beskrivning riktig är det klart att vi har
              anledning att informera om detta. Det är väl det minsta som man
              kan säga. Men jag känner inte igen beskrivningen. Det skulle förvåna
              mig om det har skett en sådan enorm överföring av makt och befogenheter
              i det tysta. Det förvånar mig också i så fall att ingen över huvud
              taget har uppmärksammat detta i den allmänna debatten.
            </seg>
          </u>
          <u xml:id="i-009f107d02e64273-294" prev="i-009f107d02e64273-293" who="Q53747">
            <seg>
              Jag ska titta på det här en gång till. För mig känns det här
              som en helt ny sakuppgift. Jag har respekt för Björn von der Esch.
              Det är en kunnig och påläst person, men en person som inte alltid
              har haft rätt i EU-frågor. Jag ska ta mig en ordentlig funderare
              på vad du säger.
            </seg>
          </u>
          <u xml:id="i-009f107d02e64273-295" prev="i-009f107d02e64273-293" who="Q53747">
            <seg>
              Avregleringen av elmarknaden
            </seg>
          </u>
          <note type="speaker">
            Anf. 66 OWE HELLBERG (v):
          </note>
          <u xml:id="i-009f107d02e64273-296" next="i-009f107d02e64273-298" who="Q5798912">
            <seg>
              Herr talman! Under senare år har flera samhällsnyttiga tjänster
              avreglerats. Frågan är hur det har gynnat konsumenterna. Det tydligaste
              exemplet är nog telefoni. De sämsta exemplen är el- och fjärrvärmetaxorna.
            </seg>
          </u>
          <u xml:id="i-009f107d02e64273-297" prev="i-009f107d02e64273-296" who="Q5798912">
            <seg>
              Under de tre senaste åren har kostnaderna för el och värme ökat
              med 15 % medan konsumentprisindex har stigit med 2 %. För elbolagen
              verkar det vara viktigare att gynna höga chefer och direktörer
              än att gynna konsumenterna.
            </seg>
          </u>
          <u xml:id="i-009f107d02e64273-298" prev="i-009f107d02e64273-296" who="Q5798912">
            <seg>
              Elnätet är beroende av ett elföretag. I mitt hemlän Gävleborg
              kan en villaägare som värmer upp sitt hus med el få betala 3 000
              kr mer i nätavgift, beroende på vilket elföretag som äger nätet.
              De kommunala nätägarna har ofta lägre taxor. Det här är orimligt,
              och jag undrar vad regeringen tänker göra för att utjämna dessa
              orättvisa skillnader.
            </seg>
          </u>
          <note type="speaker">
            Anf. 67 Statsminister GÖRAN PERSSON (s):
          </note>
          <u xml:id="i-009f107d02e64273-299" next="i-009f107d02e64273-300" who="Q53747">
            <seg>
              Herr talman! Owe Hellberg tar upp en fråga som väldigt många
              funderar över och ibland också upprörs över. Avregleringen av
              elmarknaden har i många avseenden varit framgångsrik, men den
              har också medfört att vi har en europeisk prisnivå i Sverige,
              och så ska det ju rimligen också vara i och med att vi har öppnat
              våra nät för konkurrens från omvärlden. I den delen syns ju många
              gånger prisnivån och vinsterna i elbolagen. Då är det kanske en
              klen tröst att vi äger åtminstone ett av dem tillsammans.
            </seg>
          </u>
          <u xml:id="i-009f107d02e64273-300" prev="i-009f107d02e64273-299" who="Q53747">
            <seg>
              Sedan har vi nätavgiften, och det är någonting annat. Den ska
              spegla den kostnad som finns för nätet. Om man utnyttjar ett naturligt
              monopol som ett nät utgör för att i praktiken beskatta den som
              använder tjänsten att transportera el genom detta nät, då har
              vi ett problem. Men min bild är att så ska det inte fungera, utan
              det ska vara en självkostnadstaxa som ligger till grund för ett
              skäligt påslag för operatören. Ett sent byggt nät kan vara förenat
              med stora kostnader som på så sätt tas ut av hushållen.
            </seg>
          </u>
          <note>
            Tillverkning av etanol i Sverige
          </note>
          <note type="speaker">
            Anf. 68 HILLEVI LARSSON (s):
          </note>
          <u xml:id="i-009f107d02e64273-301" next="i-009f107d02e64273-304" who="Q3375042">
            <seg>
              Herr talman! Jag vill ställa en fråga gällande nya arbetstillfällen
              kopplade till etanoltillverkning.
            </seg>
          </u>
          <u xml:id="i-009f107d02e64273-302" prev="i-009f107d02e64273-301" who="Q3375042">
            <seg>
              Det har ju varit mycket kritik mot socker och alkohol, men det
              finns faktiskt någonting positivt som kan utvinnas ur socker,
              och det är den speciella typ av alkohol som heter etanol som man
              kan driva bilar med i stället för olja. Därmed kan man komma bort
              från oljeberoendet.
            </seg>
          </u>
          <u xml:id="i-009f107d02e64273-303" prev="i-009f107d02e64273-301" who="Q3375042">
            <seg>
              I dag importerar vi etanol tillverkat i Brasilien av brasilianska
              sockerrör. Om vi i framtiden verkligen ska ersätta oljan tycker
              jag att vi själva ska tillverka etanolen. Det finns ju en stor
              potential. Vi har stora arealer där man kan odla. Man kan utvinna
              etanol ur sockerbetor, korn och till och med avfall. Man kan också
              utvinna det ur skogsmaterial. Där tror jag att vi har en väldigt
              stor potential.
            </seg>
          </u>
          <u xml:id="i-009f107d02e64273-304" prev="i-009f107d02e64273-301" who="Q3375042">
            <seg>
              Jag vill fråga statsministern om detta är en framtidsförhoppning
              som han håller med om.
            </seg>
          </u>
          <note type="speaker">
            Anf. 69 Statsminister GÖRAN PERSSON (s):
          </note>
          <u xml:id="i-009f107d02e64273-305" next="i-009f107d02e64273-311" who="Q53747">
            <seg>
              Herr talman! Regeringen är väl medveten om den osunda konkurrens
              som den mycket billiga etanolen baserad på sockerrör från Brasilien
              står för, och vi kommer att åtgärda detta problem. Det är viktigt
              inte minst för den svenska etanolproduktionen i en sådan stor
              anläggning som exempelvis den i Norrköping.
            </seg>
          </u>
          <u xml:id="i-009f107d02e64273-306" prev="i-009f107d02e64273-305" who="Q53747">
            <seg>
              Sedan tar Hillevi Larsson upp den bredare frågan: Går det att
              använda de areella näringarna skog och jordbruk för ökad energiproduktion?
              Svaret är definitivt ja.
            </seg>
          </u>
          <u xml:id="i-009f107d02e64273-307" prev="i-009f107d02e64273-305" who="Q53747">
            <seg>
              Skogsbruket har en konkurrenssituation med en industri som behöver
              råvara, men också där finns det utrymme för mer energiproduktion.
            </seg>
          </u>
          <u xml:id="i-009f107d02e64273-308" prev="i-009f107d02e64273-305" who="Q53747">
            <seg>
              Jordbruket befinner sig i ett läge där man söker en ny produktion.
              Jordbruket kan mycket väl komma att bli den framtida energiproducenten.
            </seg>
          </u>
          <u xml:id="i-009f107d02e64273-309" prev="i-009f107d02e64273-305" who="Q53747">
            <seg>
              Nu tillsätter regeringen en utredare som går igenom detta, och
              den utredaren, Lars Andersson, kommer också att vara en av ledamöterna
              i den oljekommission som jag själv ska leda. Jag tror mycket på
              svenskt jordbruks bidrag i detta sammanhang.
            </seg>
          </u>
          <u xml:id="i-009f107d02e64273-310" prev="i-009f107d02e64273-305" who="Q53747">
            <seg>
              Sedan kan det vara så att i de vackra nejder som Hillevi Larsson
              stammar ifrån kommer jordbruket ändå att ha en sådan konkurrenskraft
              när det gäller att producera livsmedel att man blir kvar i moderbranschen.
              Däremot kommer man kanske att odla mer av energigrödor på Sörmlands
              karga åkrar.
            </seg>
          </u>
          <u xml:id="i-009f107d02e64273-311" prev="i-009f107d02e64273-305" who="Q53747">
            <seg>
              Fastighetsskatten
            </seg>
          </u>
          <note type="speaker">
            Anf. 70 CHATRINE PÅLSSON (kd):
          </note>
          <u xml:id="i-009f107d02e64273-312" next="i-009f107d02e64273-313" who="Q4973700">
            <seg>
              Herr talman! Det finns tiotusentals och ännu fler människor i
              dag som känner en oerhörd ekonomisk frustration över den höjda
              fastighetsskatten. Visserligen säger både finansministern och
              statsministern att fastighetsskatten är sänkt från 1,5 % till
              1 %, och det är riktigt. Men på grund av höjda taxeringsvärden
              har det skett en ökning i kronor räknat, exempelvis i Helsingborg
              med 35 %, i Trelleborg med 40 % och, tror jag, också på Gotland
              med 40 %. Man känner alltså en oerhört stor oro över de stora
              skattehöjningarna. Kristdemokraterna vill avskaffa fastighetsskatten.
            </seg>
          </u>
          <u xml:id="i-009f107d02e64273-313" prev="i-009f107d02e64273-312" who="Q4973700">
            <seg>
              Min fråga till Göran Persson är: Vad säger Göran Persson till
              lågavlönade pensionärer när boskatten har höjts så mycket det
              senaste året?
            </seg>
          </u>
          <note type="speaker">
            Anf. 71 Statsminister GÖRAN PERSSON (s):
          </note>
          <u xml:id="i-009f107d02e64273-314" next="i-009f107d02e64273-316" who="Q53747">
            <seg>
              Herr talman! Då säger jag till dem: Er situation har vi sett.
              För er del finns en begränsningsregel. Ni ska inte betala mer
              än 4 % det tror jag att det är nu av er inkomst i fastighetsskatt.
              Förut var den 5 %.
            </seg>
          </u>
          <u xml:id="i-009f107d02e64273-315" prev="i-009f107d02e64273-314" who="Q53747">
            <seg>
              Om jag däremot vänder mig till någon här i kammaren som är varken
              pensionär eller lågavlönad säger jag: Ni kan nog faktiskt betala
              er fastighetsskatt, därför att de 28 miljarder som denna drar
              in använder vi för att exempelvis hålla sjukvård, äldreomsorg
              och annat gemensamt i gång. Så vi har tänkt på det problem som
              Chatrine Pålsson tar upp.
            </seg>
          </u>
          <u xml:id="i-009f107d02e64273-316" prev="i-009f107d02e64273-314" who="Q53747">
            <seg>
              Att fastighetsskatten sedan inte är populär vet jag. Den upplevs,
              trots dessa åtgärder, som orättvis och lite svårbegriplig. Å andra
              sidan är det ytterst få skatter som är populära. Och visa ett
              annat alternativ som människor kommer att uppskatta, där vi tar
              ut samma typ av skatt för att klara det som alla människor kräver
              en bättre vård, skola och omsorg så kan vi diskutera saken.
            </seg>
          </u>
          <note>
            Avveckling av oljeberoendet
          </note>
          <note type="speaker">
            Anf. 72 STAFFAN DANIELSSON (c):
          </note>
          <u xml:id="i-009f107d02e64273-317" next="i-009f107d02e64273-319" who="Q5616883">
            <seg>
              Herr talman! Regeringen kommer att åtgärda kryphålet med den
              växande etanolimporten. Det var ett senkommet men glädjande besked
              som statsministern gav nyligen.
            </seg>
          </u>
          <u xml:id="i-009f107d02e64273-318" prev="i-009f107d02e64273-317" who="Q5616883">
            <seg>
              Klimatfrågan och utsläppen av växthusgaser är ju vår tids stora
              miljöfråga. Det är bra att vi är överens om att kraftfulla åtgärder
              måste till för att ersätta olja och fossil energi med förnybara
              drivmedel. Bioenergin har på dryga 20 år ökat från 50 till 100
              terawattimmar. Detta måste fortsätta samtidigt som de förnybara
              drivmedlen måste expandera våldsamt från dagens knappa 3 % av
              drivmedelsförbrukningen. Vi behöver därför ha höga målsättningar,
              men de måste också vara realistiska att nå.
            </seg>
          </u>
          <u xml:id="i-009f107d02e64273-319" prev="i-009f107d02e64273-317" who="Q5616883">
            <seg>
              Statsministern har nu angivit målet att år 2020 ska Sverige ha
              avvecklat sitt oljeberoende ett mycket högt mål. Vad innebär det
              målet? Anser statsministern att målet är uppnått om huvuddelen
              av drivmedelsförbrukningen år 2020 fortfarande skulle komma från
              fossila källor?
            </seg>
          </u>
          <note type="speaker">
            Anf. 73 Statsminister GÖRAN PERSSON (s):
          </note>
          <u xml:id="i-009f107d02e64273-320" next="i-009f107d02e64273-326" who="Q53747">
            <seg>
              Herr talman! Det är tre saker vi talar om.
            </seg>
          </u>
          <u xml:id="i-009f107d02e64273-321" prev="i-009f107d02e64273-320" who="Q53747">
            <seg>
              Vi talar om uppvärmningen av hus. Där kommer vi att klara det,
              definitivt. Vi ser redan om vi går 30 år tillbaka i tiden att
              det har skett en fantastisk utveckling. Där kan vi bli av med
              oljan.
            </seg>
          </u>
          <u xml:id="i-009f107d02e64273-322" prev="i-009f107d02e64273-320" who="Q53747">
            <seg>
              Att sedan driva fram våra fordon är det svåra, därför att det
              kanske är en ny infrastruktur som måste byggas upp, och det är
              inte i en handvändning gjort att ta fram nytt bränsle. Där måste
              man arbeta efter flera framgångslinjer. Vi har Europas bensintörstigaste
              bilpark i Sverige. Det går att göra någonting åt problemet den
              vägen också. Vårt sätt att resa skulle säkert också kunna bli
              effektivare. Men bilen vill vi ha kvar, därför att den ger personlig
              frihet och är en förutsättning för ett rikt liv. Men vi behöver
              ha snålare motorer och annat i tanken än bensin.
            </seg>
          </u>
          <u xml:id="i-009f107d02e64273-323" prev="i-009f107d02e64273-320" who="Q53747">
            <seg>
              Den tredje sektorn är oljan som en råvara i petrokemisk industri.
              Den måste ersättas med annat. Vad kan exempelvis skogen bjuda
              på i det sammanhanget?
            </seg>
          </u>
          <u xml:id="i-009f107d02e64273-324" prev="i-009f107d02e64273-320" who="Q53747">
            <seg>
              Den första delen tror jag att vi kommer att klara. Den andra
              delen blir jättesvår. När det gäller den tredje tekniska genombrott
              och forskning är det mittenbiten, transportsystemet, som är det
              svåra.
            </seg>
          </u>
          <u xml:id="i-009f107d02e64273-325" prev="i-009f107d02e64273-320" who="Q53747">
            <seg>
              Vi ligger i frontlinjen i Sverige som bilnation. Tänk om vi kan
              vara med här och utveckla någonting som är nytt. Så bra för jordbruket,
              herr Danielsson, så härligt för bilindustrin och så fantastiskt
              för Sverige.
            </seg>
          </u>
          <u xml:id="i-009f107d02e64273-326" prev="i-009f107d02e64273-320" who="Q53747">
            <seg>
              Det konstiga är att när Mona Sahlin satte ned foten och sade
              att oljeberoendet ska vara avvecklat 2020, så kom Kungl. Vetenskapsakademien
              fram till samma slutsats. Jag är inte säker på att de resonerar
              på precis samma sätt, men de drar samma slutsats 2020.
            </seg>
          </u>
          <note type="speaker">
            Anf. 74 TALMANNEN:
          </note>
          <u xml:id="i-009f107d02e64273-327" who="unknown">
            <seg>
              Därmed är inga fler talare anmälda. Frågestunden med statsministern
              är därmed avslutad.
            </seg>
          </u>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            8 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 9 november
          </note>
          <note>
            Lars-Ivar Ericson
          </note>
          <note>
            Interpellationen redovisas i bilaga som fogats till riksdagens
            snabbprotokoll tisdagen den 15 november.
          </note>
          <note>
            9 § Anmälan om fråga för skriftligt svar
          </note>
          <u xml:id="i-009f107d02e64273-328" who="unknown">
            <seg>
              Anmäldes att följande fråga för skriftligt svar framställts
            </seg>
          </u>
          <note>
            den 10 november
          </note>
          <note>
            Jörgen Johansson
          </note>
          <note>
            Frågan redovisas i bilaga som fogats till riksdagens snabbprotokoll
            tisdagen den 15 november.
          </note>
          <note>
            10 § Kammaren åtskildes kl. 14.45.
          </note>
          <u xml:id="i-009f107d02e64273-329" who="unknown">
            <seg>
              Förhandlingarna leddes
            </seg>
          </u>
          <u xml:id="i-009f107d02e64273-330" who="unknown">
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
