<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200506</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200506</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--53</head>
          <docDate when="2005-12-16">2005-12-16</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-70c3215bf6991264-0" who="unknown">
            <seg>
              2005/06:53
            </seg>
          </u>
          <note>
            Fredagen den 16 december
          </note>
          <note>
            Kl. 09:00 - 15:06
          </note>
          <note>
            1 § Hänvisning av ärende till utskott och beslut om förlängd
            motionstid
          </note>
          <note>
            Föredrogs och hänvisades
          </note>
          <note>
            Kammaren biföll talmannens förslag att motionstiden för ovanstående
            skrivelse skulle förlängas till fredagen den 20 januari 2006 .
          </note>
          <note>
            2 § Samhällsekonomi och finansförvaltning
          </note>
          <note>
            Föredrogs
          </note>
          <note type="speaker">
            Anf. 1 ARNE KJÖRNSBERG (s):
          </note>
          <u xml:id="i-70c3215bf6991264-1" next="i-70c3215bf6991264-3" who="Q4794608">
            <seg>
              Fru talman! I den fortsatta budgetbehandlingen ska vi nu, som
              talmannen sade, hantera frågorna på utgiftsområde 2. Det handlar,
              som också talmannen sade, om samhällsekonomi och finansförvaltning.
              Utgifterna på detta utgiftsområde är knappt 12 miljarder kronor.
              Det är ungefär hälften av vad barnbidragen till landets alla barn
              kostar på ett år, för att vi ska få en uppfattning om storleken
              på det. Det handlar, för att nämna några exempel, om anslag till
              Konjunkturinstitutet, som ska hjälpa regering och riksdag att
              förutse vad som händer i ekonomin i Sverige och i världen. Det
              är Ekonomistyrningsverket, som också hjälper regering och riksdag
              och ett antal finansiella aktörer med prognoser: Hur går det med
              de beslut som riksdagen har fattat? Går det ihop? Får vi in mer
              inkomster? Stiger utgifterna? Det är sådant som Ekonomistyrningsverket
              sysslar med.
            </seg>
          </u>
          <u xml:id="i-70c3215bf6991264-2" prev="i-70c3215bf6991264-1" who="Q4794608">
            <seg>
              Ett tredje exempel är Finansinspektionen. Den myndigheten har
              att övervaka att aktörer på det finansiella området, banker och
              motsvarande, följer regelverk och hanterar sina kunder korrekt
              och sådana frågor. Mitt sista exempel, det finns många fler, är
              Riksgäldskontoret. Det är de som har att förvalta den statsskuld
              som vi har, vilket de, såvitt jag förstår, gör på ett utomordentligt
              bra sätt.
            </seg>
          </u>
          <u xml:id="i-70c3215bf6991264-3" prev="i-70c3215bf6991264-1" who="Q4794608">
            <seg>
              I detta betänkande tillstyrker finansutskottet regeringens förslag.
              Vi behandlar också ett antal motioner, och samtliga avstyrks.
              Detta gör de, för att ta några exempel, med hänvisning till att
              åtgärder redan är vidtagna, att arbete är påbörjat, att arbete
              pågår och den typen av argument. Enligt min mening är detta välgrundat,
              men det är upp till riksdagen att bedöma om det är på det sättet.
              Till detta betänkande finns nämligen fogat sex reservationer och
              fem särskilda yttranden, som riksdagen om några timmar ska ta
              ställning till. Med detta, fru talman, vill jag överlämna ärendet
              till riksdagens behandling.
            </seg>
          </u>
          <note type="speaker">
            Anf. 2 GUNNAR AXÉN (m):
          </note>
          <u xml:id="i-70c3215bf6991264-4" next="i-70c3215bf6991264-10" who="Q5563089">
            <seg>
              Fru talman! Om riksdagen tidigare under hösten hade ställt sig
              bakom det moderata budgetförslaget och de utgiftsramar som vi
              har föreslagit hade staten inom det här utgiftsområdet kunnat
              spara lite mer än 1 miljard kronor. Det hade blivit resultatet
              av att vi säger nej till ytterligare utgifter och nej till den
              straffskatt som snart kommer att drabba dem som har behov av att
              ta sig med bil in till landets huvudstad, det vill säga biltullarna.
            </seg>
          </u>
          <u xml:id="i-70c3215bf6991264-5" prev="i-70c3215bf6991264-4" who="Q5563089">
            <seg>
              Vi har också föreslagit besparingar inom myndighetsorganisationen
              genom effektiviseringar. Vi har sagt nej till den arbetsmarknadspolitiska
              åtgärd som kallas för statliga kompetensöverföringsjobb eftersom
              vi föredrar reformer som skapar nya, riktiga och långvariga jobb
              i stället för nya arbetsmarknadspolitiska åtgärder som ju bara
              är ett försök från regeringens och stödpartiernas sida att dölja
              den verkliga arbetslösheten.
            </seg>
          </u>
          <u xml:id="i-70c3215bf6991264-6" prev="i-70c3215bf6991264-4" who="Q5563089">
            <seg>
              Men eftersom majoriteten här i riksdagen redan har röstat ned
              våra förslag till utgiftsramar i budgeten, och att denna bör ses
              som en helhet, faller möjligheterna att genomföra och lägga fram
              förslag om de här utgiftsminskningarna nu. Socialdemokraterna
              och dess stödpartier har ju inte heller gjort sig kända för att
              vilja hushålla med skattebetalarnas pengar.
            </seg>
          </u>
          <u xml:id="i-70c3215bf6991264-7" prev="i-70c3215bf6991264-4" who="Q5563089">
            <seg>
              Vi föreslår även, tillsammans med övriga partier i Allians för
              Sverige, en privatisering av Statens bostadsfinansieringsaktiebolag
              och fastighetsbolaget Vasakronan. Båda företagen bedriver en affärsmässig
              verksamhet på väl fungerande marknader som präglas av både hög
              effektivitet och god konkurrens mellan privata aktörer. Vasakronan
              är ett av Sveriges största fastighetsbolag vad gäller ägande och
              uthyrande av kommersiella lokaler. Man har ett omfattande fastighetsbestånd
              i Stockholm, Göteborg, Malmö, Lund och Uppsala.
            </seg>
          </u>
          <u xml:id="i-70c3215bf6991264-8" prev="i-70c3215bf6991264-4" who="Q5563089">
            <seg>
              Det finns inget som helst motiv till att staten ska vara en av
              landets största ägare av kontors- och affärsfastigheter. De enda
              motiv som synes finnas bakom den här ordningen är väl rent nostalgiskt
              statssocialistiska från vänstermajoritetens sida. Staten ska enligt
              vår mening inte bedriva affärsmässig verksamhet eftersom det skapar
              en snedvriden konkurrens. Vidare innebär statens inblandning i
              affärsmässig verksamhet i förlängningen att man också tar risker
              med skattebetalarnas pengar. Därmed anser vi inte heller att Statens
              bostadsfinansiering AB ska få utvidga sin verksamhet till att
              även omfatta inlåning från allmänheten, det vill säga bedriva
              bankverksamhet. En försäljning av Statens bostadsfinansieringsaktiebolag
              och Vasakronan leder till att vi minskar statens lånebehov och
              därmed också statens lånekostnader.
            </seg>
          </u>
          <u xml:id="i-70c3215bf6991264-9" prev="i-70c3215bf6991264-4" who="Q5563089">
            <seg>
              Vårt utgiftsområde omfattar ju även den statliga statistikproduktionen.
              Här vill vi tillsammans med övriga partier i Allians för Sverige
              framhålla vikten av att den offentliga statistiken kompletteras
              med uppgifter om omfattningen av all den viktiga vård och omsorg
              som i dag utförs i annan regi än offentlig, det vill säga av till
              exempel stiftelser, föreningar och trossamfund. I dag redovisas
              nämligen inte den här statistiken, utan det är enbart statistik
              över vård och omsorg som utförs i offentlig regi som redovisas.
              Det ger en missvisande bild av hur det verkligen förhåller sig
              inom området.
            </seg>
          </u>
          <u xml:id="i-70c3215bf6991264-10" prev="i-70c3215bf6991264-4" who="Q5563089">
            <seg>
              Fru talman! Vi står givetvis bakom alla våra reservationer men
              för tids vinnande nöjer jag mig med att yrka bifall till reservation
              nr 4.
            </seg>
          </u>
          <note type="speaker">
            Anf. 3 CHRISTER NYLANDER (fp):
          </note>
          <u xml:id="i-70c3215bf6991264-11" next="i-70c3215bf6991264-21" who="Q5109199">
            <seg>
              Fru talman! Också Folkpartiets förslag till statsbudget för nästa
              år har redan fallit. Precis som Gunnar Axén tidigare sade har
              också vi en lång rad med förslag på det här området som skulle
              kunna göra Sverige lite bättre.
            </seg>
          </u>
          <u xml:id="i-70c3215bf6991264-12" prev="i-70c3215bf6991264-11" who="Q5109199">
            <seg>
              3,8 miljarder kronor så mycket kostar trängselskatteförsöket
              i Stockholm. Om man frågar medborgarna i det här landet vad man
              skulle kunna använda runt 4 miljarder kronor till tror jag att
              man skulle få väldigt många olika förslag. Några skulle säkert
              säga att man ska rusta upp skolorna och förskolorna så att man
              får en bra arbetsmiljö där. Andra skulle säkert säga att man ska
              bygga bort köerna i vården eller bygga vägar. Kanske skulle någon
              vilja sänka skatten. Förslagen skulle säkert vara många. Jag tror
              att väldigt få spontant skulle föreslå att man skulle lägga 3,8
              miljarder på att bygga upp stora vägstationer runt Stockholm,
              satsa miljarder för att på några månader genomföra ett trängselskattesystem
              här.
            </seg>
          </u>
          <u xml:id="i-70c3215bf6991264-13" prev="i-70c3215bf6991264-11" who="Q5109199">
            <seg>
              Folkpartiet har hela tiden konsekvent varit emot detta. Nu är
              det snart i gång, om några veckor. Det gör naturligtvis att det
              är omöjligt att stoppa alla de pengar som är på väg att kastas
              i sjön. Men vår bedömning är att om man satte stopp nu skulle
              man kunna spara ungefär 500 miljoner kronor. Med de 500 miljoner
              kronorna skulle man kunna göra en hel del bra saker.
            </seg>
          </u>
          <u xml:id="i-70c3215bf6991264-14" prev="i-70c3215bf6991264-11" who="Q5109199">
            <seg>
              Fru talman! Man ska vara sparsam med skattebetalarnas pengar,
              och det finns särskild anledning att vara väldigt sparsam när
              det gäller statens utgifter, statens förvaltning och den offentliga
              byråkratin. Folkpartiet har länge krävt en översyn av de myndigheter
              som finns på det här området. Det har gjorts en utredning, och
              det är bra. Men mandatet som den utredningen hade var inte tillräckligt
              långtgående för att ge de resultat som skulle behövas.
            </seg>
          </u>
          <u xml:id="i-70c3215bf6991264-15" prev="i-70c3215bf6991264-11" who="Q5109199">
            <seg>
              Förslaget blev i stället en ny myndighet, mer pengar och lite
              mer byråkrati. Man hade chansen att göra något bra, att samla
              krafter och att öka effektiviteten. Men man tog inte hela steget
              fullt ut. Det är synd, och det kostar skattebetalarna lite extra.
            </seg>
          </u>
          <u xml:id="i-70c3215bf6991264-16" prev="i-70c3215bf6991264-11" who="Q5109199">
            <seg>
              Utskottet riktar i betänkandet ganska skarp kritik mot regeringen
              för att man har en bristande styrning av myndigheterna på detta
              område och för att det saknas tydliga kopplingar mellan utgifterna
              och vad man får ut av dem.
            </seg>
          </u>
          <u xml:id="i-70c3215bf6991264-17" prev="i-70c3215bf6991264-11" who="Q5109199">
            <seg>
              Det ska bli väldigt intressant att höra vad utskottsmajoritetens
              talesman i den här debatten säger. En sådan skarp skrivning måste
              rimligen också innebära att man är beredd att vidta åtgärder och
              se till att regeringen tar dessa frågor på allvar.
            </seg>
          </u>
          <u xml:id="i-70c3215bf6991264-18" prev="i-70c3215bf6991264-11" who="Q5109199">
            <seg>
              Slutligen: I detta betänkande behandlas också en fråga som ligger
              lite grann vid sidan om men som är väldigt viktig. En väl fungerande
              finansmarknad är helt avgörande för jobben och välståndet i Sverige
              men också globalt. Den här frågan kommer ofta i skymundan i debatten.
              Och det kanske är bra eftersom tystnaden kanske tyder på att hälsan
              tiger still. Likväl är det väldigt viktigt att vi betonar hur
              viktigt det är med en effektiv och stabil finansmarknad. Det är
              viktigt för Sverige och svenska jobb, och det är viktigt för att
              EU så att säga ska lyfta sig och bli en starkare aktör i fråga
              om den globala ekonomin.
            </seg>
          </u>
          <u xml:id="i-70c3215bf6991264-19" prev="i-70c3215bf6991264-11" who="Q5109199">
            <seg>
              EU-samarbetet är nu ganska frenetiskt på detta område, och vi
              får till finansutskottet hela tiden nya förslag om att samordna
              finansmarknaden. Det är ett viktigt arbete, det höjer välståndet,
              och det skapar på lång sikt förutsättningar för fler jobb och
              minskad arbetslöshet.
            </seg>
          </u>
          <u xml:id="i-70c3215bf6991264-20" prev="i-70c3215bf6991264-11" who="Q5109199">
            <seg>
              Samtidigt ser vi, vilket jag tycker är viktigt att säga, att
              många av förslagen är alldeles för krångliga. Det är för mycket
              detaljstyrning, och det är för många EU-beslut. Många beslut skulle
              mycket väl kunna fattas på nationell nivå i stället. Nationerna
              skulle själva kunna sköta detta. Det är viktigt att EU i sitt
              arbete koncentrerar sina krafter till det som verkligen behövs.
              Och om det är något som vi behöver i Europa så är det en väl fungerande
              och effektiv finansmarknad som skapar grogrund för de nya jobb
              som vi längtar efter och som stärker välståndet.
            </seg>
          </u>
          <u xml:id="i-70c3215bf6991264-21" prev="i-70c3215bf6991264-11" who="Q5109199">
            <seg>
              Folkpartiet har en hel del bra reservationer på detta område,
              men för tids vinnande väljer jag att yrka bifall endast till reservation
              4.
            </seg>
          </u>
          <note type="speaker">
            Anf. 4 MATS ODELL (kd):
          </note>
          <u xml:id="i-70c3215bf6991264-22" next="i-70c3215bf6991264-28" who="Q571725">
            <seg>
              Fru talman! För ett land som har en skattekvot som jag tror i
              dag ligger på 51 % 51 % av bruttonationalprodukten, summan av
              alla varor och tjänster som produceras, som passerar via olika
              politiska organ är det klart att ett sådant utgiftsområde som
              vi i dag debatterar och som handlar om effektiv statsförvaltning,
              finansiella system och tillsyn har en väldigt stor betydelse.
              När så mycket resurser går igenom dessa organ är det väldigt viktigt
              att det blir effektivt och att vi också i de finansiella systemen
              som är så viktiga för vår välfärd också har bra tillsynssystem.
            </seg>
          </u>
          <u xml:id="i-70c3215bf6991264-23" prev="i-70c3215bf6991264-22" who="Q571725">
            <seg>
              Som flera talare har sagt här röstade majoriteten bestående av
              socialdemokrater, vänsterpartister och miljöpartister ned alla
              oppositionens förslag den 23 november. De har nu fallit. Men om
              kammaren då hade bifallit Kristdemokraternas alternativ hade vi
              på detta område sparat 873 miljoner kronor beroende på att vi
              föreslår effektiviseringar, sammanläggningar av några myndigheter,
              ianspråktagande av anslagssparande och annat. Men framför allt
              handlar det om det fullständigt vanvettiga resursslöseri som införandet
              av trängselavgifter i Stockholm innebär. 3 800 miljoner kronor
              bränns på sju månader 3,8 miljarder på sju månader. Socialdemokraterna
              berömmer sig av att de nu ska satsa 10 miljarder på äldreomsorgen
              under tio år. Ställ det mot 3,8 miljarder på sju månader! Då förstår
              man så att säga magnituden av detta resursslöseri.
            </seg>
          </u>
          <u xml:id="i-70c3215bf6991264-24" prev="i-70c3215bf6991264-22" who="Q571725">
            <seg>
              Det är naturligtvis viktigt att man till att börja med har rätt
              mål när det gäller tillsynen av finansiella system. Där har vi
              kristdemokrater i en reservation pekat på att man behöver komplettera
              dessa mål. Vi tycker nämligen att de nu gällande är alldeles för
              vaga och att de behöver stramas upp. Där handlar det om att man
              i de övergripande målformuleringarna också ska ta in betydelsen
              av en god affärsetik och att allmänhetens förtroende för dessa
              system kan stärkas. Vi har konkreta förslag på detta område som
              jag för tids vinnande inte går in på. Men det handlar om viktiga
              förändringar för att upprätta finansmarknadens förtroende och
              funktionssätt, såsom skärpt insiderlagstiftning och stärkande
              av Finansinspektionen. Där kan jag nämna att vårt förslag är att
              Finansinspektionen ska få mera resurser genom att också få använda
              sig av de avgifter som man tar in vid sin tillsyn. De som är föremål
              för tillsyn ska få betala mer för detta och inte skattebetalarna.
              Jag tycker att det är mycket märkligt att regeringen håller fast
              vid sin rigida hållning i det avseendet.
            </seg>
          </u>
          <u xml:id="i-70c3215bf6991264-25" prev="i-70c3215bf6991264-22" who="Q571725">
            <seg>
              Det finns också några reservationer här som handlar om statlig
              företagsamhet. Gunnar Axén talade om SBAB och Vasakronan. Inte
              nog med att vi anser att det bör vara privata aktörer som driver
              konkurrensutsatt verksamhet. Staten ska inte både sätta spelreglerna,
              vara domare och delta i spelet på banan, utan där bör man ha andra
              aktörer.
            </seg>
          </u>
          <u xml:id="i-70c3215bf6991264-26" prev="i-70c3215bf6991264-22" who="Q571725">
            <seg>
              Men i fallet SBAB använder staten sin styrka för att utöva en
              orimlig konkurrens i förhållande till de aktörer som finns. Jag
              vill bara peka på att det avkastningskrav som ägaren staten har
              på SBAB är ungefär hälften av det avkastningskrav som är normalt
              på den här marknaden. Indirekt subventionerar alltså skattebetalarna
              i någon mening detta och håller ned det avkastningskrav som ingen
              annan aktör på detta område har råd att ha om man ska kunna ha
              ett rimligt eget kapital. Man får en snedvridning av konkurrensen
              på detta område.
            </seg>
          </u>
          <u xml:id="i-70c3215bf6991264-27" prev="i-70c3215bf6991264-22" who="Q571725">
            <seg>
              Många kan naturligtvis glädjas åt att det inte längre tas ut
              topplån utan att man kan få ett bottenlån för i stort sett hela
              beloppet. Det är bra på ett sätt. Men det borde i så fall vara
              lika villkor för alla på marknaden, så att inte en statlig spelare
              snedvrider konkurrensen.
            </seg>
          </u>
          <u xml:id="i-70c3215bf6991264-28" prev="i-70c3215bf6991264-22" who="Q571725">
            <seg>
              Jag vill yrka bifall till en annan reservation, nämligen reservation
              4, som handlar om statistik över ideella organisationers vård
              och omsorg. Det bedrivs en väldigt omfattande verksamhet av stiftelser,
              föreningar, trossamfund och bolag utan vinstutdelning när det
              gäller omsorg. Vi tycker att det måste synliggöras mer genom att
              man också tar med dem i statistiken.
            </seg>
          </u>
          <note>
            Jag yrkar alltså bifall till reservation 4.
          </note>
          <note type="speaker">
            Anf. 5 SIV HOLMA (v):
          </note>
          <u xml:id="i-70c3215bf6991264-29" next="i-70c3215bf6991264-38" who="Q4609260">
            <seg>
              Fru talman! Jag yrkar bifall till förslaget i dess helhet i utskottets
              betänkande. Jag kommer att redogöra för Vänsterpartiets särskilda
              yttrande om kostnader för mäns våld mot kvinnor. Vi uppmärksammade
              alldeles för sent att Vänsterpartiets motion i dess helhet om
              mäns våld mot kvinnor hade remitterats till justitieutskottet.
            </seg>
          </u>
          <u xml:id="i-70c3215bf6991264-30" prev="i-70c3215bf6991264-29" who="Q4609260">
            <seg>
              Vi har liksom tidigare år framfört ett motionsförslag om att
              en utredning bör tillsättas för att utveckla och genomföra en
              nationell kostnadsberäkning av mäns våld mot kvinnor.
            </seg>
          </u>
          <u xml:id="i-70c3215bf6991264-31" prev="i-70c3215bf6991264-29" who="Q4609260">
            <seg>
              Den offentliga utredningen, Slag i luften , föreslog för ett
              år sedan att Brottsoffermyndigheten ska ges i uppdrag att genomföra
              en undersökning av de samhällsekonomiska konsekvenserna av mäns
              våld mot kvinnor och barn. Förslaget övervägs för närvarande i
              Regeringskansliet. Vi avstår därför från att i detta sammanhang
              reservera oss och återkommer i frågan i samband med justitieutskottets
              behandling av motionen.
            </seg>
          </u>
          <u xml:id="i-70c3215bf6991264-32" prev="i-70c3215bf6991264-29" who="Q4609260">
            <seg>
              För precis ett år sedan tog jag i mitt anförande upp just detta
              förslag. Och jag hoppas att regeringen tar med utredningens förslag
              om en undersökning i propositionen om jämställdhet som man ska
              överlämna till riksdagen i mars nästa år. Det skulle vara en stor
              och viktig framgång i kampen mot mäns våld mot kvinnor. Det handlar
              inte, som finansutskottet skriver, om att samhällets resurser
              i första hand bör användas till sociala åtgärder för att bekämpa
              det våld som vissa män riktar mot kvinnor och barn. Mäns våld
              mot kvinnor är inte en marginell företeelse, utan det är ett allvarligt
              samhällsproblem.
            </seg>
          </u>
          <u xml:id="i-70c3215bf6991264-33" prev="i-70c3215bf6991264-29" who="Q4609260">
            <seg>
              Kvinnors liv begränsas av den rådande könsmaktsordningen på en
              mängd olika plan. Mäns våld mot kvinnor, eller begreppet sexualiserat
              våld, tar avstamp i maktojämlikheten mellan könen. Att använda
              begreppet sexualiserat våld som inbegriper olika former av fysiskt,
              psykiskt och sexuellt våld, till exempel misshandel, våldtäkt,
              sexuella övergrepp, trakasserier är att ta ställning för en förståelse
              att våldet är en del i en patriarkal samhällsstruktur. Arbetet
              för att stoppa det sexualiserade våldet måste ske utifrån insikten
              att det handlar om makt, kontroll och en rådande struktur där
              män är överordnade och kvinnor underordnade. Maktrelationen mellan
              kvinnor och män är den samhälleliga norm i vilken övergrepp mot
              kvinnor utförs. En våldsförståelse med utgångspunkt i könsmaktsordningen
              särskiljer inte våldsutövande män eller våldsutsatta kvinnor som
              avvikande. Man delar alltså inte upp samhället i de så kallade
              normala, icke våldsutsatta eller icke våldsamma och de så kallade
              onormala, våldsutövande och våldsoffer. Man försöker inte hitta
              orsaker till våldet i främmande eller individuella avvikelser.
            </seg>
          </u>
          <u xml:id="i-70c3215bf6991264-34" prev="i-70c3215bf6991264-29" who="Q4609260">
            <seg>
              Med en könsmaktsförståelse av våldet riktas fokus i stället på
              allas ansvar att ifrågasätta, utmana och bryta de strukturer och
              de föreställningar som grundar sig på mäns makt och kontroll över
              kvinnor. Den bryter mot synsättet att våldet beror på social utsatthet,
              så kallade integrationsproblem, alkohol eller psykisk sjukdom.
            </seg>
          </u>
          <u xml:id="i-70c3215bf6991264-35" prev="i-70c3215bf6991264-29" who="Q4609260">
            <seg>
              Fru talman! Kvinnors utsatthet för mäns våld, vare sig det är
              misshandel, sexuella trakasserier, våldtäkt eller incest, är ett
              samhällsproblem som inte bara har konsekvenser på ett socialt
              plan utan även har stora ekonomiska aspekter. Kostnaderna för
              det könsrelaterade våldet har både direkta och indirekta variabler.
              Det handlar om direkta vårdkostnader för utsatta kvinnor och barn,
              kostnader för rättsprocesser och kriminalvård, jourverksamhet
              och andra kostnader för att ge kvinnor och barn skydd men också
              bortfall i arbetstid och begränsandet av kvinnors deltagande i
              samhället.
            </seg>
          </u>
          <u xml:id="i-70c3215bf6991264-36" prev="i-70c3215bf6991264-29" who="Q4609260">
            <seg>
              I flera länder har beräkningar gjorts över samhällets direkta
              kostnader för mäns våld mot kvinnor. I USA beräknas den våldsrelaterade
              frånvarofrekvensen på arbetet och ökade hälsokostnader för arbetsgivarna
              till ca 4 miljarder US-dollar per år. I Kanada räknar man med
              att de direkta kostnaderna av mäns våld mot kvinnor rättsliga
              kostnader, medicinsk vård och frånvaro från arbete uppgår till
              ca 900 miljoner US-dollar per år.
            </seg>
          </u>
          <u xml:id="i-70c3215bf6991264-37" prev="i-70c3215bf6991264-29" who="Q4609260">
            <seg>
              Fru talman! Kan Storbritannien, Nederländerna, Finland och Tyskland
              måste också Sverige kunna! För ett år sedan riktades i en artikel
              med rubriken Regeringen står handfallen, undertecknad av dem som
              satt i utredningen om kvinnofridsuppdragen, kraftig kritik mot
              inte bara regeringen utan också politiken. Artikelförfattarna
              skriver: Avsaknaden av insikter om eller snarare ett aktivt motstånd
              mot att ta till sig våldets omfång, innebörd och karaktär leder
              till en politisk nedprioritering av frågan. Mäns våld mot kvinnor
              blir problemet som i teorin och i den politiska debatten lyfts
              fram men som i praktiken försvinner.
            </seg>
          </u>
          <u xml:id="i-70c3215bf6991264-38" prev="i-70c3215bf6991264-29" who="Q4609260">
            <seg>
              Ska Sverige gälla som ett av världens mest jämställda länder
              måste regeringen agera nu. Att mäns våld mot kvinnor tar stora
              ekonomiska resurser i anspråk är tydligt. Vad som behövs är en
              prislapp på problemet. Det behövs en analys av vilka faktorer
              som påverkas av mäns våld och en beräkning på vad det kostar samhället.
              Det är pengar som i stället kunde användas till satsningar på
              att höja kvinnors alltför låga löner och på till exempel en bättre
              sjuk- och hälsovård.
            </seg>
          </u>
          <note type="speaker">
            Anf. 6 ROGER TIEFENSEE (c):
          </note>
          <u xml:id="i-70c3215bf6991264-39" next="i-70c3215bf6991264-44" who="Q6210672">
            <seg>
              Fru talman! Åhörare och riksdagskolleger! Statens verksamhet
              ska bedrivas effektivt. Det är viktigt i allmänhet men särskilt
              viktigt när vi diskuterar de två politikområden som det här betänkandet
              omfattar finansiella system och tillsyn samt effektiv statsförvaltning.
              Varje ineffektivt använd skattekrona är en stöld från skattebetalarna,
              eller som Gustav Möller uttryckte det, en stöld från de fattiga.
              Det tycker jag är en gammal dygd som vi borde återupprätta och
              använda varje skattekrona effektivt.
            </seg>
          </u>
          <u xml:id="i-70c3215bf6991264-40" prev="i-70c3215bf6991264-39" who="Q6210672">
            <seg>
              Centerpartiet har länge hävdat att möjligheten till besparingar
              inom statliga myndigheter är väldigt stor. Som stöd för det har
              vi bland annat en rapport från Ekonomistyrningsverket som presenterades
              i våras och som visar att alla myndigheter kan öka effektiviteten
              genom att utnyttja modern teknik, genom att samordna sina tjänster,
              man kallar det för share-it- servicelösningar. Det handlar om
              att samordna upphandling, samordna kompetens för upphandling,
              IT-lösningar. Ekonomistyrningsverket bedömer att den totala overheadkostnaden,
              inte den som är direkt verksamhet utan kringkostnader för myndigheters,
              statens, verksamheter, uppgår till 45 miljarder. Det är en fjärdedel
              av driftskostnaderna. Det är klart att det finns en betydande
              besparingspotential i statens administrativa kostnader utifrån
              den utvärderingen.
            </seg>
          </u>
          <u xml:id="i-70c3215bf6991264-41" prev="i-70c3215bf6991264-39" who="Q6210672">
            <seg>
              Jag vill med detta passa på att yrka bifall till reservation
              3.
            </seg>
          </u>
          <u xml:id="i-70c3215bf6991264-42" prev="i-70c3215bf6991264-39" who="Q6210672">
            <seg>
              För mig som centerpartist är det en dygd att inte ta ut en enda
              skattekrona i onödan och att minska de administrativa kostnaderna
              för staten. Vårt budgetalternativ ger uttryck för det. Inom det
              här utgiftsområdet hade vi 583 miljoner i mindre kostnader just
              för byråkrati, administrativa kostnader. Nu har det fallit, så
              jag har inte möjlighet att följa upp det. Det handlar om att ta
              vara på skattebetalarnas pengar på bästa sätt.
            </seg>
          </u>
          <u xml:id="i-70c3215bf6991264-43" prev="i-70c3215bf6991264-39" who="Q6210672">
            <seg>
              Vi kan se andra exempel inom statsbudgeten i stort. Vi kan minska
              utanförskapet. När över en miljon människor i arbetsför ålder
              inte går till jobbet varje dag är det ett slöseri med mänskliga
              resurser och slöseri med våra gemensamma ekonomiska resurser.
              Vi kan också i betänkandet se ett annat exempel på slöseri med
              resurser, nämligen trängselskatten, 3,8 miljarder som bränns på
              sju månader. Intäkterna beräknas till 500 miljoner. Det är ett
              slöseri med resurser.
            </seg>
          </u>
          <u xml:id="i-70c3215bf6991264-44" prev="i-70c3215bf6991264-39" who="Q6210672">
            <seg>
              Jag vet inte om ni testat stavningskontrollen på Notes när ni
              skickar mejl här i riksdagen. Om man skriver ordet sossarna i
              ett mejl och har stavningskontrollen på accepterar inte stavningskontrollen
              sossarna, utan det kommer upp ett förslag, slösarna. Testa det.
              Jag vet inte vem som har gjort programmet eller om det är en bugg
              som borde rättas till. Jag tror inte att det är stavningskontrollen
              i Notes som borde rättas till, utan jag tycker att det är regeringen
              som borde bytas ut.
            </seg>
          </u>
          <note type="speaker">
            Anf. 7 CARIN LUNDBERG (s):
          </note>
          <u xml:id="i-70c3215bf6991264-45" next="i-70c3215bf6991264-66" who="Q4963953">
            <seg>
              Fru talman! Detta är den sista debattdagen före jul. När jag
              var barn trodde mina kamrater och jag att vi måste vara särskilt
              snälla de här dagarna, annars skulle inte tomten komma. Det är
              lite av tomteverkstad här i dag. Vi socialdemokrater knyter ihop
              den säck som vi kallar för budget tillsammans med Vänsterpartiet
              och Miljöpartiet. Det är en stor säck, en stark budget som i likhet
              med tomtens leksakstillverkning är grundad på behov och inte på
              egenintressen. Det är en stark budget som kommer att ge tomten
              möjlighet att ge extra julklappar tack vare snälla barn men också
              tack vare det höjda barnbidraget.
            </seg>
          </u>
          <u xml:id="i-70c3215bf6991264-46" prev="i-70c3215bf6991264-45" who="Q4963953">
            <seg>
              Det är en budget som visar på skiljelinjerna i svensk politik:
              Å ena sidan ska alla med, å andra sidan måste några offras.
            </seg>
          </u>
          <u xml:id="i-70c3215bf6991264-47" prev="i-70c3215bf6991264-45" who="Q4963953">
            <seg>
              Skiljelinjerna finns där, även om det inte är lika enkelt att
              se dem som tidigare.
            </seg>
          </u>
          <u xml:id="i-70c3215bf6991264-48" prev="i-70c3215bf6991264-45" who="Q4963953">
            <seg>
              Konservatismen kunde nu frigöra sig från det förgångnas mest
              svårartade misstag till en ny politisk och ideologisk offensiv.
              Man anslöt sig i varje fall formellt till kravet på hög sysselsättning.
              Man lovade viss social trygghet eller minimistandard. Så långt
              fick samhällets ansvar sträcka sig. Men därutöver skulle marknaden
              råda.
            </seg>
          </u>
          <u xml:id="i-70c3215bf6991264-49" prev="i-70c3215bf6991264-45" who="Q4963953">
            <seg>
              Man skulle kunna tro att detta handlar om de så kallade nya Moderaterna.
              Men faktum är att det är ett citat från en artikel av Olof Palme
              ur tidskriften Tiden från 1960.
            </seg>
          </u>
          <u xml:id="i-70c3215bf6991264-50" prev="i-70c3215bf6991264-45" who="Q4963953">
            <seg>
              Det här betänkandet handlar det budgetavsnitt som handlar om
              utgiftsområde 2, Samhällsekonomi och finansförvaltning. Man skulle
              kunna säga att det handlar om statliga myndigheter, deras uppgifter
              och pengar.
            </seg>
          </u>
          <u xml:id="i-70c3215bf6991264-51" prev="i-70c3215bf6991264-45" who="Q4963953">
            <seg>
              När vi debatterar denna del av budgeten varje år så här dagarna
              före jul brukar alltid de borgerliga partierna tycka att regeringen
              har alldeles för många myndigheter som gör fel saker. Vi socialdemokrater
              å andra sidan brukar tycka att förslagen är väl avvägda. Det är
              inte så lätt att märka, men det är en ideologisk skillnad.
            </seg>
          </u>
          <u xml:id="i-70c3215bf6991264-52" prev="i-70c3215bf6991264-45" who="Q4963953">
            <seg>
              Vad bör staten göra? är en fråga som vi politiker har anledning
              att ställa oss. Nyliberalismen och de gamla Moderaternas svar,
              som i dag verkar vara mest Folkpartiets är: Så litet som möjligt.
              I ett välfärdssamhälle av socialdemokratisk modell behövs någon
              som verkställer de politiska besluten. I ett borgerligt styrt
              Sverige skulle inte lika många myndigheter behövas.
            </seg>
          </u>
          <u xml:id="i-70c3215bf6991264-53" prev="i-70c3215bf6991264-45" who="Q4963953">
            <seg>
              När borgerligheten kritiserar byråkratin och slöseriet med skattemedel
              på onödiga myndigheter handlar det i grund och botten om en ovilja
              att se att staten och samhället behövs.
            </seg>
          </u>
          <u xml:id="i-70c3215bf6991264-54" prev="i-70c3215bf6991264-45" who="Q4963953">
            <seg>
              För att genomföra det riksdag och regering har beslutat behövs
              myndigheter. Att de finns och fungerar är så självklart att vi
              inte tänker på det så ofta, vilka myndigheter och hur många, vem
              som ska göra vad, kommunen eller staten, ideella föreningar eller
              föräldrakooperativ är politiska beslut.
            </seg>
          </u>
          <u xml:id="i-70c3215bf6991264-55" prev="i-70c3215bf6991264-45" who="Q4963953">
            <seg>
              Finansutskottet hade för en tid sedan besök av Albaniens finansutskott.
              De ville veta allt om vår budgetprocess. Men hur vet ni att det
              blir som ni beslutat? var en fråga som för oss var så självklar
              att den först var svår att förstå. Hur kommer det sig att ni har
              en så här effektiv offentlig förvaltning? Det brukar vara en vanlig
              fråga som vår minister på området Sven-Erik Österberg får. Och
              hur kommer det sig att korruptionen är liten? frågade senast det
              franska finansdepartementet.
            </seg>
          </u>
          <u xml:id="i-70c3215bf6991264-56" prev="i-70c3215bf6991264-45" who="Q4963953">
            <seg>
              Varje ineffektivt använd skattekrona är en stöld från skattebetalarna,
              skriver Folkpartiet i sin reservation och det säger också Roger
              Tiefensee från Centern i debatten. Jag instämmer i denna lilla
              travesti på Gustav Möller, folkhemmets grundare som sade: Varje
              ineffektivt använd krona är en stöld från folket. Jag vågar påstå
              att Sverige har en effektiv förvaltning. Det är den effektiviteten
              som andra länder är imponerade av.
            </seg>
          </u>
          <u xml:id="i-70c3215bf6991264-57" prev="i-70c3215bf6991264-45" who="Q4963953">
            <seg>
              Jag vågar också påstå att i en modern välfärdsstat som vår behövs
              ett stort antal myndigheter. Myndighetsstrukturen avgörs av de
              behov och de krav som ställs på samhället att ge allmänheten en
              effektiv service.
            </seg>
          </u>
          <u xml:id="i-70c3215bf6991264-58" prev="i-70c3215bf6991264-45" who="Q4963953">
            <seg>
              Trots de ideologiska skillnaderna i synsättet finns det alltid
              behov av att utvärdera verksamheten och se om förändringar behöver
              göras. Ansvarskommittén är ett exempel på sådan översyn.
            </seg>
          </u>
          <u xml:id="i-70c3215bf6991264-59" prev="i-70c3215bf6991264-45" who="Q4963953">
            <seg>
              Själva antalet myndigheter kritiseras ofta, att antalet stiger.
              Påståendet att antalet statliga myndigheter växer kraftigt är
              inte korrekt. I själva verket är det så att antalet myndigheter
              sedan början av 90-talet har minskat kraftigt, främst genom sammanslagningar,
              det ska sägas, till färre och större myndigheter. Men det kan
              vara en effektivisering i sig. Mellan 1990 och 1998 har det totala
              antalet myndigheter mer än halverats från 1 360 till 590 myndigheter.
              Denna trend nedåt fortsätter.
            </seg>
          </u>
          <u xml:id="i-70c3215bf6991264-60" prev="i-70c3215bf6991264-45" who="Q4963953">
            <seg>
              Regeringen har också i budgetpropositionen för 2006 angett att
              antalet små myndigheter bör minska och att noggranna prövningar
              ska göras innan en eventuell ny myndighet inrättas.
            </seg>
          </u>
          <u xml:id="i-70c3215bf6991264-61" prev="i-70c3215bf6991264-45" who="Q4963953">
            <seg>
              Jag anser att den statliga myndighetsstrukturen ständigt måste
              omprövas, och den måste också förändras. Ett exempel på detta
              är att det i Ansvarskommitténs uppdrag ingår att utarbeta principer
              för den centrala myndighetsstrukturen och överväga hur samordningen
              av de statliga myndigheternas verksamhet kan förbättras. Det kan
              till exempel ske genom en sammanhållen styrning av den verksamhet
              som berör flera myndigheter eller genom en sammanläggning av flera
              myndigheter.
            </seg>
          </u>
          <u xml:id="i-70c3215bf6991264-62" prev="i-70c3215bf6991264-45" who="Q4963953">
            <seg>
              Det finns redan praktiska exempel på sådan samordning, Visam
              i Norsjö kommun i mitt hemlän Västerbotten. Regeringen uppdrar
              också inom kort åt Ekonomistyrningsverket att fortsätta arbetet
              med att undersöka myndigheternas administrativa kostnader, så
              kallade overheadkostnader. Det uppdraget innebär att lämna ett
              förslag till hur statliga myndigheters administrativa stöd skulle
              kunna effektiviseras till exempel genom samordning, share-it-
              service som man ibland säger, utlägg på entreprenad, outsourcing
              , och så vidare.
            </seg>
          </u>
          <u xml:id="i-70c3215bf6991264-63" prev="i-70c3215bf6991264-45" who="Q4963953">
            <seg>
              Ekonomistyrningsverket ska också ge förslag till hur ett system
              för beräkning av relevanta nyckeltal just avseende de administrativa
              kostnaderna skulle konstrueras allt för att ha en fortlöpande
              process kring frågan.
            </seg>
          </u>
          <u xml:id="i-70c3215bf6991264-64" prev="i-70c3215bf6991264-45" who="Q4963953">
            <seg>
              Vid årsskiftet upphör en myndighet som ligger under mitt ansvarsområde.
              Statens kvalitets- och kompetensråd uppgår då i den nya stabsmyndighet
              som bildas med resurser från både Regeringskansliet, Ekonomistyrningsverket
              och KKR. Det är viktigt för att effektivisera och få mera fokus
              på 24-timmarsarbetet.
            </seg>
          </u>
          <u xml:id="i-70c3215bf6991264-65" prev="i-70c3215bf6991264-45" who="Q4963953">
            <seg>
              Sammantaget tycker jag att den svenska statsförvaltningen står
              sig mycket väl. Det innebär inte att allting är perfekt i Sverige
              och att vi inte har någonting att lära. Det är klart att vi har.
              Vi ska alltid vara lyhörda. Vi ska ha både ögon och öron öppna
              för vad som händer i vår omvärld och se på vilket sätt vi kan
              förfina vårt system.
            </seg>
          </u>
          <u xml:id="i-70c3215bf6991264-66" prev="i-70c3215bf6991264-45" who="Q4963953">
            <seg>
              Fru talman! Jag yrkar bifall till förslagen i betänkandet och
              avslag på samtliga reservationer.
            </seg>
          </u>
          <note type="speaker">
            Anf. 8 MATS ODELL (kd) replik:
          </note>
          <u xml:id="i-70c3215bf6991264-67" next="i-70c3215bf6991264-71" who="Q571725">
            <seg>
              Fru talman! Det lackar mot jul och tomten uppenbarar sig i olika
              skepnader. En sådan tomte är då Göran Persson och Pär Nuder.
            </seg>
          </u>
          <u xml:id="i-70c3215bf6991264-68" prev="i-70c3215bf6991264-67" who="Q571725">
            <seg>
              Om man tittar på den tomte som Carin Lundberg representerar kännetecknas
              han av några olika egenskaper. För det första lånar han till sina
              julklappar. För det andra kastar han en del av dem i sjön innan
              han når fram, och då tänker jag på trängselskatterna, alltså 3,8
              miljarder direkt i Norrström. Det kommer att bli några fler bussar.
              Jag åkte med en av dem i går. De är utmärkta och bra. Vi är inte
              alls emot att det blir fler bussar. Men 1,6 miljarder till IBM
              hade man åtminstone kunnat bespara sig och en hel del annat, till
              exempel det kaos i kollektivtrafiken som av allt att döma kommer
              att uppstå.
            </seg>
          </u>
          <u xml:id="i-70c3215bf6991264-69" prev="i-70c3215bf6991264-67" who="Q571725">
            <seg>
              Det andra, som kanske är det allvarligaste, är att den här tomten
              tar tillbaka julklapparna efter jul eller efter valet. Det är
              inte så snällt. Då tänker jag på de tillfälliga sysselsättningsåtgärder
              som omfattar ca 20 miljarder som tomten har med sig. Det är ju
              inte riktigt snyggt att man avslutar detta efter valet. Fundera
              lite grann på den här tomtens egenskaper, Carin Lundberg!
            </seg>
          </u>
          <u xml:id="i-70c3215bf6991264-70" prev="i-70c3215bf6991264-67" who="Q571725">
            <seg>
              När det gäller de statliga finansbolagen SPAB och fastighetsbolaget
              Wasakronan, tycker Carin Lundberg rent av att staten borde äga
              fler banker och sänka avkastningskraven på dem? Eller ska man
              utsträcka detta till ett minskat avkastningskrav på Vattenfall,
              vilket skulle vara väldigt populärt? Vattenfall är ju den stora
              vinstmaskinen. Halvera avkastningskravet på Vattenfall och dela
              ut det till alla oss elkonsumenter! Varför ska bara bankkunderna
              få del av det statliga ägandets välsignelser?
            </seg>
          </u>
          <u xml:id="i-70c3215bf6991264-71" prev="i-70c3215bf6991264-67" who="Q571725">
            <seg>
              Det skulle vara intressant att veta lite mer om principerna.
              Det finns många konstigheter i detta, men jag avvaktar med spänning
              Carin Lundbergs syn på den rödklädda tomten.
            </seg>
          </u>
          <note type="speaker">
            Anf. 9 CARIN LUNDBERG (s) replik:
          </note>
          <u xml:id="i-70c3215bf6991264-72" next="i-70c3215bf6991264-74" who="Q4963953">
            <seg>
              Fru talman! Den rödklädda tomten beslutar i dag om en stark budget
              som kommer att bidra till att orättvisorna i samhället minskar.
              Jag pekade till exempel på höjningen av barnbidraget som betalas
              ut retroaktivt redan på tisdag. Det kommer att ge föräldrarna
              möjlighet att köpa mer julklappar till sina barn.
            </seg>
          </u>
          <u xml:id="i-70c3215bf6991264-73" prev="i-70c3215bf6991264-72" who="Q4963953">
            <seg>
              Om trängselskatterna är en julklapp kan vi ju diskutera. Men
              till skillnad från Mats Odell, som bara pekar på trängselskattens
              kostnader och som ständigt värnar om näringslivet i stället för
              om staten och samhället, finns det de som säger att näringslivet
              sparar flera miljarder kronor tack vare att man kommer fram fortare
              i Stockholm. Det blir mindre trängsel för de nödvändiga transporterna.
              Jag undrar vad Mats Odell tycker om just den delen.
            </seg>
          </u>
          <u xml:id="i-70c3215bf6991264-74" prev="i-70c3215bf6991264-72" who="Q4963953">
            <seg>
              Vad sedan gäller om staten ska äga fler banker tycker jag tycker
              för min del att det räcker att staten har ägt och ska sälja ut
              Nordea, den socialiserade banken sedan början av 1990-talet.
            </seg>
          </u>
          <note type="speaker">
            Anf. 10 MATS ODELL (kd) replik:
          </note>
          <u xml:id="i-70c3215bf6991264-75" next="i-70c3215bf6991264-78" who="Q571725">
            <seg>
              Fru talman! Det var spännande att orättvisorna minskar när barnbidragen
              betalas ut redan före jul. Ja, barnen brukar ju hänga upp en strumpa
              så att de får några väl utvalda julklappar på morgonen. Det är
              väl så barnbidraget ska fungera, att det ska mjuka upp inför valet.
              Okej, det är väl spännande och säkert positivt för Socialdemokraterna
              och för alla dem som får del av detta.
            </seg>
          </u>
          <u xml:id="i-70c3215bf6991264-76" prev="i-70c3215bf6991264-75" who="Q571725">
            <seg>
              Sedan kommer Carin Lundberg in på att det finns fördelar med
              trängselskatten. Javisst, riksdagsledamöter som ständigt befinner
              sig på tjänsteresa kommer ju inte att ha några problem. Frågan
              är bara vilka det är som försvinner från vägarna. Är det inte
              just låginkomsttagare och medelinkomsttagare som nu ska trängas
              i den alltmer överfyllda kollektivtrafiken? Men tjänstebilsresenärer
              och företagsbilar kommer att få väldigt gott om plats. Jag håller
              med om det. Vad vi befarar är att det blir ett jättestort kaos
              i kollektivtrafiken. Det är ju redan fullt på tunnelbanor, pendeltåg
              och bussar i rusningstid, så det återstår att se var den problematiken
              hamnar.
            </seg>
          </u>
          <u xml:id="i-70c3215bf6991264-77" prev="i-70c3215bf6991264-75" who="Q571725">
            <seg>
              Jag tycker inte att Carin Lundberg svarar på frågorna när det
              gäller det statliga ägandet. Ta det oerhört märkliga i att Mona
              Sahlin tillsätter ytterligare en utredning jag tror att det är
              den fjärde i raden av utredningar om hur elmarknaden ska kunna
              bli effektivare och hur man får ned elpriserna samma dag som Thomas
              Östros har en presskonferens där han meddelar de enorma vinsterna
              i Vattenfall. Medge att det finns en väldigt stor problematik
              i detta!
            </seg>
          </u>
          <u xml:id="i-70c3215bf6991264-78" prev="i-70c3215bf6991264-75" who="Q571725">
            <seg>
              På bankområdet, det område som vi talar om i dag, äger man ett
              bolag som har sänkt avkastningskravet väldigt mycket för att konkurrera
              ut andra mindre nischbanker. Jag tycker att det finns anledning
              att renodla statens roll, att se till att sätta regler och övervaka
              dem men inte delta på spelplanen.
            </seg>
          </u>
          <note type="speaker">
            Anf. 11 CARIN LUNDBERG (s) replik:
          </note>
          <u xml:id="i-70c3215bf6991264-79" who="Q4963953">
            <seg>
              Fru talman! Mats Odell är orolig för hur kollektivtrafiken i
              Stockholm kommer att fungera när trängselavgifterna införs. Jag
              ser då fram emot nästa års beslut om anslag till kommuner och
              landsting eftersom det är landstinget i Stockholms län som har
              ansvar för kollektivtrafiken. Jag förutsätter då att Kristdemokraterna
              kommer att öka de anslagen.
            </seg>
          </u>
          <note type="speaker">
            Anf. 12 CHRISTER NYLANDER (fp) replik:
          </note>
          <u xml:id="i-70c3215bf6991264-80" next="i-70c3215bf6991264-83" who="Q5109199">
            <seg>
              Fru talman! Jag tycker att vi fick en intressant inblick i taktiktänkandet
              inom socialdemokratin: Det gäller att vara snäll de sista dagarna
              före julafton. Jag brukar säga till mina barn att det inte räcker
              att vara snäll de sista dagarna före julafton för att man ska
              få julklappar utan att man ska försöka vara snäll hela året. Det
              är samma sak inom politiken, att det inte duger att komma med
              extrainsatser och vara snäll de sista dagarna innan valet. Jag
              tror att rätt många är trötta på alltför mycket av vallöften som
              sedan inte hålls. Man kan inte köpa röster. Jag tror inte att
              det går. Risken är dessutom den att när man har en väldigt expansiv
              finanspolitik tvingar man Riksbanken att snabbare, skarpare och
              tidigare höja räntan, vilket sedan slår mot rätt många hushåll.
            </seg>
          </u>
          <u xml:id="i-70c3215bf6991264-81" prev="i-70c3215bf6991264-80" who="Q5109199">
            <seg>
              Carin Lundberg nämnde detta med tomten. Om man nu hade varit
              tomte och haft 4 miljarder kronor kan man ju fundera på vad man
              skulle ha använt pengarna till. Jag hade kunnat komma på ganska
              många saker som jag skulle ha velat göra. Men årets julklapp till
              stockholmarna blir ju övervakningskameror. Och när de köper saker
              till varandra blir det förmodligen en och annan transponder i
              julpaketen. Och jag funderar på vad stockholmarna har gjort för
              att få det som årets julklapp.
            </seg>
          </u>
          <u xml:id="i-70c3215bf6991264-82" prev="i-70c3215bf6991264-80" who="Q5109199">
            <seg>
              Jag tycker också att Carin Lundberg skulle behöva svara på den
              skarpa kritik som utskottet riktar mot regeringen när det gäller
              styrningen av myndigheterna, där det inte finns tydliga uppföljningar
              av utfallet i förhållande till de insatser som görs. Vi har skrivit
              om detta i utskottet år efter år. Jag skulle vilja höra vad utskottsmajoriteten
              har för funderingar om att skärpa till tonen så att det får effekter
              och vi slipper ta upp detta nästa år igen.
            </seg>
          </u>
          <u xml:id="i-70c3215bf6991264-83" prev="i-70c3215bf6991264-80" who="Q5109199">
            <seg>
              Sedan var det en intressant utveckling om de ideologiska skillnaderna.
              SCB har, om jag minns rätt, ungefär 500 miljoner kronor i anslag
              från staten. Folkpartiet vill minska det med 30 miljoner. Socialdemokraterna
              och stödpartierna vill minska det med 3 miljoner kronor. Är det
              där skillnaden mellan socialdemokrati och nyliberalism går?
            </seg>
          </u>
          <note type="speaker">
            Anf. 13 CARIN LUNDBERG (s) replik:
          </note>
          <u xml:id="i-70c3215bf6991264-84" next="i-70c3215bf6991264-86" who="Q4963953">
            <seg>
              Fru talman! Christer Nylander undrar om skillnaden i anslaget
              till SCB går i statistik eller inte. Då vill jag säga att för
              oss socialdemokrater är det väldigt viktigt att få fram statistik
              på hur vår verksamhet fungerar. Därför tycker vi att SCB ska finnas
              kvar och fortsätta att göra sitt alldeles utmärkta jobb. Vissa
              saker måste förbättras både på SCB och inom andra myndigheter.
              Vi skriver det i utskottstexten och jag försökte också säga att
              det är väldigt viktigt att man fortsätter arbetet med att försöka
              förbättra myndigheternas arbete. Man måste alltid utvärdera verksamheter
              och se om det är något mer som behöver göras. Jag pekade till
              exempel på den stora utredningen som vi kallar för Ansvarskommittén.
              Jag pekade också på att regeringen inom kort ska uppdra åt Ekonomistyrningsverket
              att fortsätta arbetet med att särskilt titta på de administrativa
              kostnaderna, som man kallar för overheadkostnader. Så vi är överens
              om att man alltid måste titta på myndigheternas fortsatta utveckling.
            </seg>
          </u>
          <u xml:id="i-70c3215bf6991264-85" prev="i-70c3215bf6991264-84" who="Q4963953">
            <seg>
              Men när det gäller Christer Nylanders inledning, att det är bättre
              att vara snäll hela året, kan jag säga, för att fortsätta med
              liknelsen, att den budget som vi nu beslutar om är stark och en
              fortsättning på den politik som vi har fört under hela mandatperioden
              och inte bara något som kommer nu. Nu kan vi tack vare tillväxten
              göra de saker som vi beslutar om i budgeten.
            </seg>
          </u>
          <u xml:id="i-70c3215bf6991264-86" prev="i-70c3215bf6991264-84" who="Q4963953">
            <seg>
              Jag skulle vilja fråga Christer Nylander vilka vallöften det
              är som han menar att vi socialdemokrater, Miljöpartiet och Vänsterpartiet
              har gett men inte har infriat.
            </seg>
          </u>
          <note type="speaker">
            Anf. 14 CHRISTER NYLANDER (fp) replik:
          </note>
          <u xml:id="i-70c3215bf6991264-87" next="i-70c3215bf6991264-89" who="Q5109199">
            <seg>
              Fru talman! Jag skulle kunna säga mycket om jobben. Jag skulle
              kunna säga mycket om äldreomsorgen, sjukvården och mycket annat.
              Jag skulle också kunna säga mycket om det väldigt tydliga löftet
              som stod som nr 1 i er valplattform, att minska barngrupperna
              i förskolan. Det har fortfarande inte skett. Man har satsat en
              del resurser, men fortfarande ökar barngrupperna faktiskt på många
              ställen men är genomsnittligt oförändrade. Och det var nr 1 som
              vallöfte i Socialdemokraternas valplattform!
            </seg>
          </u>
          <u xml:id="i-70c3215bf6991264-88" prev="i-70c3215bf6991264-87" who="Q5109199">
            <seg>
              Det kan vara viktigt med statistik. Men det är också viktigt
              att sikta in sig på den statistik som det finns behov av och försöka
              undvika regelbördor och annat för sådant som inte är särskilt
              viktigt. Vi har ett problem i dag, att många människor som skulle
              vilja starta företag inte gör det. De är bekymrade över att de
              inte ska kunna få verksamheten att gå ihop, men de är också bekymrade
              över den regelbörda som finns på småföretag i dag och som tar
              väldigt mycket kraft, tid och pengar. Jag tycker att vi måste
              fundera på och jag tror att Carin Lundberg också vill ha fler
              jobb hur vi får flera småföretag att våga växa och att starta
              men framför allt att våga anställa, för är det någonting som Sverige
              behöver i dag så är det flera jobb, minskad arbetslöshet och ett
              säkrat välstånd.
            </seg>
          </u>
          <u xml:id="i-70c3215bf6991264-89" prev="i-70c3215bf6991264-87" who="Q5109199">
            <seg>
              För att återknyta till där vi började, vallöftena, var ett av
              de viktigaste vallöftena från socialdemokratin att få ned arbetslösheten.
              När ni lämnar över makten till oss i september nästa år kommer
              vi fortfarande att ligga kvar på en hög arbetslöshet på 78 %.
              Det är ganska högt i jämförelse med Sveriges historia.
            </seg>
          </u>
          <note type="speaker">
            Anf. 15 CARIN LUNDBERG (s) replik:
          </note>
          <u xml:id="i-70c3215bf6991264-90" next="i-70c3215bf6991264-92" who="Q4963953">
            <seg>
              Fru talman! Socialdemokraternas vallöfte nr 1, arbete åt alla,
              är det absolut viktigaste målet för socialdemokratisk politik.
              Genom arbete kan vi fortsätta att bygga det välfärdssamhälle som
              vi eftersträvar, tack vare de skatteinkomster som vi då får av
              arbete och genom att folk kan konsumera mer.
            </seg>
          </u>
          <u xml:id="i-70c3215bf6991264-91" prev="i-70c3215bf6991264-90" who="Q4963953">
            <seg>
              Därför är det intressant att se hur Folkpartiet har agerat när
              det gäller arbete åt alla. I betänkandet säger Folkpartiet nej
              till regeringens förslag att införa så kallade statliga kompetensöverföringsjobb.
              Det kallar man för tillfälliga sysselsättningar. Jag kan ta mig
              själv som ett exempel. Jag tillhör 40-talistgenerationen som snart
              kommer att gå i pension, och vi vet att det då försvinner väldigt
              mycket kompetens.
            </seg>
          </u>
          <u xml:id="i-70c3215bf6991264-92" prev="i-70c3215bf6991264-90" who="Q4963953">
            <seg>
              Kompetensöverföringen är ju ett sätt att skola in människor.
              Det säger Folkpartiet nej till. Folkpartiet vill också avskaffa
              Ams och en stor del av arbetsmarknadspolitiken. Jag förstår inte
              på vilket sätt det kan skaffa fler jobb.
            </seg>
          </u>
          <note type="speaker">
            Anf. 16 ROGER TIEFENSEE (c) replik:
          </note>
          <u xml:id="i-70c3215bf6991264-93" next="i-70c3215bf6991264-95" who="Q6210672">
            <seg>
              Fru talman! Carin Lundberg började med sin tomtemetafor. Jag
              tror nog den blev nästan övertydlig. Det blev så tydligt att Socialdemokraternas
              strategi är att köpa röster och dela ut klappar, men också att
              det sker för lånta pengar.
            </seg>
          </u>
          <u xml:id="i-70c3215bf6991264-94" prev="i-70c3215bf6991264-93" who="Q6210672">
            <seg>
              Sedan kom Carin Lundberg mer in på det som betänkandet handlar
              om och säger att det skulle vara en ideologisk skillnad mellan
              Socialdemokraterna och den borgerliga alliansen när det gäller
              synen på myndigheter och att vår inriktning skulle vara så lite
              som möjligt. Jag skulle snarare vilja uttrycka det så effektivt
              som möjligt.
            </seg>
          </u>
          <u xml:id="i-70c3215bf6991264-95" prev="i-70c3215bf6991264-93" who="Q6210672">
            <seg>
              Carin Lundberg kom sedan in på att Sverige har en effektiv förvaltning.
              Men min fråga är då: Menar du verkligen att vi använder varje
              skattekrona effektivt, att Socialdemokraterna och regeringen inte
              stjäl en enda skattekrona från de fattiga? Det är min korta och
              enkla fråga.
            </seg>
          </u>
          <note type="speaker">
            Anf. 17 CARIN LUNDBERG (s) replik:
          </note>
          <u xml:id="i-70c3215bf6991264-96" next="i-70c3215bf6991264-98" who="Q4963953">
            <seg>
              Fru talman! Jag har hört mycket från den här talarstolen, men
              att vi skulle köpa röster, det var ändå jag kommer inte på något
              ord som passar i kammaren för detta!
            </seg>
          </u>
          <u xml:id="i-70c3215bf6991264-97" prev="i-70c3215bf6991264-96" who="Q4963953">
            <seg>
              Jag vill bara säga så här jag kommer nästan av mig, för jag tyckte
              att det där var så förfärligt: Vi debatterar just det här med
              samhällsekonomi och finansförvaltning så här dagarna före jul,
              och jag menar att det är ett sådant ämne där det inte är så lätt
              att se skillnaden mellan den borgerliga maktalliansen och Socialdemokraterna.
              Jag noterar att Roger Tiefensee liksom företrädare från de andra
              borgerliga partierna hänvisar till folkhemmets grundare Gustav
              Möller, som säger just detta att varje ineffektivt använd skattekrona
              är en stöld från folket. Det har vi tyckt hela tiden. Det innebär
              inte att vi är felfria det har jag påpekat många gånger redan.
            </seg>
          </u>
          <u xml:id="i-70c3215bf6991264-98" prev="i-70c3215bf6991264-96" who="Q4963953">
            <seg>
              Vi tycker att det behövs myndigheter som ska genomföra de politiska
              beslut som vi fattar här i riksdagen och som regeringen fattar,
              men samtidigt måste vi se till att det görs på ett sådant sätt
              att varje skattekrona används effektivt. Jag har pekat på just
              det som Centerpartiet har reserverat sig emot, nämligen att regeringen
              kommer att ge Ekonomistyrningsverket ett uppdrag att undersöka
              myndigheternas administrativa kostnader, det som kallas overheadkostnader.
              Man ska till exempel kunna samordna eller lägga ut på entreprenad.
              I det fallet är Centerns reservation ett exempel på hur man slår
              in öppna dörrar.
            </seg>
          </u>
          <note type="speaker">
            Anf. 18 ROGER TIEFENSEE (c) replik:
          </note>
          <u xml:id="i-70c3215bf6991264-99" next="i-70c3215bf6991264-101" who="Q6210672">
            <seg>
              Fru talman! Jag tycker att det är ett felaktigt påstående att
              säga att vi slår in en öppen dörr. I finansutskottets majoritetstext
              om den här översynen skriver man att syftet är att frigöra resurser
              till myndigheternas kärnverksamhet. Om man hade haft ett tillägg
              om att syftet också vore att minska kostnaderna för statens myndigheter
              hade jag inte reserverat mig.
            </seg>
          </u>
          <u xml:id="i-70c3215bf6991264-100" prev="i-70c3215bf6991264-99" who="Q6210672">
            <seg>
              Jag tycker att det är en viktig distinktion mellan detta och
              att bara se över en sak. Ja, vi har myndigheter och vi slänger
              ut si och så många miljarder på dem, men sedan ska vi inte försöka
              minska volymen och kostnaderna för att just kunna leva i Gustav
              Möllers anda och inte slösa bort en enda skattekrona. Det var
              det jag tänkte på.
            </seg>
          </u>
          <u xml:id="i-70c3215bf6991264-101" prev="i-70c3215bf6991264-99" who="Q6210672">
            <seg>
              Jag kan konstatera att något har ändrats från talarstolen där
              uppe, där Carin Lundberg försökte med att det var en stor ideologisk
              skillnad. Nu är det inte lätt att se skillnaden. Ni tycker att
              ni har talat om Gustav Möllers anda hela tiden. Men som småbarnsförälder
              har jag lärt mig det här: Att säga är en sak, men det viktiga
              är vad man gör. Vi försöker verkligen göra detta, leva i Gustav
              Möllers anda och inte slösa bort en enda skattekrona.
            </seg>
          </u>
          <note type="speaker">
            Anf. 19 CARIN LUNDBERG (s) replik:
          </note>
          <u xml:id="i-70c3215bf6991264-102" next="i-70c3215bf6991264-103" who="Q4963953">
            <seg>
              Fru talman! Två stora myndigheter där det går åt massor av pengar
              i dag är Försäkringskassan och Ams. Om jag skulle förstå Roger
              Tiefensee rätt så innebär Centerns förslag att om vi kan spara
              in på administrationen på Ams och Försäkringskassan tycker han
              inte att det är bra att de pengarna används i verksamheten. Han
              tycker inte att Ams möjligtvis insparade administrationspengar
              skulle gå till arbetsmarknadspolitiken eller att Försäkringskassan
              i stället skulle kunna använda mer pengar till rehabiliterande
              åtgärder och på så sätt minska sjukskrivningarna.
            </seg>
          </u>
          <u xml:id="i-70c3215bf6991264-103" prev="i-70c3215bf6991264-102" who="Q4963953">
            <seg>
              Jag har inte tidigare mött den inställningen att man tycker att
              det är fel att minska på administrationen och föra medlen till
              verksamheten, men jag noterar att Centern tycker att detta är
              fel.
            </seg>
          </u>
          <note type="speaker">
            Anf. 20 GUNNAR ANDRÉN (fp):
          </note>
          <u xml:id="i-70c3215bf6991264-104" next="i-70c3215bf6991264-110" who="Q5556677">
            <seg>
              Fru talman! I detta betänkande ingår, som vanligt, frestas jag
              säga, pengar och mera pengar till försök med trängselskatt i Stockholm.
              Detta är femte debatten som jag är med om där vi anslår mera pengar
              till olika belopp eller ger bemyndiganden eller utvidgar trängselskatteförsöket.
              Fem gånger har riksdagen tagit ställning till olika förslag när
              det gäller trängselskatten.
            </seg>
          </u>
          <u xml:id="i-70c3215bf6991264-105" prev="i-70c3215bf6991264-104" who="Q5556677">
            <seg>
              Det är, som någon har sagt här mycket välformulerat årets julklapp
              till stockholmarna. Den kostar, ser vi, 1 358 860 000 kr extra.
              Det får man, fru talman, väldigt mycket för om man använder pengarna
              väl som Gustav Möller så klokt sade, och vilket vi alla här ska
              leva efter!
            </seg>
          </u>
          <u xml:id="i-70c3215bf6991264-106" prev="i-70c3215bf6991264-104" who="Q5556677">
            <seg>
              Jag tillhör dem som oftast åker kollektivt, och jag kan konstatera
              att är det någonstans man numera i Stockholm skulle behöva trängselskatter
              så är det på tunnelbanan. Där är så otroligt mycket folk att man
              verkligen trängs. Och nu kommer man att se till att det blir ännu
              trängre från den 3 januari. I själva verket utestänger man en
              väldig massa människor som inte anser sig ha råd at betala den
              här avgiften. Det är ju det som det är fråga om. Direktörer, riksdagsledamöter
              och alla andra som har råd kommer att få lättare att köra i den
              här staden, det är jag övertygad om, men vanliga sjuksköterskor,
              folkskollärare och alla möjliga vanliga människorna kommer inte
              att kunna lasta över kostnaderna på någon. De kommer att få betala
              vartenda öre för det här. Det finns ingen skola som kommer att
              betala för att deras lärare ska köra bil. Däremot är det väldigt
              många människor i det här landet och den här staden som slipper
              betala det här, inte minst politiker. Vi borde tänka på att det
              är på det sättet.
            </seg>
          </u>
          <u xml:id="i-70c3215bf6991264-107" prev="i-70c3215bf6991264-104" who="Q5556677">
            <seg>
              Men det är inte så att den här trängselskatten inte skapar jobb.
              Kronofogdemyndigheten har anställt en fruktansvärd massa människor,
              och det är naturligtvis bra att sysselsättningen går upp där.
              Det kommer att visa sig i statistiken att sysselsättningen ökar
              på det här sättet. Vi kommer att få en massa andra sådana här
              administrativa jobb också, och polisen kommer att få mera jobb
              med att övervaka.
            </seg>
          </u>
          <u xml:id="i-70c3215bf6991264-108" prev="i-70c3215bf6991264-104" who="Q5556677">
            <seg>
              Det finns onekligen behov av att göra någonting åt trafiken i
              Stockholm det är jag den förste att hålla med om. Jag har vid
              alla tillfällen förklarat att Folkpartiet står bakom 1992 års
              Dennisöverenskommelse. Den innehöll också avgifter för särskilda
              trafikprojekt. Det står vi bakom. Inga andra partier, inte heller
              Socialdemokraterna, har i längden ställt upp på det här. De har
              inte orkat med det. Men vi står fast vid detta.
            </seg>
          </u>
          <u xml:id="i-70c3215bf6991264-109" prev="i-70c3215bf6991264-104" who="Q5556677">
            <seg>
              Jag vill slutligen berömma Pär Nuder väldigt mycket, för på en
              socialdemokratisk partikongress där han blev nominerad som första
              namn alldeles nyligen föreslog han att man skulle bygga Förbifart
              Stockholm. Problemet är att det är alldeles fel ordning. Först
              inför man trängselskatterna och sedan bygger man förbifarter.
              Det är som att inte kunna åka genom Borås utan att betala trängselskatt.
              Någon ordning får det vara.
            </seg>
          </u>
          <u xml:id="i-70c3215bf6991264-110" prev="i-70c3215bf6991264-104" who="Q5556677">
            <seg>
              Om man bygger Förbifart Stockholm slipper man få in alla dessa
              bilar i närheten av Sergels torg. Vi måste ta saker och ting i
              rätt ordning. 1 358 860 000 kr är julklappen till stockholmarna;
              det ska de betala för detta. Det tar vi ut av Sveriges skattebetalare.
              Detta är inte, fru talman, väl använda pengar i Gustav Möllers
              anda.
            </seg>
          </u>
          <note type="speaker">
            Anf. 21 BÖRJE VESTLUND (s):
          </note>
          <u xml:id="i-70c3215bf6991264-111" next="i-70c3215bf6991264-117" who="Q512590">
            <seg>
              Fru talman! Det är alltid så när man lyssnar på debatten i kammaren
              att en död socialdemokrat är en god socialdemokrat, om man ska
              referera till de borgerliga debattörerna i talarstolen. Då dyker
              återigen denna debatt upp från någonstans där den, möjligen som
              en liten not, hör hemma men egentligen inte. När man börjar pressa
              folkpartister, centerpartister, kristdemokrater och någon gång
              även moderater säger de att de är för avgifter men att det handlar
              om sättet på vilket man har infört avgifterna. Det skulle vara
              så förkastligt och hemskt.
            </seg>
          </u>
          <u xml:id="i-70c3215bf6991264-112" prev="i-70c3215bf6991264-111" who="Q512590">
            <seg>
              Sanningen är den, fru talman, att det inte finns någon som har
              förslag till lösning på de stora problem som finns i Stockholmstrafiken.
              Jo, ibland sägs det att det finns förslag till lösning långt fram
              i tiden. Det kan finnas förslag till lösning om fem år, om tio
              år, om femton år, när man gått igenom hela planeringsprocessen
              och diskuterat i alla instanser, när det överklagats och redan
              byggts. Då finns det förslag.
            </seg>
          </u>
          <u xml:id="i-70c3215bf6991264-113" prev="i-70c3215bf6991264-111" who="Q512590">
            <seg>
              Men, fru talman, vi behöver bara åka till Essingeleden eller
              till någon av infarterna så kan vi konstatera att köerna redan
              i dag är långa. Hela tiden flyttar det dessutom in nya stockholmare
              på grund av tillväxten, arbetsmarknaden och den vackra stad som
              Stockholm ju är.
            </seg>
          </u>
          <u xml:id="i-70c3215bf6991264-114" prev="i-70c3215bf6991264-111" who="Q512590">
            <seg>
              Låt mig peka på några uppgifter i det här sammanhanget. För det
              första innebär de långa köerna att företagen varje år förlorar
              miljarder på att folk sitter i köer. Vad har Gunnar Andrén och
              Folkpartiet för förslag till att lösa det? Lösningen behövs inte
              om tio år utan i morgon, för det är vad det handlar om. Det handlar
              om i morgon.
            </seg>
          </u>
          <u xml:id="i-70c3215bf6991264-115" prev="i-70c3215bf6991264-111" who="Q512590">
            <seg>
              Det andra jag vill nämna är att man högljutt klagar över hur
              illa de lågavlönade blir behandlade i det här sammanhanget. Det
              skulle jag ha velat höra för flera år sedan, när jag satt i fullmäktige
              i Stockholm. Då ville man inte prioritera kollektivtrafiken. Man
              ville prioritera vägtrafiken. Det är ju i kollektivtrafiken som
              undersköterskor, sjuksköterskor, lärare finns. De sitter inte
              i bilar. Där sitter de som har betydligt högre inkomster, och
              det är från dem man också kan ta ut den lilla avgift som det är
              fråga om.
            </seg>
          </u>
          <u xml:id="i-70c3215bf6991264-116" prev="i-70c3215bf6991264-111" who="Q512590">
            <seg>
              De pengarna kan sedan gå tillbaka till kollektivtrafiken. Det
              är klart att någon ska betala för investeringen, men det som pengarna
              kan användas till är just kollektivtrafiken. Det är ett av de
              sätt som vi kan lösa stora delar av Stockholms trafikproblem på.
            </seg>
          </u>
          <u xml:id="i-70c3215bf6991264-117" prev="i-70c3215bf6991264-111" who="Q512590">
            <seg>
              Det tredje jag vill ta upp och återigen peka på gäller Förbifart
              Stockholm. Alla är överens om att det inte kommer att färdigställas
              ens under nästa mandatperiod. Det vet Gunnar Andrén. Det här är
              bara ett spel för gallerierna, ingenting annat.
            </seg>
          </u>
          <note type="speaker">
            Anf. 22 GUNNAR ANDRÉN (fp) replik:
          </note>
          <u xml:id="i-70c3215bf6991264-118" next="i-70c3215bf6991264-121" who="Q5556677">
            <seg>
              Fru talman! Jag vill börja med att kommentera att jag skulle
              ha sagt att alla döda socialdemokrater är goda. Det är de säkert,
              men framför allt finns det väldigt många levande socialdemokrater
              som är mycket bra. Jag har till exempel i den här församlingen
              aldrig sagt ett ont ord om en socialdemokrat i den bemärkelsen.
              Jag berömde också Pär Nuder, om Börje Vestlund hade lyssnat. Det
              brukar jag inte göra, men i det här fallet menar jag att han för
              rätt politik. Tyvärr är den dock för sent kommen.
            </seg>
          </u>
          <u xml:id="i-70c3215bf6991264-119" prev="i-70c3215bf6991264-118" who="Q5556677">
            <seg>
              Grundproblemet är att folk i Arboga, Haparanda, Borås och så
              vidare måste vara med och betala, genom den budget som vi nu ska
              fastställa, ytterligare 1 358 860 000 kr till detta. De kommer
              från hela landet. Det beror på att man, precis som Börje Vestlund
              säger, inte började för tio år sedan.
            </seg>
          </u>
          <u xml:id="i-70c3215bf6991264-120" prev="i-70c3215bf6991264-118" who="Q5556677">
            <seg>
              Dennisöverenskommelsen kom i början av 90-talet. Den lades åt
              sidan. Jag säger inte att vi inte medverkade till det, men om
              man hade börjat för tio år sedan hade vi haft en annan situation
              nu. Som Börje Vestlund säger är anledningen till att Essingeleden
              i dag ser ut som den gör att man på många år inte gjort några
              trafikinvesteringar i den här regionen.
            </seg>
          </u>
          <u xml:id="i-70c3215bf6991264-121" prev="i-70c3215bf6991264-118" who="Q5556677">
            <seg>
              Problemet med Essingeleden, som egentligen inte hör till Finansdepartementet,
              är att den kommer att bli ännu mer tillkorkad. Den kommer att
              bli Stockholms största parkeringsplats från och med den 3 januari,
              möjligen i konkurrens med Bergshamraleden i norra Solna. Det är
              orimligt att vi ska ha det på det sättet.
            </seg>
          </u>
          <note type="speaker">
            Anf. 23 BÖRJE VESTLUND (s) replik:
          </note>
          <u xml:id="i-70c3215bf6991264-122" next="i-70c3215bf6991264-125" who="Q512590">
            <seg>
              Fru talman! Jag tycker inte att Gunnar Andrén är särskilt trovärdig
              för han brukar, i varje fall på Stockholms gator och torg, skälla
              på att det övriga landet inte satsar tillräckligt mycket på Stockholms
              infrastruktur. Det här är ett annat sätt att satsa på just infrastrukturen,
              nämligen genom att ta betalt. Det är något som hela det övriga
              Europa tittar på. Det finns inte en storstad i Europa som inte
              tittar på någon form av system för att minska antalet bilar. Sedan
              kan det ibland vara för att finansiera ett system, det ska jag
              villigt erkänna, men alla stora städer tittar på något system
              för att minska antalet bilar i framför allt infarterna.
            </seg>
          </u>
          <u xml:id="i-70c3215bf6991264-123" prev="i-70c3215bf6991264-122" who="Q512590">
            <seg>
              Man kan naturligtvis hänvisa till Dennisöverenskommelsen. Men
              om vi ska vara ärliga, Gunnar Andrén, vad var Dennisöverenskommelsen?
              Det var en överenskommelse mellan tre partier, det är sant, och
              den var säkert bra på sitt sätt. Men problemet var, Gunnar Andrén,
              att dina partikamrater, mina partikamrater och Moderaterna satte
              sig i ett rum tillsammans och förhandlade, och det var inte särskilt
              väl förankrat. Problemet med Dennisöverenskommelsen var väl just
              att där fanns ett demokratiskt underskott. Det som vi lärde oss
              av det var att sådana överenskommelser brukar haverera.
            </seg>
          </u>
          <u xml:id="i-70c3215bf6991264-124" prev="i-70c3215bf6991264-122" who="Q512590">
            <seg>
              Jag vågar påstå att det i varje fall i vårt parti fördes stora
              diskussioner, och jag vet att det även i Gunnar Andréns parti
              förekom stora diskussioner, om delar av Dennisöverenskommelsen.
              Den var inte särskilt väl mottagen. Frågan var bara när det skulle
              haverera. Nu råkade det vara så att man från regeringens sida
              möjligen i klokskap, möjligen inte sade: Nej, nu får det vara
              bra. Vi lägger inte mer pengar på det.
            </seg>
          </u>
          <u xml:id="i-70c3215bf6991264-125" prev="i-70c3215bf6991264-122" who="Q512590">
            <seg>
              Kan vi inte glömma Dennisöverenskommelsen och i stället försöka
              hitta en lösning på Stockholms trafikproblem på lång sikt? Vi
              kan inte, Gunnar Andrén, fortsätta att prata om en överenskommelse
              som inte längre finns.
            </seg>
          </u>
          <note type="speaker">
            Anf. 24 GUNNAR ANDRÉN (fp) replik:
          </note>
          <u xml:id="i-70c3215bf6991264-126" next="i-70c3215bf6991264-129" who="Q5556677">
            <seg>
              Fru talman! När det gäller demokratiskt underskott kan man alltid
              diskutera hur väl förankrad Dennisöverenskommelsen var. Det ligger
              en del i vad Börje Vestlund säger, men om man ska jämföra det
              med det demokratiska underskott som präglar införandet av trängselskatter
              framstår den som mycket väl förankrad. Det där rummet som möjligen
              våra tre partier med valda representanter satt och förhandlade
              i ska då jämföras med en överenskommelse den 4 oktober 2002 mellan
              Göran Persson och någon som i alla fall inte var Annika Billström,
              det är jag tvärsäker på. Det var några helt andra personer från
              Vänsterpartiet och Miljöpartiet.
            </seg>
          </u>
          <u xml:id="i-70c3215bf6991264-127" prev="i-70c3215bf6991264-126" who="Q5556677">
            <seg>
              Jag noterar än en gång det har Börje Vestlund och jag diskuterat
              tidigare att det alltid är Socialdemokraterna som får ta debatten
              om vägtullarna. Vänsterpartister och miljöpartister deltar aldrig.
              I de fem debatter som jag deltagit har de aldrig varit med och
              tagit sitt ansvar, utan de åker med på ett bananskal när det gäller
              den här överenskommelsen och gör ingenting. Börje Vestlund och
              ni andra som inte stod för detta i valrörelsen 2002 får ta hela
              debatten. Vänsterpartiet och Miljöpartiet är aldrig närvarande
              i den.
            </seg>
          </u>
          <u xml:id="i-70c3215bf6991264-128" prev="i-70c3215bf6991264-126" who="Q5556677">
            <seg>
              Allra sist, fru talman: Nu har vi debatterat den här frågan väldigt
              många gånger, och nu vet svenska folket en sak, nämligen att riksdagen
              kommer att tvingas anslå 1 358 860 000 kr ytterligare för att
              detta trafikförsök ska kunna genomföras i Stockholm. Det är inte
              bara stockholmarna som får betala för detta, utan det är folket
              i Ystad, Haparanda eller i Arboga, som Jörgen Johansson talar
              om. Jag tror inte att de är förtjusta i att vi använder skattebetalarnas
              pengar på detta sätt.
            </seg>
          </u>
          <u xml:id="i-70c3215bf6991264-129" prev="i-70c3215bf6991264-126" who="Q5556677">
            <seg>
              Jag tycker inte att det är värdigt att vi, i Gustav Möllers anda,
              använder pengar på detta sätt. Vi skulle kunna använda dem på
              mycket bättre sätt.
            </seg>
          </u>
          <note type="speaker">
            Anf. 25 BÖRJE VESTLUND (s) replik:
          </note>
          <u xml:id="i-70c3215bf6991264-130" next="i-70c3215bf6991264-134" who="Q512590">
            <seg>
              Fru talman! I den vanliga Stockholmsretoriken är det något positivt
              att övriga landet bidrar med något till Stockholm. Men i det här
              fallet blev det inte som Folkpartiet ville ha det, och då passar
              inte galoscherna! Det är ju det som är det stora problemet i det
              här sammanhanget: Det gick inte riktigt som man ville från Folkpartiets
              sida.
            </seg>
          </u>
          <u xml:id="i-70c3215bf6991264-131" prev="i-70c3215bf6991264-130" who="Q512590">
            <seg>
              Fru talman! Det som är viktigast i det här sammanhanget är ju
              att vi försöker lösa de problem som finns i Stockholmstrafiken.
              Oavsett vad diskussionen leder fram till, Gunnar Andrén, tror
              jag att vi alltid kommer att komma till slutsatsen att vi måste
              ha någon form av avgift i trafiken, även i Stockholmstrafiken.
              Där vet jag att Gunnar Andrén och jag är överens.
            </seg>
          </u>
          <u xml:id="i-70c3215bf6991264-132" prev="i-70c3215bf6991264-130" who="Q512590">
            <seg>
              Jag skulle också vilja framhålla att jag själv har gått från
              att ha varit direkt motståndare till avgifter i trafiken till
              att vara skeptiker och har till sist blivit positiv till det.
              När man ser resultatet av det som har skett i Europa och i andra
              delar av världen inser man att detta är ett sätt att komma vidare.
              Det andra sättet att komma vidare när det gäller att få en bättre
              infrastruktur och en bättre situation för trafiken är just att
              bygga mer vägar och järnvägar. Men om man bara vill ha det ena,
              så får man trafikkaos.
            </seg>
          </u>
          <u xml:id="i-70c3215bf6991264-133" prev="i-70c3215bf6991264-130" who="Q512590">
            <seg>
              Miljöpartiet vill bara ha det ena, och Moderaterna vill bara
              ha det ena fast det är inte samma sak de vill ha. Men vi Socialdemokrater
              vill ha både avgifter och mer infrastruktur. Då tror jag att vi
              löser detta.
            </seg>
          </u>
          <u xml:id="i-70c3215bf6991264-134" prev="i-70c3215bf6991264-130" who="Q512590">
            <seg>
              Slutligen kan jag konstatera att Siv Holma faktiskt har suttit
              med i debatten här. Det brukar vänsterpartister inte göra när
              vi debatterar sådana här frågor.
            </seg>
          </u>
          <note>
            Överläggningen var härmed avslutad.
          </note>
          <note>
            3 § Allmänna bidrag till kommuner
          </note>
          <note>
            Föredrogs
          </note>
          <note type="speaker">
            Anf. 26 TOMMY TERNEMAR (s):
          </note>
          <note>
            Fru talman! Betänkandet FiU3 handlar om allmänna bidrag till
            kommuner. Betänkandet omfattar statens bidrag till kommuner och
            landsting samt bidrag och avgifter för kommunalekonomisk utjämning.
            Betänkandet handlar även om bidrag för särskilda insatser i vissa
            kommuner och landsting samt om bidrag för utjämning av LSS-kostnader.
            Anslaget under detta utgiftsområde uppgår 2006 till 20 161 000
            000 kr.
          </note>
          <u xml:id="i-70c3215bf6991264-135" who="Q6333187">
            <seg>
              I betänkandet behandlas även en skrivelse från regeringen, där
              regeringen ger en översiktlig redovisning av verksamheterna och
              ekonomin i kommuner och landsting.
            </seg>
          </u>
          <note>
            Fru talman! Utskottet har behandlat 25 motionsyrkanden som väckts
            med anledning av regeringens skrivelse samt 33 motionsyrkanden
            med anknytning till kommunala frågor. Dessa motioner har väckts
            under den allmänna motionstiden 2005. Yrkandena handlar om ekonomiska
            förutsättningar för kommunal verksamhet, finansieringsprincipen,
            det kommunala självstyret samt insatser för personer med funktionshinder.
            Samtliga motionsyrkanden avstyrks.
          </note>
          <note>
            I betänkandet finns också 16 reservationer och fyra särskilda
            yttranden.
          </note>
          <note>
            Med detta, fru talman, överlämnas ärendet för debatt.
          </note>
          <note type="speaker">
            Anf. 27 CECILIA WIDEGREN (m):
          </note>
          <u xml:id="i-70c3215bf6991264-136" next="i-70c3215bf6991264-148" who="Q4990451">
            <seg>
              Fru talman! Eftersom en riksdagsmajoritet i ett första steg i
              budgetprocessen inte har gett Moderaternas budget stöd har vi
              valt att avstå från att lägga fram ett formellt motförslag i detalj.
              Vårt budgetalternativ bör ses i sin helhet och inte brytas sönder
              i detaljer som visas isolerat.
            </seg>
          </u>
          <u xml:id="i-70c3215bf6991264-137" prev="i-70c3215bf6991264-136" who="Q4990451">
            <seg>
              Jag står självklart bakom alla Moderaternas och alliansens reservationer
              i betänkandet, men jag väljer för tids vinnande att yrka bifall
              endast till reservation 6.
            </seg>
          </u>
          <u xml:id="i-70c3215bf6991264-138" prev="i-70c3215bf6991264-136" who="Q4990451">
            <seg>
              Moderata samlingspartiets politik när det gäller kommuner och
              landsting skiljer sig avsevärt från regeringens. Vår politik skulle
              ge ett ekonomiskt utrymme på ett helt annat sätt än regeringens
              budget. Över tre år skulle vi ge ytterligare 12 miljarder till
              kommuner och landsting, och redan nästa år skulle vi ge ytterligare
              5 miljarder mer än regeringens förslag.
            </seg>
          </u>
          <u xml:id="i-70c3215bf6991264-139" prev="i-70c3215bf6991264-136" who="Q4990451">
            <seg>
              Fru talman! Vi vill se en förändring av det kommunala utjämningssystemet.
              Vi väljer dessutom att fullt ut finansiera den förändringen redan
              nästa år. Det är inga direkta försämringar för dem som i dag har
              det tufft och försöker få det att gå ihop.
            </seg>
          </u>
          <u xml:id="i-70c3215bf6991264-140" prev="i-70c3215bf6991264-136" who="Q4990451">
            <seg>
              Vi moderater vill se en koncentration av kommunernas uppgifter
              till de viktigaste uppgifterna, så att man så att säga väljer
              att bli vid sin läst. Det finns ett behov av avregleringar men
              också av konkurrensutsättning av verksamheten så att skattebetalarnas
              pengar på ett bättre sätt kommer medborgarna till del.
            </seg>
          </u>
          <u xml:id="i-70c3215bf6991264-141" prev="i-70c3215bf6991264-136" who="Q4990451">
            <seg>
              Ansvarsförhållandena mellan stat och kommun är en viktig fråga
              som bör prioriteras, inte minst för den kommunala demokratin och
              det kommunala självstyret, så att människor som arbetar lokalt
              och bäst känner kommuner och landsting kan få en större makt över
              den vardag de jobbar i. Vår politik ger kommunerna möjlighet att
              på kort sikt prioritera elever, lärare, vårdpersonal, omsorgspersonal
              och till och med kultur på ett annat sätt än regeringens budget
              gör.
            </seg>
          </u>
          <u xml:id="i-70c3215bf6991264-142" prev="i-70c3215bf6991264-136" who="Q4990451">
            <seg>
              Fru talman! Kommunerna och landstingen ansvarar för huvuddelen
              av de skattefinansierade välfärdstjänsterna i vårt land. De senaste
              årens ansträngda ekonomiska situation för kommunsektorn har därför
              fått konsekvenser för vård, skola och för barn- och äldreomsorg.
              Under såväl 2002 som 2003 redovisade kommunsektorn stora negativa
              resultat. År 2004 nåddes kommunsektorn återigen av ett positivt
              finansiellt sparande men till priset av de största kommunala skattehöjningarna
              på 25 år i svensk historia. I genomsnitt var de kommunala skattehöjningarna
              upp till en procentenhet mellan 2003 och 2004. Detta drabbar dem
              som i dag har det svårast att få det att gå runt: låg- och medelinkomsttagare.
            </seg>
          </u>
          <u xml:id="i-70c3215bf6991264-143" prev="i-70c3215bf6991264-136" who="Q4990451">
            <seg>
              Under 2005 har skattehöjningarna fortsatt. Detta är en självklart
              en starkt bidragande orsak till att sysselsättningen är svag och
              hotar att dämpa pensionerna. Därigenom är höjda kommunalskatter
              inte lösningen på brister i välfärden utan tvärtom ett hot både
              mot den offentligt finansierade välfärden och mot den enskilda
              människans möjligheter att göra val i sin vardag och bestämma
              över sitt eget liv.
            </seg>
          </u>
          <u xml:id="i-70c3215bf6991264-144" prev="i-70c3215bf6991264-136" who="Q4990451">
            <seg>
              Fru talman! Trots de betydande kommunala skattehöjningarna har
              resurstillskottet i verksamheten huvudsakligen uteblivit. I kommuner
              och landsting har antalet anställda minskat under 2004. Kommunernas
              ansträngda ekonomiska situation har också inneburit att möjligheterna
              att höja lönerna för kommunala anställda har varit begränsade.
              Detta slår inte minst mot de 80 % som är kvinnor i offentlig sektor.
              Där har möjligheterna att minska löneskillnader försämrats avsevärt.
            </seg>
          </u>
          <u xml:id="i-70c3215bf6991264-145" prev="i-70c3215bf6991264-136" who="Q4990451">
            <seg>
              Kommuner och landsting har under de senaste åren drabbats av
              kostnadsdrivande krav från staten. Ett flertal reformer har varit
              underfinansierade. Kommunförbundet, det vill säga Sveriges Kommuner
              och Landsting, som har samma politiska majoritet som regeringsmajoriteten,
              har visat på ett antal reformer, bland annat inom barnomsorgen,
              som har varit underfinansierade sedan 1995. För barnomsorgen handlar
              det om 3 ½ miljarder kronor i underfinansiering årligen. För handikappomsorgen
              är det 8 miljarder kronor i underfinansiering till kommuner och
              landsting.
            </seg>
          </u>
          <u xml:id="i-70c3215bf6991264-146" prev="i-70c3215bf6991264-136" who="Q4990451">
            <seg>
              Fru talman! Vi moderater väljer att satsa generellt i kommuner
              och landsting för att stärka deras självstyre och för att de lokalt
              bäst ser behoven, vad som behöver göras för elever, lärare, vårdpersonal
              och andra.
            </seg>
          </u>
          <u xml:id="i-70c3215bf6991264-147" prev="i-70c3215bf6991264-136" who="Q4990451">
            <seg>
              Avslutningsvis vill jag säga några ord om dagens statliga restriktioner
              och regelverk vad gäller driftsformerna för kommunal verksamhet.
              Vi väljer i dag att hålla tillbaka nyföretagande, tillväxt och
              inte minst kvinnornas roll på arbetsmarknaden.
            </seg>
          </u>
          <u xml:id="i-70c3215bf6991264-148" prev="i-70c3215bf6991264-136" who="Q4990451">
            <seg>
              Vi är självklart bakom att det ska finansieras solidariskt och
              vara tillgängligt för alla. Men man måste se över möjligheterna
              för mångfald av aktörer inom de kommunala verksamheterna för att
              öka möjligheten att säkra tillgången av kvalificerad personal,
              möjligheten att attrahera nya medarbetare och så vidare. En mångfald
              av driftsformer medför större dynamik, växande entreprenörskap
              och ökade innovationer.
            </seg>
          </u>
          <note type="speaker">
            Anf. 28 CHRISTER NYLANDER (fp):
          </note>
          <u xml:id="i-70c3215bf6991264-149" next="i-70c3215bf6991264-161" who="Q5109199">
            <seg>
              Fru talman! Folkpartiets budgetalternativ har också här redan
              fallit i en tidigare behandling, och vi avstår därför från förslag
              i anslagsbeslutet. Jag gissar att vi senare får höra från Sonia
              Karlsson att kommunernas ekonomi är väldigt god just nu. Jag tror
              att det blir temat i hennes anförande. Låt mig därför inleda med
              att säga att hon till stor del har alldeles rätt i det, om hon
              nu skulle säga det.
            </seg>
          </u>
          <u xml:id="i-70c3215bf6991264-150" prev="i-70c3215bf6991264-149" who="Q5109199">
            <seg>
              Visst är det så att högkonjunkturen nu också märks i kommunernas
              kassa. Den starka globala återhämtning som vi ser framför allt
              genom ökad handel och Kinas och Indiens tillväxt sipprar också
              ned till de kommunala kassorna. Men jag tror också att man måste
              säga att väldigt många av dem som jobbar inom de kommunala verksamheterna
              inte märker av detta.
            </seg>
          </u>
          <u xml:id="i-70c3215bf6991264-151" prev="i-70c3215bf6991264-149" who="Q5109199">
            <seg>
              Ännu tydligare är det kanske för dem som är beroende av de offentliga
              välfärdstjänsterna. De märker inte heller av det. Det är lärare
              och elever som befinner sig i slitna skollokaler med undermåliga
              skolböcker och oordning. Det är gamla människor som slitit och
              tagit ansvar i alla år men som inte får lov att andas frisk luft
              när de blir gamla, bestämma vem de vill bo med eller ens få duscha
              när de vill.
            </seg>
          </u>
          <u xml:id="i-70c3215bf6991264-152" prev="i-70c3215bf6991264-149" who="Q5109199">
            <seg>
              Det finns många tragiska bilder av verkligheten inte minst inom
              äldreomsorgen. Vi fick en i veckan från Simrishamn med en 90-årig
              kvinna som väntat tre dagar med brutna ben. Det är en bild av
              verkligheten. Det finns många som mår väldigt bra. Men det är
              en bild av verkligheten som vi har i detta högkonjunkturens Sverige.
              Det är en bild för mycket.
            </seg>
          </u>
          <u xml:id="i-70c3215bf6991264-153" prev="i-70c3215bf6991264-149" who="Q5109199">
            <seg>
              Om vi börjar med den ekonomiska bilden är det sant att det ser
              bättre ut i år än vad det gjorde när vi debatterade kommunernas
              ekonomi i fjol. Sammanfattningsvis är den totala bilden ganska
              hyfsad. Kommunerna går med ungefär 10 miljarder i överskott år
              2005. Men fortfarande är 34 kommuner i obalans trots stark högkonjunktur.
              På landstingssidan är det ungefär 4 miljarder i överskott totalt
              sett. Men fortfarande är det tre landsting, tror jag, som inte
              går i balans i år trots stark högkonjunktur.
            </seg>
          </u>
          <u xml:id="i-70c3215bf6991264-154" prev="i-70c3215bf6991264-149" who="Q5109199">
            <seg>
              Enligt den bedömning jag sett höjer 17 kommuner kommunskatten.
              I fjol var det 80 kommuner som höjde kommunskatten. Trots att
              vi har en ganska bra konjunktur ser de sig tvingade att göra det
              för att få saker och ting att gå ihop. Om allt detta smolk finns
              i bägaren när vi har stark konjunktur måste man fundera på hur
              väl kommunsektorn i Sverige är rustad för den tid som kommer när
              vi får en lågkonjunktur. Man kan inte bara bygga en verksamhet
              som klarar sol och vackert väder. Man måste ha en verksamhet som
              också klarar lågkonjunkturer.
            </seg>
          </u>
          <u xml:id="i-70c3215bf6991264-155" prev="i-70c3215bf6991264-149" who="Q5109199">
            <seg>
              Vi har väldigt stora utmaningar framöver. Befolkningsutvecklingen
              blir sådan att behoven kommer att öka, och rekryteringsbehovet
              till de kommunala arbetena kommer också att öka. Vi kanske just
              nu är inne i de mest fördelaktiga åren både när det gäller den
              befolkningsmässiga utvecklingen och när det gäller den ekonomiska
              utvecklingen. Då krävs det förberedelser för framtiden.
            </seg>
          </u>
          <u xml:id="i-70c3215bf6991264-156" prev="i-70c3215bf6991264-149" who="Q5109199">
            <seg>
              Det handlar om att vi måste se till att sysselsättningen totalt
              sett ökar och att vi får strukturförändringar där. Vi måste öka
              antalet arbetade timmar och ge större utrymme för kommuner att
              göra saker smartare. Vi ska inte lägga så mycket kraft här i riksdagen
              på att krångla till det för kommunerna och sätta stopp för kommuner
              som vill utveckla nya sätt att bedriva verksamheten. Vi borde
              riva hindren i stället och se till att den kommunala verksamheten
              kan bli bättre. Begränsningarna måste bort och inte blir fler.
            </seg>
          </u>
          <u xml:id="i-70c3215bf6991264-157" prev="i-70c3215bf6991264-149" who="Q5109199">
            <seg>
              Vi måste fundera på hur vi stärker företagsklimatet och ser till
              att vi på den nationella arenan tar bort krångel och onödiga skatter.
              Men vi måste också fundera på hur vi stimulerar kommuner att satsa
              på det lokala företagarklimatet. Vi måste fundera på hur vi bryter
              utanförskapet och stärker integrationen. Ska vi klara Sveriges
              ekonomiska utmaningar framöver måste vi ge alla en chans att vara
              med.
            </seg>
          </u>
          <u xml:id="i-70c3215bf6991264-158" prev="i-70c3215bf6991264-149" who="Q5109199">
            <seg>
              Fru talman! Sverige lägger väldigt mycket pengar på offentlig
              välfärd. Det är den andra sidan av att ha ett högt skattetryck.
              Det ställer krav på oss förtroendevalda att se till att vi får
              ut så mycket möjligt av de pengarna och mesta möjliga kvalitet.
              Trots att vi har världens högsta skatter ser vi så tydliga brister.
              Det är köer till förskolan och stora barngrupper. Det är brist
              på resultat i skolan trots att man satsar mycket pengar på skolan.
              Det är en av de största satsningarna i världen. Trots det har
              vi försämrade resultat. Äldreomsorgen är ytterligare ett område
              där vi har tydliga brister.
            </seg>
          </u>
          <u xml:id="i-70c3215bf6991264-159" prev="i-70c3215bf6991264-149" who="Q5109199">
            <seg>
              Man måste lägga mycket kraft på två saker framöver. Det ena är
              att ta tag i systemfelen och se till att pengarna används rätt.
              Det andra är att man får fart på jobben och ökar sysselsättningen.
            </seg>
          </u>
          <u xml:id="i-70c3215bf6991264-160" prev="i-70c3215bf6991264-149" who="Q5109199">
            <seg>
              Fru talman! Om man ser på en femdygnsprognos på tv-vädret och
              ser att det är minusgrader innebär det inte att hotet om den globala
              uppvärmningen kan avskrivas. Samma sak måste det vara när vi studerar
              kommunernas ekonomi. Att väldigt många kommuner har en stark ekonomi
              under en högkonjunktur får inte innebära att vi ropar faran över.
              De största problemen har vi framför oss.
            </seg>
          </u>
          <u xml:id="i-70c3215bf6991264-161" prev="i-70c3215bf6991264-149" who="Q5109199">
            <seg>
              Fru talman! För övrigt anser jag vi behöver ha en rejäl översyn
              av det kommunala utjämningssystemet. Jag hinner inte utveckla
              det vidare här. Jag nöjer mig med att yrka bifall till reservationerna
              6 och 8.
            </seg>
          </u>
          <note type="speaker">
            Anf. 29 ELSE-MARIE LINDGREN (kd):
          </note>
          <u xml:id="i-70c3215bf6991264-162" next="i-70c3215bf6991264-174" who="Q4962726">
            <seg>
              Fru talman! Kristdemokraterna anser att kommunsektorn behöver
              ett ekonomiskt tillskott utöver de medel som Socialdemokraterna
              anslår i budgetpropositionen. Vi föreslår därför 9 miljarder kronor
              mer än den socialdemokratiska regeringen till kommuner och landsting.
            </seg>
          </u>
          <u xml:id="i-70c3215bf6991264-163" prev="i-70c3215bf6991264-162" who="Q4962726">
            <seg>
              Kommuner har tillsammans med landsting och regioner uppgiften
              att driva och förvalta det som vi kristdemokrater anser vara välfärdens
              kärna, nämligen vården och omsorgen av barn och äldre, utbildningen
              av de unga samt den samhällsnyttiga servicen till medborgarna.
              Nu måste det till en målmedveten satsning de närmaste åren för
              att höja kvaliteten på den service som invånarna har rätt att
              kräva av det allmänna.
            </seg>
          </u>
          <u xml:id="i-70c3215bf6991264-164" prev="i-70c3215bf6991264-162" who="Q4962726">
            <seg>
              Fru talman! Kristdemokraterna har lyssnat på vad politiker och
              för den delen även tjänstemän på kommunal nivå önskar. De områden
              som särskilt kommer att prioriteras av Kristdemokraterna är äldreomsorg
              och sjukvård. Det krävs ett rejält resurstillskott som kommunsektorns
              förtroendevalda själva kan besluta om. Varje kommun, landsting
              och region måste utgå från sina behov och förutsättningar för
              att reellt kunna förbättra för barnen, eleverna och de äldre.
              Därför krävs det handlingsutrymme för de lokalt förtroendevalda
              att avgöra på vilket sätt resurserna bäst ska användas. Genom
              att frikoppla öronmärkningen på regeringens satsning kan vi frigöra
              omkring 20 miljarder kronor under perioden som kommunerna själva
              får disponera. Vi menar att detta är möjligheten till ett bättre
              resursutnyttjande och hushållning med gemensamma resurser.
            </seg>
          </u>
          <u xml:id="i-70c3215bf6991264-165" prev="i-70c3215bf6991264-162" who="Q4962726">
            <seg>
              Fru talman! För oss är det självklart att alla barn ska ges rätt
              att få del av kommunernas stöd till barnomsorg. Kristdemokraterna
              vill därför att kommunerna ska ha skyldighet att erbjuda ekonomiskt
              stöd inte bara till barn i förskolan utan också till de föräldrar
              som själva tar hand om sina barn. Att kunna ge ett kommunalt vårdnadsbidrag
              till de föräldrar som önskar det är en förträfflig satsning för
              våra barn. Dessutom föreslår vi också en nationell satsning på
              kvaliteten i förskolan.
            </seg>
          </u>
          <u xml:id="i-70c3215bf6991264-166" prev="i-70c3215bf6991264-162" who="Q4962726">
            <seg>
              För att stärka arbetet inom psykiatrin anslår Kristdemokraterna
              500 miljoner kronor under perioden 20062008, vilket är betydligt
              närmare den resursförstärkning som regeringens egen utredare Anders
              Milton föreslagit. Därtill vill Kristdemokraterna satsa 400 miljoner
              kronor på en förstärkt barn- och ungdomspsykiatri.
            </seg>
          </u>
          <u xml:id="i-70c3215bf6991264-167" prev="i-70c3215bf6991264-162" who="Q4962726">
            <seg>
              Kristdemokraterna vill införa en kommunal fastighetsavgift på
              högst 2 800 kr per småhus och 900 kr per år för lägenheter. Denna
              reform ger kommunsektorn ett tillskott på ca 16 miljarder kronor
              per år.
            </seg>
          </u>
          <u xml:id="i-70c3215bf6991264-168" prev="i-70c3215bf6991264-162" who="Q4962726">
            <seg>
              Fru talman! Resurserna till kommunerna är av central betydelse
              för kvaliteten i den välfärd som skattebetalarna har rätt att
              kräva av samhället. För att kvaliteten inte ska försämras eller
              trygghetssystemen urholkas krävs det en politik som leder till
              högre och mer uthållig tillväxt fler jobb och fler människor i
              skatteinbringande sysselsättning, helt enkelt. Utan denna tillväxt
              kommer det bara att finnas nedskärningar att fördela. Detta är
              ett viktigt skäl till att Kristdemokraterna sätter tillväxtpolitiken
              högst på dagordningen.
            </seg>
          </u>
          <u xml:id="i-70c3215bf6991264-169" prev="i-70c3215bf6991264-162" who="Q4962726">
            <seg>
              På längre sikt bör kommunernas beroende av omfördelning av statliga
              medel minska. Förutom att det ger grogrund för en verklig tillväxt
              i skatteunderlaget kan detta ske genom att staten i större mån
              än tidigare låter kommunerna själva disponera över de skattemedel
              som deras invånare genererar. I detta avseende spelar förstås
              det kommunala utjämningssystemet och effekten av nuvarande grundavdrag
              in.
            </seg>
          </u>
          <u xml:id="i-70c3215bf6991264-170" prev="i-70c3215bf6991264-162" who="Q4962726">
            <seg>
              Kommunernas självständighet kan också stärkas genom att man breddar
              de kommunala skattebaserna. Ett steg i den riktningen är att slopa
              fastighetsskatten och införa en allmän kommunal fastighetsavgift
              som står i relation till de kostnader kommunerna har för att ge
              service till fastighetsägarna. Detta är ett förslag som stärker
              den kommunala självfinansieringen. Det ger också möjlighet för
              staten att minska anslaget till kommunerna i motsvarande mån utan
              att det hotar kvaliteten i vården och skolan eller omsorgen om
              våra barn och gamla.
            </seg>
          </u>
          <u xml:id="i-70c3215bf6991264-171" prev="i-70c3215bf6991264-162" who="Q4962726">
            <seg>
              Detta förslag går också helt i linje med vad kommunerna själva
              har uttryckt ett önskemål om, bland annat i den skattebasutredning
              som Kommunförbundet presenterade för ett antal år sedan, nämligen
              att få växla bort delar av statsbidragen mot att de själva får
              förfoga över en ökad andel av inkomster och avgifter.
            </seg>
          </u>
          <u xml:id="i-70c3215bf6991264-172" prev="i-70c3215bf6991264-162" who="Q4962726">
            <seg>
              Sammanfattningsvis är kommuners, regioners och landstings ekonomi
              fortfarande bräcklig. Det innebär att många drar sig för att genomföra
              större satsningar. Kristdemokraterna menar att bristerna inte
              kan lösas enbart med höjda skatter, utan lösningen borde också
              vara att de generella statsbidragen till kommunsektorn ökar.
            </seg>
          </u>
          <u xml:id="i-70c3215bf6991264-173" prev="i-70c3215bf6991264-162" who="Q4962726">
            <seg>
              Fru talman! Jag ställer mig bakom samtliga reservationer som
              Kristdemokraterna har gjort, men vill ändå yrka bifall särskilt
              till reservation 3 under punkt 5 och till reservation 6 under
              punkt 8.
            </seg>
          </u>
          <u xml:id="i-70c3215bf6991264-174" prev="i-70c3215bf6991264-162" who="Q4962726">
            <seg>
              Jag ber att få önska mina kolleger här i kammaren en riktigt
              god jul oavsett om tomten kommer eller inte.
            </seg>
          </u>
          <note type="speaker">
            Anf. 30 JÖRGEN JOHANSSON (c):
          </note>
          <u xml:id="i-70c3215bf6991264-175" next="i-70c3215bf6991264-198" who="Q5886707">
            <seg>
              Fru talman! Regeringen ger en glassig bild av Kommun- och Landstings-Sverige
              i dag. Trots det finns det stora problem. Grundläggande i problembilden
              är regeringens nedlåtande syn på kommunerna. Var finns det omtalade
              kommunala självstyret? Var finns de raka rören i dialogen mellan
              stat och kommun, och var finns insikten från regeringens sida
              om kommunernas möjlighet och roll i såväl det demokratiska arbetet
              som i deras förmåga att klara såväl dagens som morgondagens problem?
            </seg>
          </u>
          <u xml:id="i-70c3215bf6991264-176" prev="i-70c3215bf6991264-175" who="Q5886707">
            <seg>
              Trots ett ständigt talande om det grundlagsfästa självstyret
              har vi i dag ett kommunalt självstyre som fungerar på nåder från
              statsmakten. Från Centerpartiet ser vi nuvarande system som ett
              petande i detaljer som inte hör hemma i en demokrati där varje
              politisk nivå ska kunna ta sitt ansvar för sina handlingar inför
              medborgarna.
            </seg>
          </u>
          <u xml:id="i-70c3215bf6991264-177" prev="i-70c3215bf6991264-175" who="Q5886707">
            <seg>
              Fru talman! Många kommuner har problem när befolkningen blir
              äldre. Den unga generationen ser inga framtidsutsikter i hemkommunen
              och lämnar den. Vem ska i framtiden ta hand om den äldre generationen?
              Den här utvecklingen har Kommunförbundet påtalat, och den är ett
              mycket tydligt tecken på den sociala klyvning som i dag sker i
              Sverige.
            </seg>
          </u>
          <u xml:id="i-70c3215bf6991264-178" prev="i-70c3215bf6991264-175" who="Q5886707">
            <seg>
              Vi ser alltför lite av förmågan att stimulera utvecklingen i
              hela Sverige från den regerande församlingen. Centerpartiet vill
              förändra den negativa utvecklingen och ge alla bygder en framtidstro.
              En möjlighet att stimulera den lokala och regionala utvecklingen
              är en tydlig regionalisering där varje bygd ges instrumenten att
              utveckla sin region.
            </seg>
          </u>
          <u xml:id="i-70c3215bf6991264-179" prev="i-70c3215bf6991264-175" who="Q5886707">
            <seg>
              Det innebär att frågor som näringspolitik, kulturpolitik och
              regionalpolitik i större utsträckning ska läggas på den regionala
              nivån. Det får givetvis effekter på den centrala nivå, på riksdagens
              arbete och på centrala verk, men det är en utveckling som behövs
              för att kunna ge människor med en aktiv vilja möjligheten att
              utveckla sin hembygd.
            </seg>
          </u>
          <u xml:id="i-70c3215bf6991264-180" prev="i-70c3215bf6991264-175" who="Q5886707">
            <seg>
              Centerpartiet vill genom sina förslag ge förtroendevalda på lokal
              och regional nivå instrumenten att utveckla sin bygd. Nuvarande
              centralstyre hör historien till enligt vår uppfattning.
            </seg>
          </u>
          <u xml:id="i-70c3215bf6991264-181" prev="i-70c3215bf6991264-175" who="Q5886707">
            <seg>
              Fru talman! Vi har tidigare i höst i kammaren diskuterat LSS
              och de undanträngningseffekter som den ekonomiska utvecklingen
              har fått på område efter område ute i kommunerna. Ett rättfärdigande
              av fel som finns i utjämningssystemet från regeringens sida kombinerat
              med att finansieringsprincipen har satts ur spel innebär att sektorer
              som vården, skolan och omsorgen får betala notan. Det här är i
              dag ett av kommunernas största problem.
            </seg>
          </u>
          <u xml:id="i-70c3215bf6991264-182" prev="i-70c3215bf6991264-175" who="Q5886707">
            <seg>
              Från Centerpartiet ser vi det som ett grundläggande krav att
              finansieringsprincipen tillämpas strikt. I alla andra sammanhang
              gäller pacta sunt servanda , alltså att avtal ska hållas. Finansieringsprincipen
              har framställts som och är ett avtal mellan kommun och stat och
              ska därför hållas. Men så sker inte i dag. LSS är ett tecken på
              det.
            </seg>
          </u>
          <u xml:id="i-70c3215bf6991264-183" prev="i-70c3215bf6991264-175" who="Q5886707">
            <seg>
              Från Centerpartiet anser vi att staten måste ta ett större ekonomiskt
              ansvar för att den rättighetslagstiftning som vi här i kammaren
              har beslutat om får en rimlig finansiering.
            </seg>
          </u>
          <u xml:id="i-70c3215bf6991264-184" prev="i-70c3215bf6991264-175" who="Q5886707">
            <seg>
              Fru talman! Av landets kommuner redovisar 58 % att man kommer
              att klara balanskravet. 15 % konstaterar nu att man inte kommer
              att göra det. En grundläggande syn i det kommunala ekonomiska
              arbetet är att ha en god ekonomisk hushållning. Numera räknas
              också de kommunala bolagen in i balanskravet. Så var det inte
              tidigare.
            </seg>
          </u>
          <u xml:id="i-70c3215bf6991264-185" prev="i-70c3215bf6991264-175" who="Q5886707">
            <seg>
              Balanskravet är en bra mätare på en god ekonomisk hushållning,
              men det blir ofta en fråga om bedömningar huruvida man har klarat
              balanskravet eller ej. Då finns den så kallade gummisnoddsparagrafen,
              nämligen den om synnerliga skäl. Frågan är: Vad innebär detta?
            </seg>
          </u>
          <u xml:id="i-70c3215bf6991264-186" prev="i-70c3215bf6991264-175" who="Q5886707">
            <seg>
              Centerpartiet anser att en rimlig bedömning av begreppet synnerliga
              skäl uppföljs om såväl majoritet som opposition är överens i bedömningen
              och om ett enigt kommunfullmäktige beslutar om vad begreppet innebär
              i det specifika fallet. Bedömningen är ofta en form av finlir
              och bör kunna överlåtas till den demokratiska församlingen.
            </seg>
          </u>
          <u xml:id="i-70c3215bf6991264-187" prev="i-70c3215bf6991264-175" who="Q5886707">
            <seg>
              Fru talman! Sysselsättningen är en nyckelfråga i dag. Regeringen
              har genom konstlade åtgärder i budgeten försökt hyfsa arbetslöshetssiffrorna.
              Det är intressant att notera att 43 % av kommunerna inte kommer
              att anställa fler. 15 % kommer att minska antalet anställda och
              resterande del är osäkra eller kommer att öka antalet anställda
              marginellt. De här åsikterna redovisades av Kommunförbundet efter
              det att man hade fått in insikten om plusjobben.
            </seg>
          </u>
          <u xml:id="i-70c3215bf6991264-188" prev="i-70c3215bf6991264-175" who="Q5886707">
            <seg>
              Man kan givetvis fråga sig varför. Svaret är enkelt. I vanlig
              ordning är regelverket för plusjobben oklart. Reformen är underfinansierad
              och långsiktighet i förslaget saknas. Ingen har svarat på om det
              här är en fråga om en lönedumpad grupp i kommunerna eller om marknadsmässiga
              löner ska tillämpas. Om marknadsmässiga löner ska tillämpas är
              förslaget mycket tydligt underfinansierat. Någon annan ska alltså
              betala notan.
            </seg>
          </u>
          <u xml:id="i-70c3215bf6991264-189" prev="i-70c3215bf6991264-175" who="Q5886707">
            <seg>
              Ingen har svarat på vem som har ansvaret vid en långtidssjukskrivning
              och därmed rehabiliteringsansvaret. Dessa människor ska inte betraktas
              som vanliga anställda i kommunen utan ska endast utföra arbetsuppgifter
              som annars inte skulle bli utförda. En annan inriktning skulle
              skapa en facklig konflikt.
            </seg>
          </u>
          <u xml:id="i-70c3215bf6991264-190" prev="i-70c3215bf6991264-175" who="Q5886707">
            <seg>
              Det här är frågor som kommunerna har ställt sig under den senaste
              månaden, och så sent som i går alltså ett par veckor före införandet
              hade man inte fått svar på frågan. Tala om långsiktighet och tala
              om goda planeringsförutsättningar!
            </seg>
          </u>
          <u xml:id="i-70c3215bf6991264-191" prev="i-70c3215bf6991264-175" who="Q5886707">
            <seg>
              Från Centerpartiet ser vi kommunerna som en nyckelinstans i arbetet
              med att stimulera näringslivet och därmed få fram nya jobb. Med
              det synsättet är det också naturligt att kommunerna ges verktyget
              att sköta det här. Pekpinnar från staten i form av stopplagar
              för att utveckla egna verksamheter framstår i sammanhanget som
              destruktivt.
            </seg>
          </u>
          <u xml:id="i-70c3215bf6991264-192" prev="i-70c3215bf6991264-175" who="Q5886707">
            <seg>
              En större öppenhet för alternativa driftsformer inom offentlig
              sektor skulle höja kvaliteten inom verksamheten samtidigt som
              effektiviteten förbättras. En annan effekt är att lönesituationen
              inom offentlig sektor förbättras alltså bättre löner för kvinnor.
              De erfarenheter som finns inom det här området visar att främst
              kvinnolönerna ökar radikalt. Som jag ser det är alltså regeringens
              inriktning på det här området direkt kvinnofientlig.
            </seg>
          </u>
          <u xml:id="i-70c3215bf6991264-193" prev="i-70c3215bf6991264-175" who="Q5886707">
            <seg>
              Fru talman! Jag ska avslutningsvis kommentera Socialdemokraternas
              buskispropaganda. I går gick socialdemokraterna i finansutskottet
              ut med en skrivelse till landets centerpartistiska kommunal- och
              landstingsråd. Det var alltså en officiell skrivelse till många
              av landets kommuner. I brevet framhåller ledamöter av finansutskottet
              att Centerpartiet allvarligt hotar välfärden. Inget kan vara mer
              felaktigt.
            </seg>
          </u>
          <u xml:id="i-70c3215bf6991264-194" prev="i-70c3215bf6991264-175" who="Q5886707">
            <seg>
              Centerpartiet har en klar och tydlig ambition att utveckla Sverige
              så att tillväxt och välfärd blomstrar. Jag konstaterar att Socialdemokraterna
              har stagnerat i det tankesättet och att förändringar behövs. Centerpartiet
              har alltid stått för, och kommer också att stå för, en generell
              välfärdspolitik som är finansierad via skatter som uttas efter
              bärkraft. Det är inte plånboken som ska styra vem som får vård
              eller ej. I Centerpartiets Sverige får såväl barn som äldre den
              vård och omsorg som krävs.
            </seg>
          </u>
          <u xml:id="i-70c3215bf6991264-195" prev="i-70c3215bf6991264-175" who="Q5886707">
            <seg>
              Det som skiljer oss från Socialdemokraterna är frågan om tilltron
              till den enskilda människan. Vi tror på människan. Vi tror på
              den enorma drivkraft som en engagerad människa har, och vi vill
              släppa lös den energin. Det är just den energin som kan ge Sverige
              det försprång som vi så väl behöver i den globala värld vi i dag
              lever i.
            </seg>
          </u>
          <u xml:id="i-70c3215bf6991264-196" prev="i-70c3215bf6991264-175" who="Q5886707">
            <seg>
              Det socialdemokratiska överhöghetstänkandet hör historien till.
              I ett läge där drygt en miljon människor står utan jobb ägnar
              sig Socialdemokraterna åt att skicka brev till centerpartistiska
              kommunal- och landstingsråd. Är det inte mer verksamt att ägna
              sig åt sina egna problem?
            </seg>
          </u>
          <u xml:id="i-70c3215bf6991264-197" prev="i-70c3215bf6991264-175" who="Q5886707">
            <seg>
              Centerpartiet har lösningar på de här problemen. Vi har presenterat
              ett aktivt program för att få fler i arbete, få mer inkomster
              till staten och därigenom få en välfärd även i framtiden. Socialdemokraterna
              saknar uppenbarligen ett program, en vision, för hur fler människor
              ska få arbete och får därför lov att skapa rökridåer för att skyla
              sin egen oförmåga.
            </seg>
          </u>
          <u xml:id="i-70c3215bf6991264-198" prev="i-70c3215bf6991264-175" who="Q5886707">
            <seg>
              Fru talman! Låt mig återgå till punkten som sådan och konstatera
              att jag ställer upp på samtliga reservationer som Centerpartiet
              har lämnat under den här punkten, men för tids vinnande yrkar
              jag i det här sammanhanget bifall endast till reservationerna
              nr 6 och nr 13.
            </seg>
          </u>
          <note type="speaker">
            Anf. 31 SONIA KARLSSON (s):
          </note>
          <u xml:id="i-70c3215bf6991264-199" next="i-70c3215bf6991264-218" who="Q4958180">
            <seg>
              Fru talman! Jag vill börja med det senaste där Jörgen Johansson
              påstår att vi går ut med buskispropaganda. Jag har skickat det
              här brevet till fyra centerpartistiska kommunalråd i Östergötland.
              Vi är bekymrade över att Maud Olofsson i Skattebetalarnas tidning
              Sunt Förnuft har sagt att hon anser att skatterna i Sverige ska
              ned till ett genomsnitt för Europa inom två mandatperioder. Det
              innebär minus 250 miljarder kronor jämfört med vad vi har i dag
              till välfärden. Detta har vi i och för sig känt till tidigare.
              Det är bland annat ett moderat krav. Men, Jörgen Johansson, vi
              blev väldigt bekymrade när ett folkrörelseparti som Centern slänger
              all sin tidigare politik över bord och helt går i de moderata
              ledbanden. Det var mer ett litet förtvivlans rop som vi vill rikta
              till centerpartister som vi tycker tidigare verkligen har tagit
              ansvar för den generella välfärden.
            </seg>
          </u>
          <u xml:id="i-70c3215bf6991264-200" prev="i-70c3215bf6991264-199" who="Q4958180">
            <seg>
              Fru talman! Jag vill yrka bifall till finansutskottets förslag
              och avslag på reservationerna. Reservationerna avslöjar obarmhärtigt
              hur splittrade och svaga de borgerliga är i den praktiska politiken
              det som handlar om välfärdens vardag för våra medborgare. I en
              sådan grundläggande välfärdsfråga som den kommunala utjämningen
              sönderfaller den så kallade alliansen i fyra olika delar med fyra
              olika reservationer. Man kan fråga sig om det är trovärdigt att
              kalla sig allians när man har sådana motsättningar.
            </seg>
          </u>
          <u xml:id="i-70c3215bf6991264-201" prev="i-70c3215bf6991264-199" who="Q4958180">
            <seg>
              I den socialdemokratiska välfärdspolitiken är det skolan, vården
              och omsorgen som är kärnan. Vi arbetar för att dessa verksamheter
              ska vara tillgängliga för alla och hålla högsta kvalitet. Det
              är våra kommuner som står för välfärdens vardagsarbete. Därför
              är det glädjande att kommunsektorns ekonomi har stärkts väsentligt
              under de senaste åren.
            </seg>
          </u>
          <u xml:id="i-70c3215bf6991264-202" prev="i-70c3215bf6991264-199" who="Q4958180">
            <seg>
              Ja, Christer Nylander, jag är glad att kommunernas ekonomi är
              bättre. Men också rapporten från Sveriges Kommuner och Landsting,
              som kom nu i november, var positiv att läsa. I den rapporten konstateras
              att man förväntar sig ett ekonomiskt resultat för 2005 på 10 miljarder
              kronor. Man säger att det är ungefär vad som behövs för att finansiera
              välfärden på lång sikt enligt tumregeln för ekonomisk hushållning.
              Dessutom förväntar man sig att de ekonomiska förutsättningarna
              ska bli goda de närmaste åren. I rapporten sägs också att det
              är viktigt med stabila planeringsförutsättningar och att det är
              ett steg i rätt riktning att regeringen i budgetpropositionen
              för 2006 aviserar nivån för statsbidragen för år 2008.
            </seg>
          </u>
          <u xml:id="i-70c3215bf6991264-203" prev="i-70c3215bf6991264-199" who="Q4958180">
            <seg>
              Det är oerhört viktigt för medborgarna att skolan, vården och
              omsorgen är den bästa för att de ska känna sig trygga för sina
              barn i skolan och för sina äldre när de blir gamla och lite skröpliga.
              Men trots att den kommunala ekonomin förbättras har landets kommuner
              och landsting, som också Christer Nylander sade, olika förutsättningar
              att kunna bereda sina medborgare en bra service. Det är därför
              det behövs en rättvis fördelning av landets tillväxt. Denna rättvisa
              fördelning löser vi genom det kommunala utjämningssystemet som
              möjliggör att alla invånare i Sverige har tillgång till en bra
              skola, vård och omsorg och som också ger en förutsättning för
              reell självstyrelse i landets kommuner.
            </seg>
          </u>
          <u xml:id="i-70c3215bf6991264-204" prev="i-70c3215bf6991264-199" who="Q4958180">
            <seg>
              Vi vet att kommunsektorn till följd av den demografiska utvecklingen
              står inför en stor utmaning i framtiden och att efterfrågan på
              välfärdstjänster kommer att öka, framför allt inom vården och
              omsorgen. Det är viktigt att kommuner och landsting även i framtiden
              kan tillhandahålla välfärdstjänster av hög kvalitet på lika villkor
              och också erbjuda en god arbetsmiljö.
            </seg>
          </u>
          <u xml:id="i-70c3215bf6991264-205" prev="i-70c3215bf6991264-199" who="Q4958180">
            <seg>
              Fastän den ekonomiska situationen för sektorn som helhet för
              närvarande är ganska bra, behöver vi ytterligare förbättra möjligheterna
              att höja kvaliteten i den kommunala sektorns verksamheter. Därav
              regeringens förslag om sysselsättningspaketet med åtgärder för
              att stärka sysselsättningen de närmaste åren, bland annat de så
              kallade plusjobben, det vill säga anställningar för upp till 20
              000 personer som ska utföra kvalitetshöjande arbetsuppgifter som
              inte utförs i dag. Det här handlar om avtalsenlig lön, Jörgen
              Johansson, och inget annat.
            </seg>
          </u>
          <u xml:id="i-70c3215bf6991264-206" prev="i-70c3215bf6991264-199" who="Q4958180">
            <seg>
              Dessutom föreslås att personal i vården och omsorgen ska få möjlighet
              till vidareutbildning i allt från grundnivå till specialistkunskap
              genom utbildningsvikariaten. Det skapas utrymme för 5 000 utbildningsvikariat
              på helårsbasis. Vikarierna ska kunna anställas i sex månader.
              Det innebär att 10 000 personer avses få möjligheter till vikariat
              varje år.
            </seg>
          </u>
          <u xml:id="i-70c3215bf6991264-207" prev="i-70c3215bf6991264-199" who="Q4958180">
            <seg>
              Regeringen vill också öka landstingens medverkan i ansträngningarna
              att minska sjukfrånvaron och minska ohälsan inom respektive län.
              För detta ändamål avsätts 1 miljard kronor per år mellan 2007
              och 2009.
            </seg>
          </u>
          <u xml:id="i-70c3215bf6991264-208" prev="i-70c3215bf6991264-199" who="Q4958180">
            <seg>
              För att ge långsiktiga planeringsmöjligheter så aviserar regeringen
              att de generella statsbidragen, i förhållande till 2006 års nivå,
              ökas med 1 miljard kronor 2007 och 6 miljarder kronor 2008 för
              att servicenivån och kvaliteten i kommunsektorn ska kunna upprätthållas
              utan att resultatet försämras. Sammantaget är det 60 161 miljoner
              kronor som går till kommunsektorn inom det här området.
            </seg>
          </u>
          <u xml:id="i-70c3215bf6991264-209" prev="i-70c3215bf6991264-199" who="Q4958180">
            <seg>
              Finansutskottet har också konstaterar att kommunsektorns ekonomi
              har stärkts väsentligt under de senaste åren. För både 2005 och
              2006 väntas överskott på 10 miljarder kronor per år. Men även
              om kommunsektorn som helhet visar en förbättrad ekonomi, finns
              det, som vi har sagt, kommuner som inte uppnår ett positivt resultat.
              Dessutom ökar efterfrågan på kommunal verksamhet till följd av
              den demografiska utvecklingen samtidigt som behovet av nyrekrytering
              kommer att växa i takt med förestående pensionsavgångar. Utskottet
              anser det därför väl motiverat att regeringen, i enlighet med
              vad som aviserades våren 2004, nu föreslår att kommunsektorn ska
              tillföras ytterligare resurser för 2006 inom ramen för utgiftsområde
              25. Utskottet välkomnar också regeringens sysselsättningspaket
              med plusjobb och utbildningsvikariat, som tillsammans med en satsning
              till landstingen i syfte att minska sjukfrånvaron kan ge ett väsentligt
              bidrag till en ökad sysselsättning i kommunsektorn.
            </seg>
          </u>
          <u xml:id="i-70c3215bf6991264-210" prev="i-70c3215bf6991264-199" who="Q4958180">
            <seg>
              Oppositionen, med undantag av Centerpartiet, redovisar betydande
              ökningar av medel under utgiftsområde 25 jämfört med regeringens
              förslag. Men bakom dessa siffror återfinns stora omfördelningar.
              Moderaterna, Folkpartiet och Kristdemokraterna tvingas nämligen
              försöka kompensera kommuner och landsting för det inkomstbortfall
              som deras respektive skatteförslag och förändringar i transfereringssystemen
              leder till.
            </seg>
          </u>
          <u xml:id="i-70c3215bf6991264-211" prev="i-70c3215bf6991264-199" who="Q4958180">
            <seg>
              Utskottet ser tydligt att oppositionspartiernas förslag leder
              till ökade klyftor i samhället. Skillnaderna ökar mellan dem som
              har ett arbete och dem som inte har ett arbete. Skillnaderna ökar
              mellan dem som är friska och dem som är sjuka. När sjuka, arbetslösa
              och förtidspensionerade tvingas betala skattesänkningar för de
              bättre ställda i samhället minskar kommunernas och landstingens
              ekonomiska utrymme.
            </seg>
          </u>
          <u xml:id="i-70c3215bf6991264-212" prev="i-70c3215bf6991264-199" who="Q4958180">
            <seg>
              Jag tycker dessutom att det är häpnadsväckande att oppositionen
              inte ens reserverar mindre belopp för oförutsedda händelser i
              kommuner och landsting. De borgerliga säger brutalt nej till anslaget
              för särskilda insatser i vissa kommuner och landsting. Enligt
              utskottets mening måste statsbudgeten ha en reserv för tillfälliga
              bidrag till enskilda kommuner och landsting så att dessa ska kunna
              klara svåra ekonomiska påfrestningar till följd av oförutsedda
              krissituationer. Det är ju för de enskilda medborgarnas skull
              och för deras välfärd som en kommun ska kunna få hjälp i en nödsituation.
            </seg>
          </u>
          <u xml:id="i-70c3215bf6991264-213" prev="i-70c3215bf6991264-199" who="Q4958180">
            <seg>
              De borgerliga partiernas förslag till anslagstilldelning på utgiftsområde
              25 ska ses i ljuset av de försämringar i grundläggande trygghetssystem
              som oppositionen förespråkar. Sådana försämringar är för utskottet
              oacceptabla.
            </seg>
          </u>
          <u xml:id="i-70c3215bf6991264-214" prev="i-70c3215bf6991264-199" who="Q4958180">
            <seg>
              Utskottet behandlar också regeringens skrivelse om utvecklingen
              inom den kommunala sektorn. Utskottet noterar att regeringen har
              vidareutvecklat redovisningen av statsbidragens utveckling, denna
              gång för perioden 19962004. Utskottet anser att det med denna
              redovisning som grund blir lättare att dels förbättra överblicken
              över statsbidragen till kommuner och landsting, dels göra en utvärdering
              av huruvida dessa bidrag har uppfyllt de mål de var ämnade för.
              Utskottet föreslår att skrivelsen läggs till handlingarna.
            </seg>
          </u>
          <note>
            Ett antal motionsyrkanden har väckts angående det kommunala utjämningssystemet.
            Riksdagen beslutade ju för drygt ett år sedan om ändringar i det
            kommunala utjämningssystemet.
          </note>
          <u xml:id="i-70c3215bf6991264-215" prev="i-70c3215bf6991264-199" who="Q4958180">
            <seg>
              Regeringen har tillsatt en särskild utredare med uppgift att
              löpande följa upp systemet för kommunalekonomisk utjämning. Uppdraget
              inrymmer ett antal specifika frågeställningar, bland annat olika
              aspekter på lönenivåer, den regionala indelningen för byggkostnadsfaktorn,
              hälso- och sjukvårdsmodellen med mera. Även behovet av kompensation
              till Gotlands län för dess strukturellt betingade sjukvårdskostnader
              ska belysas. Avrapportering av vissa delar av uppdraget kommer
              att ske hösten 2006 och övriga delar hösten 2007.
            </seg>
          </u>
          <u xml:id="i-70c3215bf6991264-216" prev="i-70c3215bf6991264-199" who="Q4958180">
            <seg>
              Mot den bakgrunden finner finansutskottet att riksdagen inte
              behöver göra något särskilt uttalande angående utjämningssystemets
              utformning och dess översyn. Samtidigt understryker utskottet
              att utjämningssystemets grundlagsenlighet är ställd utom allt
              tvivel i och med både Lagrådets och konstitutionsutskottets ställningstaganden
              dels till den reglering som gällde till och med 2004, dels till
              de förändringar som infördes från och med 2005. Dessutom har det
              gällande utjämningssystemet utformats på ett sådant sätt att inga
              negativa marginaleffekter vid nuvarande skattesatser uppstår för
              kommuner och landsting med en skattekraft över de gällande utjämningsnivåerna.
            </seg>
          </u>
          <u xml:id="i-70c3215bf6991264-217" prev="i-70c3215bf6991264-199" who="Q4958180">
            <seg>
              När det gäller det kommunala utjämningssystemet är det, som jag
              sade, fullt kaos inom alliansen. Trots sitt mantra om enighet
              spricker den borgerliga maktalliansen återigen upp i fyra olika
              riktningar: Moderaterna för sig, Folkpartiet för sig, Kristdemokraterna
              för sig och Centerpartiet för sig! Är det någon som blir förvånad?
            </seg>
          </u>
          <u xml:id="i-70c3215bf6991264-218" prev="i-70c3215bf6991264-199" who="Q4958180">
            <seg>
              Fru talman! Vi socialdemokrater och våra samarbetspartier, Vänsterpartiet
              och Miljöpartiet, står bakom en långtgående ekonomisk utjämning
              för att tillförsäkra alla delar av landet en rimlig och likvärdig
              välfärd. Det får bli vår julhälsning till Sveriges kommunpolitiker.
            </seg>
          </u>
          <note type="speaker">
            Anf. 32 JÖRGEN JOHANSSON (c) replik:
          </note>
          <u xml:id="i-70c3215bf6991264-219" next="i-70c3215bf6991264-224" who="Q5886707">
            <seg>
              Fru talman! Jag vill återgå till buskisdebatten. Det är intressant
              att se hur man använder retoriken.
            </seg>
          </u>
          <u xml:id="i-70c3215bf6991264-220" prev="i-70c3215bf6991264-219" who="Q5886707">
            <seg>
              Om vi tittar på skattesatserna i Europa ligger Sverige klart
              högst med sina 50,8 %. Vi ligger alltså 10,5 % över snittet. Socialdemokraterna
              hävdar i debatten att det här är en felaktig syn, för man borde
              i Sverige räkna bort den del av skatten som representerar vad
              man tar in från a-kassa och sjukförsäkring, eftersom man i övriga
              Europa inte gör det. De 10,5 procenten representerar 250 miljarder.
              I den här bevisföringen har man nu uppenbarligen ställt upp på
              det man i andra sammanhang säger sig inte ställa upp på det gäller
              att anpassa rocken efter tillfället.
            </seg>
          </u>
          <u xml:id="i-70c3215bf6991264-221" prev="i-70c3215bf6991264-219" who="Q5886707">
            <seg>
              Vad den här intervjun egentligen rörde sig om var företagsbeskattningen
              i Europa, där Sverige nu börjar hamna bland de länder som ligger
              högst. Vi ligger på 28 % och borde i rimlighetens namn komma ned
              till 22 %.
            </seg>
          </u>
          <u xml:id="i-70c3215bf6991264-222" prev="i-70c3215bf6991264-219" who="Q5886707">
            <seg>
              Tittar vi på ett av våra grannländer i öster har de helt och
              hållet slopat beskattningen på företagsvinster. Vi måste börja
              titta på det här för att vara observanta, så att vi inte hamnar
              på efterkälken vad gäller sysselsättning. Det var egentligen det
              frågan handlade om.
            </seg>
          </u>
          <u xml:id="i-70c3215bf6991264-223" prev="i-70c3215bf6991264-219" who="Q5886707">
            <seg>
              Det var givetvis i ett längre perspektiv, fram till år 2014,
              en dröm om att den centerpartistiska politiken och allianspolitiken
              skulle slå igenom, och att det då skulle finnas möjligheter att
              stärka den enskilde individen med bibehållande av den välfärd
              som vi har i dag.
            </seg>
          </u>
          <u xml:id="i-70c3215bf6991264-224" prev="i-70c3215bf6991264-219" who="Q5886707">
            <seg>
              Jag betonar återigen: Centerpartiets grundbult är att vi ska
              ha en skattefinansierad välfärdspolitik, där vi tar ut skatt efter
              bärkraft. Det är egentligen det grundläggande i hela den här diskussionen.
              Det borde inte finnas något som helst tvivel om den inriktningen.
            </seg>
          </u>
          <note type="speaker">
            Anf. 33 SONIA KARLSSON (s) replik:
          </note>
          <u xml:id="i-70c3215bf6991264-225" next="i-70c3215bf6991264-227" who="Q4958180">
            <seg>
              Fru talman! Detta går bara inte att prata bort, Jörgen Johansson.
              Det står svart på vitt i Skattebetalarnas tidning: Skattetrycket
              i Sverige ska sänkas till ett genomsnitt för Europa inom två mandatperioder.
              Det säger Maud Olofsson. Det motsvarar 250 miljarder.
            </seg>
          </u>
          <u xml:id="i-70c3215bf6991264-226" prev="i-70c3215bf6991264-225" who="Q4958180">
            <seg>
              Varför vi inom socialdemokratin är så upprörda är att Centern
              tidigare verkligen har stått för den svenska modellen med en skattefinansierad
              generell välfärdspolitik och att det inte är plånboken som ska
              avgöra om man behöver sjukvård eller omsorg.
            </seg>
          </u>
          <u xml:id="i-70c3215bf6991264-227" prev="i-70c3215bf6991264-225" who="Q4958180">
            <seg>
              Det här skulle motsvara hela sjukvården, barnbidragen och föräldraförsäkringen.
              Jörgen Johansson är mig verkligen svaret skyldig.
            </seg>
          </u>
          <note type="speaker">
            Anf. 34 JÖRGEN JOHANSSON (c) replik:
          </note>
          <u xml:id="i-70c3215bf6991264-228" next="i-70c3215bf6991264-232" who="Q5886707">
            <seg>
              Fru talman! Socialdemokraterna tror uppenbarligen inte på sig
              själva. Vi har en ambition att lyckas. Om vi lyckas kan vi sänka
              skatten. Men låt oss diskutera nivån, för uppenbarligen är ni
              själva inte överens om vad ni menar med nivån 250 miljarder kronor.
            </seg>
          </u>
          <u xml:id="i-70c3215bf6991264-229" prev="i-70c3215bf6991264-228" who="Q5886707">
            <seg>
              Jag konstaterar av det ena svaret jag fick, om plusjobben, att
              det är avtalsenlig lön som gäller. Det innebär att den här reformen
              inte är finansierad. Återigen en reform som inte är finansierad!
              Hur ska ett ansträngt Kommun- och Landstings-Sverige kunna klara
              det här? Man räknade med att det här skulle vara finansierat fullt
              ut, men uppenbarligen är det inte det.
            </seg>
          </u>
          <u xml:id="i-70c3215bf6991264-230" prev="i-70c3215bf6991264-228" who="Q5886707">
            <seg>
              Hur är det med anställningsförhållandena och rehabiliteringsansvaret?
              De är ju inte anställda i vanlig ordning. Jag har inte fått svar,
              och Kommun-Sverige väntar på att få ett svar om hur man ställer
              sig till det. Det är en mycket tung kostnad om man får en långtidssjukskrivning.
            </seg>
          </u>
          <u xml:id="i-70c3215bf6991264-231" prev="i-70c3215bf6991264-228" who="Q5886707">
            <seg>
              Jag skulle också vilja komplettera med detta att ha alternativa
              vårdformer. Jag har själv i början på 90-talet varit med om att
              privatisera 42 % av den västmanländska primärvården, 8 % i intraprenad
              och resterande del i landstingets form. Detta innebar att kvaliteten
              höjdes radikalt inom primärvården. Över 90 % färdigbehandlades
              på den nivån. Och kvinnolönerna ökade radikalt inom hela sektorn,
              eftersom det blev ett växelspel mellan den offentliga delen och
              den privata delen.
            </seg>
          </u>
          <u xml:id="i-70c3215bf6991264-232" prev="i-70c3215bf6991264-228" who="Q5886707">
            <seg>
              Är inte det här ett arbetssätt som skulle vara mycket attraktivt
              att införa sett utifrån ett kvinnoperspektiv? Jag tror inte att
              parterna på arbetsmarknaden klarar av att höja kvinnolönerna,
              men på det här viset kan man göra det mycket enkelt och gesvint.
              Dessutom sker det på ett mycket effektivare sätt än den verksamhet
              vi ska bedriva gentemot befolkningen.
            </seg>
          </u>
          <note type="speaker">
            Anf. 35 SONIA KARLSSON (s) replik:
          </note>
          <u xml:id="i-70c3215bf6991264-233" next="i-70c3215bf6991264-235" who="Q4958180">
            <seg>
              Herr talman! För det första skulle jag vilja återgå till Sveriges
              Kommuner och Landstings rapport som visar att den kommunala ekonomin
              ser betydligt bättre ut. Man säger att man har det överskott som
              behövs för att man ska kunna utveckla verksamheten och bibehålla
              den på en bra nivå. I det ingår, som jag sade, att vi vet att
              vi kommer att få stora pensionsavgångar. Då är det väldigt viktigt
              att ha en god arbetsmiljö och även bra löner. Det är det som kommunerna
              nu kommer att få möjlighet till. Om ekonomin utvecklas på det
              här sättet kan man också förbättra de delarna. Det är också där
              plusjobben kommer in för att man nu ska få möjlighet att göra
              saker som man inte hinner med. Jag tror att det var Christer Nylander
              som tog upp tidigare att man inte hinner gå ut och gå, och man
              kan behöva extra hjälp i hemmet för äldre. Det blir nu en möjlighet
              med plusjobben.
            </seg>
          </u>
          <u xml:id="i-70c3215bf6991264-234" prev="i-70c3215bf6991264-233" who="Q4958180">
            <seg>
              Men, Jörgen Johansson, smit inte! Jag har en bra annan rapport
              här som är från både Sveriges Kommuner och Landsting och Finansdepartementet
              och som handlar om det nya utjämningssystemet. Där konstaterar
              man att i Sverige har kommunerna den största egenfinansieringen
              med skatter om man jämför internationellt. Vi har en stor del
              egenfinansiering. Det är just för att vi har alla de viktiga verksamheterna
              som kommunerna sköter om som man inte gör i de flesta andra kommuner
              i andra länder med både skolan, vården och omsorgen. Då har man
              ett stort område. Ni kommer då och säger att vi ska sänka de skatterna
              till 250 miljarder. Det är självklart att det påverkar. Det är
              därför vi är så bekymrade.
            </seg>
          </u>
          <u xml:id="i-70c3215bf6991264-235" prev="i-70c3215bf6991264-233" who="Q4958180">
            <seg>
              Jag vill ta upp en annan sak som jag också tycker är ett bekymmer.
              Det är att Centerpartiet nu har bytt fot när det gäller det kommunala
              utjämningssystemet. I sina reservationer till dagens betänkande
              ställer man upp på att sänka utjämningen från 85 till 80. Dessutom
              vill man frysa för dem som får extra skattekraft ett år. Det innebär
              att man gynnar Danderyd och Lidingö i stället för de kommuner
              i Östergötland som har väldigt låg skattekraft, Ydre och Valdemarsvik
              exempelvis. Det är verkligen bekymmersamt.
            </seg>
          </u>
          <note type="speaker">
            Anf. 36 CECILIA WIDEGREN (m) replik:
          </note>
          <u xml:id="i-70c3215bf6991264-236" next="i-70c3215bf6991264-238" who="Q4990451">
            <seg>
              Herr talman! Sonia Karlsson får det att låta som om skatt vore
              ett självändamål. Jag kan inte annat än fundera över om det inte
              vore bättre att läkaren, sjuksköterskan och läraren får mer pengar
              kvar i sin plånbok än att politiker ska samla i ladorna. Vi har
              aldrig satt en viss tidsgräns för att få ned skattenivån, däremot
              vore det rimligt att få ned skattenivån så att människor får mer
              bestämmanderätt över sina intjänade pengar. Det där säger Sonia
              Karlsson, inte Moderaterna.
            </seg>
          </u>
          <u xml:id="i-70c3215bf6991264-237" prev="i-70c3215bf6991264-236" who="Q4990451">
            <seg>
              Sonia Karlsson säger att alla har god tillgång till en bra skola
              i dagens Sverige. Sonia Karlsson sade inte att alla ska ha god
              tillgång till en bra skola i dagens Sverige. Jag måste säga att
              jag förvånas över detta. Vi har inte en likvärdig skola i dagens
              Sverige. Vi vet att en av fyra elever varje år tvingas lämna grundskolan
              utan tillräckliga kunskaper i ett eller flera ämnen. Då har ju
              inte alla tillgång till en bra skola. Det är därför vi moderater
              väljer att satsa mer pengar än regeringen till kommuner och landsting,
              redan nästa år över 5 miljarder kronor. Det är för att det inte
              är tillräckligt bra, Sonia Karlsson.
            </seg>
          </u>
          <u xml:id="i-70c3215bf6991264-238" prev="i-70c3215bf6991264-236" who="Q4990451">
            <seg>
              Sonia Karlsson får det också att låta som att man nu måste lappa
              och laga i befintligt system. Det är ju valår. Vi måste ha lite
              tillfälliga åtgärder för att hjälpa kommunerna. Inte minst måste
              staten styra lite ytterligare för kommunerna. Det kommunala självstyret
              och att kommuner och landsting själva ska kunna vara med och påverka
              är en julhälsning som Sonia Karlsson inte vill skicka med till
              kommunerna utan snarare de här tillfälliga, lite fluffiga åtgärderna,
              inte minst ska det komma uppifrån staten i stället för underifrån
              i kommunerna.
            </seg>
          </u>
          <note type="speaker">
            Anf. 37 SONIA KARLSSON (s) replik:
          </note>
          <u xml:id="i-70c3215bf6991264-239" next="i-70c3215bf6991264-241" who="Q4958180">
            <seg>
              Herr talman! För det första, Cecilia Widegren, är plusjobben
              en möjlighet för kommunerna. Skälet är, och det vet Cecilia Widegren
              mycket väl, att Sveriges ekonomi går mycket bra och har gjort
              det en längre tid vi har sett väldigt positiva tecken på tillväxt,
              låg inflation och investeringar i verksamheter men tyvärr har
              inte arbetena kommit som vi har önskat. Vi har haft en för stor
              arbetslöshet. Då har vi gått in med aktiva åtgärder, för tills
              att det visar sig att arbetslösheten sjunker behöver vi hjälpa
              till med det, just för de människor som har varit arbetslösa länge
              och står utanför arbetsmarknaden. Samtidigt kan vi göra goda insatser
              i kommuner och landsting. Så jag ser det bara som positivt, både
              för de enskilda och för verksamheten i kommuner och landsting.
            </seg>
          </u>
          <u xml:id="i-70c3215bf6991264-240" prev="i-70c3215bf6991264-239" who="Q4958180">
            <seg>
              Samla i ladorna, säger Cecilia Widegren. Nej, skatterna tar man
              inte in bara för att man ska. Skatterna använder vi ju för att
              vi ska finansiera viktiga områden för medborgarna i Sverige. Det
              är skolan, vården och omsorgen. Självklart kan man aldrig säga
              att det är helt bra. Det är också därför regeringen tillskjuter
              ytterligare medel för att kommuner och landsting ska kunna förbättra
              sin verksamhet och att vi på sikt ser till så att man kan möta
              de utmaningar som kommer.
            </seg>
          </u>
          <u xml:id="i-70c3215bf6991264-241" prev="i-70c3215bf6991264-239" who="Q4958180">
            <seg>
              Cecilia Widegren, vi vill inte ge ännu mer pengar till kommuner
              och landsting genom att sjuka, arbetslösa och förtidspensionerade
              ska få mycket mindre pengar att röra sig med, som Moderaterna
              gör. Där går det en väldigt tydlig skiljelinje. Vi låter inte
              arbetslösa och sjukskrivna betala några investeringar.
            </seg>
          </u>
          <note type="speaker">
            Anf. 38 CECILIA WIDEGREN (m) replik:
          </note>
          <u xml:id="i-70c3215bf6991264-242" next="i-70c3215bf6991264-243" who="Q4990451">
            <seg>
              Herr talman! Nej, ni låter ju människor vara arbetslösa i stället.
              I dag är det en och en halv miljon människor i Sverige som inte
              har gått till ett ordinarie arbete, och här står Sonia Karlsson
              och klappar sig för bröstet och säger att man är rätt så nöjd.
              Vi vill förändra det. Det ska löna sig att arbeta i morgondagens
              Sverige. Det är alliansen överens om. Därför lägger vi fram tydliga
              förslag om att få fler människor i arbete. Ni har haft chansen
              under ett antal år, men det har ni inte levererat. Ni levererar
              nu fluffiga åtgärder, och hälften av kommunerna säger att de inte
              är intresserade av de åtgärderna, för de vet inte vad de innebär,
              och de är bara tillfälliga. Ge i stället reella möjligheter till
              företagarna, och låt människor få använda sitt entreprenörskap
              så att jobben kan skapas, inte bara på kort sikt utan faktiskt
              på lång sikt!
            </seg>
          </u>
          <u xml:id="i-70c3215bf6991264-243" prev="i-70c3215bf6991264-242" who="Q4990451">
            <seg>
              Jag vill ha en kommentar vad gäller skolan. Du valde att säga
              att skolan är god i dag i Sverige när en av fyra elever lämnar
              skolan med icke tillräckliga kunskaper. Då måste även Sonia Karlsson
              vara mindre nöjd. Då räcker det inte bara, Sonia Karlsson, att
              prata om tillfälliga arbeten.
            </seg>
          </u>
          <note type="speaker">
            Anf. 39 SONIA KARLSSON (s) replik:
          </note>
          <u xml:id="i-70c3215bf6991264-244" next="i-70c3215bf6991264-245" who="Q4958180">
            <seg>
              Herr talman! Om vi går till skolan, Cecilia Widegren, sade jag
              att vi ska ha en så bra skola som möjligt. Vi har också den kommunala
              skrivelsen som ligger i betänkandet. Den visar att det finns olika
              delar. Det är därför vi satsar extra pengar på skolan, både för
              lärartätheten och för att det ska bli bättre möjligheter för eleverna
              att tillgodogöra sig kunskaper. Vi arbetar med det, men vi ser
              också att det har förbättrats. Om du läser i den kommunala skrivelsen
              kan du se att det har förbättrats de senaste åren.
            </seg>
          </u>
          <u xml:id="i-70c3215bf6991264-245" prev="i-70c3215bf6991264-244" who="Q4958180">
            <seg>
              Återigen Cecilia Widegren: Hur man väljer att finansiera investeringar
              tycker jag är väldigt viktigt. Att som Moderaterna säga att man
              ökar till kommunerna och samtidigt låter arbetslösa och förtidspensionerade
              betala det, även föräldralediga, tycker inte vi är i rätt riktning,
              särskilt inte som vi ser nu att ekonomin går bra, att vi kommer
              att få ytterligare möjligheter att förbättra verksamheten. Då
              tycker vi inte att det är de sjuka och svaga som ska betala de
              investeringar som behöver göras. Det ska vi göra solidariskt.
            </seg>
          </u>
          <note type="speaker">
            Anf. 40 CHRISTER NYLANDER (fp) replik:
          </note>
          <u xml:id="i-70c3215bf6991264-246" next="i-70c3215bf6991264-251" who="Q5109199">
            <seg>
              Herr talman! Låt mig bara börja med att anknyta till det som
              sades senast här om skolan, att det hade förbättrats de senaste
              åren. I veckan kom statistik som visar att betygsresultatet faktiskt
              har försämrats det allra senaste året.
            </seg>
          </u>
          <u xml:id="i-70c3215bf6991264-247" prev="i-70c3215bf6991264-246" who="Q5109199">
            <seg>
              Men det var inte det jag begärde ordet för. Jag sade i mitt anförande
              att kommunerna har fått ett förbättrat resultat under det senaste
              året. Det beror väldigt mycket på att vi har en stark konjunktur
              globalt, som Sverige drar nytta av naturligtvis. Samtidigt är
              det så att när vi har 10 miljarder i totalt överskott i kommunerna
              är det 34 kommuner som inte har balans. När vi har 4 miljarder
              i överskott i landstingen är det 3 som inte har balans. När vi
              har en väldigt stark högkonjunktur är det 17 kommuner som måste
              höja skatten för att klara sitt läge. Det är alltså för mycket
              smolk i bägaren för att Sonia Karlsson ska vara vare sig nöjd
              eller stolt. Vi måste fundera på att ha ett kommunalt system som
              inte bara klarar högkonjunkturer utan också svåra konjunkturer.
            </seg>
          </u>
          <u xml:id="i-70c3215bf6991264-248" prev="i-70c3215bf6991264-246" who="Q5109199">
            <seg>
              Det är viktigt med en rättvis fördelning av resurserna mellan
              kommunerna, men det är ännu viktigare att se till att kakan skapas.
              Vi måste fundera mer på hur vi får fart på företagandet och hur
              vi får fart på integrationen. Vi ser att utanförskapet ökar i
              dag. Vi måste se till att sysselsättningen ökar totalt sett. Det
              är bara det som kan se till att den kommunala verksamheten på
              lång sikt blir stark.
            </seg>
          </u>
          <u xml:id="i-70c3215bf6991264-249" prev="i-70c3215bf6991264-246" who="Q5109199">
            <seg>
              Jag måste kommentera Sonia Karlssons oro för att alliansen inte
              i detta läge kan enas om det kommunala utjämningssystemet.
            </seg>
          </u>
          <u xml:id="i-70c3215bf6991264-250" prev="i-70c3215bf6991264-246" who="Q5109199">
            <seg>
              Vi är fyra olika partier och det tänker vi förbli. Vi har en
              väldigt stark gemensam politik när det gäller huvudfrågan, nämligen
              jobb och sysselsättning.
            </seg>
          </u>
          <u xml:id="i-70c3215bf6991264-251" prev="i-70c3215bf6991264-246" who="Q5109199">
            <seg>
              Sonia Karlsson borde vara mer bekymrad över att regeringsunderlaget
              i v och mp går här ute i korridoren och funderar på om de ska
              rikta misstroendevotum mot regeringen som helhet och mot utrikesministern.
              Det är ett större bekymmer än att alliansen inte i dag kommer
              överens om ett kommunalt utjämningssystem.
            </seg>
          </u>
          <note type="speaker">
            Anf. 41 SONIA KARLSSON (s) replik:
          </note>
          <u xml:id="i-70c3215bf6991264-252" next="i-70c3215bf6991264-257" who="Q4958180">
            <seg>
              Herr talman! Det där sista bekymrar mig inte så mycket.
            </seg>
          </u>
          <u xml:id="i-70c3215bf6991264-253" prev="i-70c3215bf6991264-252" who="Q4958180">
            <seg>
              Jag är stolt över många delar i vår kommunala verksamhet och
              över hur vi tar hand om våra invånare i alla kommuner och landsting.
              Det är ju ofta olika majoriteter. Det tycker jag att vi kan vara
              stolta över. Men nöjd ska man inte vara. Då har man ju stannat.
              Vi vill hela tiden förbättra och förnya där det går.
            </seg>
          </u>
          <u xml:id="i-70c3215bf6991264-254" prev="i-70c3215bf6991264-252" who="Q4958180">
            <seg>
              Jag vill rekommendera er att läsa skriften om det nya utjämningssystemet.
              Där framgår tydligt vikten av att vi har ett utjämningssystem.
            </seg>
          </u>
          <u xml:id="i-70c3215bf6991264-255" prev="i-70c3215bf6991264-252" who="Q4958180">
            <seg>
              Man påtalar hur det skulle se ut om vi inte hade det kommunala
              utjämningssystemet. Den kommun i landet som har högst skattekraft
              är Danderyd. Där har man 174 % av medelskattekraften. Årjäng har
              lägst skattekraft. De har bara 79 % av skattekraften.
            </seg>
          </u>
          <u xml:id="i-70c3215bf6991264-256" prev="i-70c3215bf6991264-252" who="Q4958180">
            <seg>
              Om man inte hade någon utjämning skulle man i Årjäng behöva betala
              26 % av sina inkomster i kommunalskatt mot 12 % i Danderyd för
              att få samma service. Vi har utjämningssystemet för att utjämna
              mellan de kommuner i landet som har väldigt goda förutsättningar
              och de kommuner som har det besvärligare. Det är då väldigt bekymmersamt
              att de borgerliga partierna är så oense.
            </seg>
          </u>
          <u xml:id="i-70c3215bf6991264-257" prev="i-70c3215bf6991264-252" who="Q4958180">
            <seg>
              Jag var ju besviken och hänvisade till Centerpartiet, men om
              man mer och mer går i moderat riktning blir jag än mer bekymrad.
            </seg>
          </u>
          <note type="speaker">
            Anf. 42 CHRISTER NYLANDER (fp) replik:
          </note>
          <u xml:id="i-70c3215bf6991264-258" next="i-70c3215bf6991264-263" who="Q5109199">
            <seg>
              Herr talman! Visst ska det finnas utjämning. Det tror jag att
              alla partier här i kammaren är överens om. Det vi inte är överens
              om är hur den exakta utformningen ska se ut. Det tror jag att
              alliansen kommer att lösa när vi tar över makten i september.
            </seg>
          </u>
          <u xml:id="i-70c3215bf6991264-259" prev="i-70c3215bf6991264-258" who="Q5109199">
            <seg>
              Det viktigaste är att det utjämningssystem vi har måste främja
              tillväxt. Det viktigaste är att det utjämningssystem vi har främjar
              sysselsättningen och inte sätter hinder för tillväxt och sysselsättning.
              Vi vet att det som behövs för att säkra en god kvalitet och goda
              resurser till de här områdena är att vi får fler arbetade timmar,
              fler människor i produktionen, färre människor i utanförskap och
              fler människor som har jobb.
            </seg>
          </u>
          <u xml:id="i-70c3215bf6991264-260" prev="i-70c3215bf6991264-258" who="Q5109199">
            <seg>
              Plusjobben tar Sonia Karlsson upp och kallar det för ett väsentligt
              bidrag till att öka sysselsättningen. Jag skulle vilja fråga Sonia
              Karlsson: Hur många promille utgör detta?
            </seg>
          </u>
          <u xml:id="i-70c3215bf6991264-261" prev="i-70c3215bf6991264-258" who="Q5109199">
            <seg>
              Jag tror att man skapar 12 000 jobb på det sättet. Kommunerna
              har 1 112 000 jobb i dag. Hur många promille blir 12 000? Hur
              mycket kan det förstärka?
            </seg>
          </u>
          <u xml:id="i-70c3215bf6991264-262" prev="i-70c3215bf6991264-258" who="Q5109199">
            <seg>
              Tror Sonia Karlsson att satsningen på plusjobb ska ge fler elever
              chansen att klara skolan? Ett av huvudproblemen i den kommunala
              verksamheten i dag, tillsammans med äldreomsorgen, är att alldeles
              för många elever inte får chansen att lära sig läsa, skriva och
              räkna ordentligt.
            </seg>
          </u>
          <u xml:id="i-70c3215bf6991264-263" prev="i-70c3215bf6991264-258" who="Q5109199">
            <seg>
              Vi satsar väldigt mycket pengar på skolan i Sverige. Vi är ett
              av de länder i OECD som satsar mest pengar på skolan, men vi får
              ut alldeles för lite av det. Det beror förmodligen på att vi satsar
              pengarna fel och att vi har systemfel i verksamheterna. Jag tror
              att man hade kunnat få ut mycket mer av de pengar vi satsar på
              skolan om vi hade satsat mycket tidigare.
            </seg>
          </u>
          <note type="speaker">
            Anf. 43 SONIA KARLSSON (s) replik:
          </note>
          <u xml:id="i-70c3215bf6991264-264" next="i-70c3215bf6991264-268" who="Q4958180">
            <seg>
              Herr talman! Jag håller med Christer Nylander såtillvida att
              eftersom vi satsar så mycket pengar på skolan är det viktigt att
              vi får ut så bra verksamhet som möjligt. Det behövs också ökad
              lärartäthet, och det är därför vi nu tillför mer pengar. Med mindre
              klasser blir det lättare att ha bra undervisning.
            </seg>
          </u>
          <u xml:id="i-70c3215bf6991264-265" prev="i-70c3215bf6991264-264" who="Q4958180">
            <seg>
              Sveriges Kommuner och Landsting har sagt att ekonomin ser bra
              ut framöver. Man måste naturligtvis hela tiden se över kostnader
              och göra förändringar för att behålla detta. Vi ser att kommuner
              och landsting kommer att få problem framöver. Många fler blir
              äldre, och man måste ta hand om dem. Vi vet också att många går
              i pension och att vi behöver nyanställa. Det är många utmaningar.
            </seg>
          </u>
          <u xml:id="i-70c3215bf6991264-266" prev="i-70c3215bf6991264-264" who="Q4958180">
            <seg>
              Desto bättre är det att vi ser att landets kommuner ser bättre
              ut och att kommunernas ekonomi ser bättre ut.
            </seg>
          </u>
          <u xml:id="i-70c3215bf6991264-267" prev="i-70c3215bf6991264-264" who="Q4958180">
            <seg>
              När det gäller plusjobben menade jag att de är viktiga för dem
              som har varit arbetslösa länge och kommer in på arbetsmarknaden.
              Det var på så sätt jag menade att de är väsentliga. Vi ser nu
              att sysselsättningen börjar öka och att arbetslösheten börjar
              minska.
            </seg>
          </u>
          <u xml:id="i-70c3215bf6991264-268" prev="i-70c3215bf6991264-264" who="Q4958180">
            <seg>
              Du ska se, Christer Nylander, att nästa gång vi debatterar ser
              det betydligt bättre ut.
            </seg>
          </u>
          <note type="speaker">
            Anf. 44 SIV HOLMA (v):
          </note>
          <u xml:id="i-70c3215bf6991264-269" next="i-70c3215bf6991264-287" who="Q4609260">
            <seg>
              Herr talman! Jag yrkar bifall till förslagen i betänkandet i
              sin helhet.
            </seg>
          </u>
          <u xml:id="i-70c3215bf6991264-270" prev="i-70c3215bf6991264-269" who="Q4609260">
            <seg>
              Under mina sju år i riksdagen har utjämningssystemet blivit en
              följetong när vi behandlat utgiftsområde 25, Allmänna bidrag till
              kommuner.
            </seg>
          </u>
          <u xml:id="i-70c3215bf6991264-271" prev="i-70c3215bf6991264-269" who="Q4609260">
            <seg>
              För dem som lyssnar vill jag först beskriva varför Vänsterpartiet
              slår vakt om utjämningssystemet. För oss handlar det om solidaritet
              och rättvisa. Det handlar om att hålla ihop i det här landet.
              Det kommunalekonomiska utjämningssystemet har stor betydelse för
              att skapa likvärdiga förutsättningar i hela landet. Det är kommuner
              och landsting som ansvarar för stora delar av den offentliga verksamheten.
              Samtidigt kan förutsättningarna för att klara dessa uppgifter
              variera kraftigt mellan olika kommuner och landsting.
            </seg>
          </u>
          <u xml:id="i-70c3215bf6991264-272" prev="i-70c3215bf6991264-269" who="Q4609260">
            <seg>
              Det som skiljer kan till exempel vara hur många höginkomsttagare
              som bor i kommunen. Många med höga inkomster ger större intäkter
              till kommunens budget.
            </seg>
          </u>
          <u xml:id="i-70c3215bf6991264-273" prev="i-70c3215bf6991264-269" who="Q4609260">
            <seg>
              Det som skiljer kan också vara ålderssammansättning, social struktur
              och geografiska förhållanden. Utjämningssystemet syftar till att
              garantera alla kommuner och landsting likvärdiga ekonomiska förutsättningar
              att bedriva sin verksamhet.
            </seg>
          </u>
          <u xml:id="i-70c3215bf6991264-274" prev="i-70c3215bf6991264-269" who="Q4609260">
            <seg>
              Inkomstutjämningen ser till att alla kommuner och landsting har
              ungefär samma inkomstmöjligheter, oberoende av genomsnittsinkomsten
              i kommunen. En krona i skatteuttag ska med andra ord ge ungefär
              lika mycket per invånare i alla kommuner. Kostnadsutjämningen
              gör att de kommuner och landsting som av strukturella skäl har
              höga kostnader på grund av många barn, många äldre med mera, kompenseras
              för det. Man kan alltså säga att om man har det bra ställt får
              man mindre pengar från staten.
            </seg>
          </u>
          <u xml:id="i-70c3215bf6991264-275" prev="i-70c3215bf6991264-269" who="Q4609260">
            <seg>
              Det är den enkla utgångspunkten för utjämningssystemet.
            </seg>
          </u>
          <u xml:id="i-70c3215bf6991264-276" prev="i-70c3215bf6991264-269" who="Q4609260">
            <seg>
              Jag har en del siffror som kanske är mindre aktuella än dem som
              Sonia Karlsson tog upp, men de kan vara intressanta ändå. Det
              finns en jämförelse mellan Borgholms kommun i Kalmar som behövde
              ta ut 27:30 kr för att upprätthålla standarden, och Danderyds
              kommun i Stockholm där det skulle räcka med en kommunalskatt på
              10:90 kr. Det är en skillnad på 17 kr.
            </seg>
          </u>
          <u xml:id="i-70c3215bf6991264-277" prev="i-70c3215bf6991264-269" who="Q4609260">
            <seg>
              Sonia Karlsson tog upp skillnaden mellan Årjängs kommun och Danderyd.
              Om jag inte hörde fel handlar det om 14 kr skillnad, om inte det
              kommunala utjämningssystemet fanns.
            </seg>
          </u>
          <u xml:id="i-70c3215bf6991264-278" prev="i-70c3215bf6991264-269" who="Q4609260">
            <seg>
              En sådan skillnad i landet är inte rättvis. Rika människor ska
              inte ha lägre skatt än de fattiga. Utan ett kommunalekonomiskt
              utjämningssystem riskerar den kommunala beskattningsrätten att
              urholkas och den kommunala självstyrelsen att försvagas och bli
              betydelselös för en mängd kommuner.
            </seg>
          </u>
          <u xml:id="i-70c3215bf6991264-279" prev="i-70c3215bf6991264-269" who="Q4609260">
            <seg>
              Herr talman! Moderaterna säger att de vill förändra systemet
              för att stödja välstånd. De vill ha ett nytt utjämningssystem
              som ska både stimulera ekonomisk tillväxt och ge tillräckliga
              statsbidrag till kommuner som har otillräcklig skattekraft. De
              vill förändra dagens system genom att minska utjämningen så att
              kommuner med många höginkomsttagare får behålla mer och kommuner
              med många låginkomsttagare ska få ha kvar den nivå på statsbidrag
              som de har i dag. Moderaterna föreslår därför att 1,8 miljarder
              av statsbidragen går till de rikaste kommunerna. Det är i stort
              sett hela skillnaden mellan vad Moderaterna och vi i majoriteten
              satsar till kommunsektorn. Hela den skillnaden ger man till de
              rikaste kommunerna.
            </seg>
          </u>
          <u xml:id="i-70c3215bf6991264-280" prev="i-70c3215bf6991264-269" who="Q4609260">
            <seg>
              Detta menar Moderaterna skulle rätta till de mest snedvridande
              och tillväxtfientliga inslagen i dagens system. Rättvisa och solidaritet
              i Moderaternas värld är snedvridande och tillväxtfientlig. Genom
              att minska utjämningen vill Moderaterna något mildra de skadliga
              effekterna som utjämningssystemet ger upphov till. Rättvisa och
              solidaritet ger i Moderaternas värld skadliga effekter.
            </seg>
          </u>
          <u xml:id="i-70c3215bf6991264-281" prev="i-70c3215bf6991264-269" who="Q4609260">
            <seg>
              Folkpartiet menar att dagens system leder till orimliga följder
              för medborgarnas situation och för kommunernas och landstingens
              ekonomi. Systemets konstruktion sägs vara ett hinder för utveckling
              i ett antal regioner med stark tillväxtpotential. Bland annat,
              menar Folkpartiet, hämmas bostadsbyggandet.
            </seg>
          </u>
          <u xml:id="i-70c3215bf6991264-282" prev="i-70c3215bf6991264-269" who="Q4609260">
            <seg>
              Folkpartiet talar också om att utjämningssystemet måste främja
              de välståndsbildande krafterna. Det ska Folkpartiet uppnå genom
              att utjämningsgraden sänks. Alltså: De rikaste kommunerna ska
              få mer och de fattiga mindre. Med mer orättvisa och mindre solidaritet
              vill Folkpartiet förändra utjämningssystemet för att skapa mer
              tillväxt i landet.
            </seg>
          </u>
          <u xml:id="i-70c3215bf6991264-283" prev="i-70c3215bf6991264-269" who="Q4609260">
            <seg>
              Kristdemokraterna säger sig vilja ha ett rättvist skatteutjämningssystem.
              Det skulle man få genom att ta större hänsyn till storstadsregionernas
              merkostnader. Det är ju ett faktum, som jag såg i SCB:s redovisning
              för 2005, att med gällande kommunalekonomiska utjämningssystem
              är de åtta kommuner med högsta bidragsbeloppen kommuner som räknas
              som storstäder eller större städer. Alltså har vi redan genomfört
              det.
            </seg>
          </u>
          <u xml:id="i-70c3215bf6991264-284" prev="i-70c3215bf6991264-269" who="Q4609260">
            <seg>
              Exempelvis säger Kristdemokraterna att kommuner som ökar bostadsbyggandet
              får små förtjänster i form av ökade skatteintäkter när befolkningen
              ökar. Detta skulle vara en konsekvens av utjämningssystemet. Här
              kommer det intressanta. Samtidigt som Kristdemokraterna vill göra
              utjämningssystemet mer orättvist säger de att de vill ha ett system
              som minskar de stora klyftorna. Det är fullständigt motsägelsefullt,
              som jag läser det i alla fall.
            </seg>
          </u>
          <u xml:id="i-70c3215bf6991264-285" prev="i-70c3215bf6991264-269" who="Q4609260">
            <seg>
              Herr talman! Slutligen kommer Centerpartiet, som tidigare gjort
              sig känt som småkommunernas främsta vapendragare. Nu vill också
              de göra utjämningen mer orättvis så att de stora och rika kommunerna
              ska få mer på de fattiga kommunernas bekostnad.
            </seg>
          </u>
          <u xml:id="i-70c3215bf6991264-286" prev="i-70c3215bf6991264-269" who="Q4609260">
            <seg>
              För fem år sedan kritiserade Centern Moderaternas syn på utjämningssystemet.
              Det var för övrigt Maud Olofsson som kritiserade Ralph Lédel.
              Nu kan man knappt skilja på retoriken mellan Centern och Moderaterna.
              För fem år sedan sade Centern i en reservation att ett utjämningssystem
              som skapar likvärdiga förutsättningar för alla kommuner att bedriva
              kommunal verksamhet är en viktig förutsättning för tillväxt och
              livskraft i hela landet. Det är därför nödvändigt att försvara
              de grundläggande principerna i skatteutjämningssystemet. Det var
              för fem år sedan.
            </seg>
          </u>
          <u xml:id="i-70c3215bf6991264-287" prev="i-70c3215bf6991264-269" who="Q4609260">
            <seg>
              I dag talar Centern om att det finns tillväxthämmande inslag
              i utjämningssystemet. Centern har bytt fot, precis som Sonia Karlsson
              sade i sitt anförande och sitt replikskifte, och vill ytterligare
              minska utjämningsgraden i det nya kommunalekonomiska utjämningssystemet
              som trädde i kraft i år. Det har för övrigt förändrats jämfört
              med det gamla på det sättet att vi har tillgodosett kritik. Nu
              vill Centern gå ännu längre. Det är med sorg i hjärtat som jag
              kan konstatera att Centern offrar allt tal om regional balans
              på regeringstaburetternas altare.
            </seg>
          </u>
          <note type="speaker">
            Anf. 45 JÖRGEN JOHANSSON (c) replik:
          </note>
          <u xml:id="i-70c3215bf6991264-288" next="i-70c3215bf6991264-291" who="Q5886707">
            <seg>
              Herr talman! Jag kan lugna Siv Holma med att den nidbild hon
              målar upp här är helt felaktig. Det vi har begärt är att man ska
              göra en ny översyn av hela skatteutjämningssystemet eftersom det
              finns faktorer för de små kommunerna i glesbygd och för stora
              kommuner som man måste se över. Vi har inget bra utjämningssystem
              i dag. Grundprincipen, att hela Sverige ska leva, ligger fast
              hos oss.
            </seg>
          </u>
          <u xml:id="i-70c3215bf6991264-289" prev="i-70c3215bf6991264-288" who="Q5886707">
            <seg>
              En annan fråga, som i dag är på remiss till våra kommuner, är
              stödet till byggnation av mindre lägenheter än 120 kvadratmeter.
              Där förordar man från majoritetens sida att tillväxtcentrum, som
              Stockholm, Göteborg och Malmö, ska få ett bidrag med 3 000 kr
              per kvadratmeter om man bygger den här typen av bostäder. Det
              får däremot inte övriga bygder i landet som också har behov av
              att bygga.
            </seg>
          </u>
          <u xml:id="i-70c3215bf6991264-290" prev="i-70c3215bf6991264-288" who="Q5886707">
            <seg>
              Det här är intressant eftersom regeringens utredare av byggsektorn
              har kommit fram till att det inte kostar en krona mer att bygga
              i Jukkasjärvi än det kostar i Stockholms innerstad. Också näringen
              är överens om att det är på det viset.
            </seg>
          </u>
          <u xml:id="i-70c3215bf6991264-291" prev="i-70c3215bf6991264-288" who="Q5886707">
            <seg>
              I stället finns det en marknad i Stockholm där man spekulerar
              i markkostnader. Det är uppenbarligen den man från majoritetens
              sida vill gå in och subventionera. Anser Siv Holma att det överensstämmer
              med den ideologi hon står för? Det här är en form av omvänd utjämningspolitik.
            </seg>
          </u>
          <note type="speaker">
            Anf. 46 SIV HOLMA (v) replik:
          </note>
          <u xml:id="i-70c3215bf6991264-292" next="i-70c3215bf6991264-295" who="Q4609260">
            <seg>
              Herr talman! Jag upplever att Jörgen Johansson försöker försköna
              bilden av vad centerpartister faktiskt står för när det gäller
              det kommunalekonomiska utjämningssystemet och tar upp saker och
              ting som handlar om byggnadssektorn och vilka kostnadsdrivkrafter
              som finns där.
            </seg>
          </u>
          <u xml:id="i-70c3215bf6991264-293" prev="i-70c3215bf6991264-292" who="Q4609260">
            <seg>
              Det står ingenting om att ni vill ha en översyn på grund av faktorer
              för glesbygd och storstäder i er reservation. Reservanten, i det
              här fallet Roger Tiefensee, säger: Jag anser att det finns tillväxthämmande
              inslag i det nya system för kommunalekonomisk utjämning som trädde
              i kraft den 1 januari 2005. Det står så. Det står ingenting om
              småkommuner och storstäder. Dessutom står det att Centerpartiet
              vill sänka kompensationsgraden i skatteutjämningssystemet från
              85 % till 80 %. På så sätt kan man reducera de belopp som kommuner
              vars skattebärkraft ligger ovanför den garanterade nivån skjuter
              till systemet.
            </seg>
          </u>
          <u xml:id="i-70c3215bf6991264-294" prev="i-70c3215bf6991264-292" who="Q4609260">
            <seg>
              Alltså har Centerpartiet, som i alla fall jag har uppfattat har
              varit lite småfolkets representant, nu helt bytt sida, och det
              är det som faktiskt gör mig ledsen.
            </seg>
          </u>
          <u xml:id="i-70c3215bf6991264-295" prev="i-70c3215bf6991264-292" who="Q4609260">
            <seg>
              När det gäller de frågor Jörgen Johansson berörde hörde jag lite
              dåligt för jag kände mig så upprörd över det som ni har gått igenom
              när det gäller kommunalekonomisk utjämning. Jörgen Johansson kanske
              kan upprepa det han sade så får jag lyssna ordentligare.
            </seg>
          </u>
          <note type="speaker">
            Anf. 47 JÖRGEN JOHANSSON (c) replik:
          </note>
          <u xml:id="i-70c3215bf6991264-296" next="i-70c3215bf6991264-298" who="Q5886707">
            <seg>
              Herr talman! Vad gäller de tillväxthämmande åtgärderna finns
              det alltså vissa kommuner där man kommunalpolitiskt sett lyckas
              öka tillväxten men då får man också en ökad avgift till systemet.
              Det här måste vi se över. Det gynnar ju inte tillväxt i samhället.
              Det måste vi se över samtidigt som vi vet att många småkommuner
              inte får den utjämning som de egentligen skulle behöva. Det är
              alltså fel i båda ändarna. Därför har vi sagt att hela systemet
              måste ses över. Det blev inget bra resultat av den senaste översynen
              på det här området.
            </seg>
          </u>
          <u xml:id="i-70c3215bf6991264-297" prev="i-70c3215bf6991264-296" who="Q5886707">
            <seg>
              Vad gäller byggsidan innebär det konkret att om det finns behov
              av byggnation får man inte i min hemkommun Arboga eller i Västerås
              de här 3 000 kronorna i statliga bidrag när man ska bygga hyresrätter.
              De pengarna hamnar i tillväxtcentrum som Stockholm och liknande
              där det behovet egentligen inte finns på samma sätt. Jag tycker
              att man borde stimulera hela Sverige om man ska ha ett sådant
              här system, eftersom man går in och stimulerar en spekulation
              i markpriser mer än själva byggsidan.
            </seg>
          </u>
          <u xml:id="i-70c3215bf6991264-298" prev="i-70c3215bf6991264-296" who="Q5886707">
            <seg>
              Notera att regeringens egen utredare har sagt att det inte kostar
              en krona mer att bygga i Stockholm än det gör någon annanstans
              och detta ställer också näringen upp på. Då är det intressant,
              eftersom det här är en form av omvänd utjämning, att få veta hur
              ni ser på det här. Departementsskrivelsen ska vara besvarad den
              23 december.
            </seg>
          </u>
          <note type="speaker">
            Anf. 48 SIV HOLMA (v):
          </note>
          <u xml:id="i-70c3215bf6991264-299" next="i-70c3215bf6991264-302" who="Q4609260">
            <seg>
              Herr talman! Jag ska erkänna att det här inte är mitt expertområde.
              Däremot brinner jag för kommunalekonomiska utjämningssystem eftersom
              jag tycker att de är bra.
            </seg>
          </u>
          <u xml:id="i-70c3215bf6991264-300" prev="i-70c3215bf6991264-299" who="Q4609260">
            <seg>
              Vad jag förstår är inte frågan helt avgjord eftersom det finns
              en departementsskrivelse. Jag vill faktiskt passa i frågan. Jag
              kan faktiskt inte svara. Det finns säkert behov inom tillväxtområden
              där man behöver satsa särskilt på byggandet av bostäder på grund
              av att det inte har skett tidigare, av politiska skäl, inte bara
              av spekulativa skäl marknadens skäl.
            </seg>
          </u>
          <u xml:id="i-70c3215bf6991264-301" prev="i-70c3215bf6991264-299" who="Q4609260">
            <seg>
              Det talas om att det tillväxtskapande skulle vara hämmande. Jörgen
              Johansson nämnde att vi i majoriteten har misskött oss i fråga
              om att skapa tillväxt i hela landet. Det var intressant att se
              ett papper jag minns inte exakt, men jag tror att det kom från
              SCB där det framgick att den största ökningen av tillväxten i
              landet sker i Norrbotten och Västerbotten. Stockholm är fortfarande
              ledande. Det är intressant att staten, LKAB, kommer att satsa
              över 6 miljarder för att bygga ett nytt pelletsverk i Kiruna.
              Jag såg att när det gäller Norrbotten har Kiruna högre skattekraft
              än till och med Luleå, vilket visar på att det finns en bild av
              att tillväxten skulle genereras och skapas i huvudstadsområdet
              eller i storstadsområdena. Men bilden är mer nyanserad. Jag är
              glad över att det inte är på annat sätt.
            </seg>
          </u>
          <u xml:id="i-70c3215bf6991264-302" prev="i-70c3215bf6991264-299" who="Q4609260">
            <seg>
              Besinna er, Centerpartiet. Lämna högerburen. Återgå till era
              gamla, goda tankar om att stödja småkommuner och småfolket.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Statsskuldsräntor m.m.
          </note>
          <note>
            Föredrogs
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            5 § Avgiften till Europeiska gemenskapen
          </note>
          <note>
            Föredrogs
          </note>
          <note type="speaker">
            Anf. 49 AGNETA GILLE (s):
          </note>
          <u xml:id="i-70c3215bf6991264-303" next="i-70c3215bf6991264-305" who="Q3375136">
            <seg>
              Herr talman! Vi ska nu debattera finansutskottets betänkande
              FiU5. Det är utgiftsområde 27 i budgetpropositionen som handlar
              om avgiften till Europeiska gemenskapen.
            </seg>
          </u>
          <note>
            Det handlar om precis vad det heter, nämligen avgiften till Europeiska
            gemenskapen. I budgetpropositionen för 2006 föreslår regeringen
            att för utgiftsområde 27 Avgiften till Europeiska gemenskapen
            att vi i riksdagen godkänner och tilldelar de pengar som regeringen
            föreslår men också att vi i riksdagen uppdrar åt regeringen att
            ansvara för de uppdrag och åtaganden som följer av EU-budgeten
            för budgetåret 2006.
          </note>
          <u xml:id="i-70c3215bf6991264-304" prev="i-70c3215bf6991264-303" who="Q3375136">
            <seg>
              Vi har behandlat två motioner i betänkandet. I det här betänkandet
              finns inte några reservationer, men det finns två särskilda yttranden.
            </seg>
          </u>
          <u xml:id="i-70c3215bf6991264-305" prev="i-70c3215bf6991264-303" who="Q3375136">
            <seg>
              Med det, herr talman, lämnar jag över till debatt i ärendet.
            </seg>
          </u>
          <note type="speaker">
            Anf. 50 CECILIA WIDEGREN (m):
          </note>
          <u xml:id="i-70c3215bf6991264-306" next="i-70c3215bf6991264-313" who="Q4990451">
            <seg>
              Herr talman! Regeringen skriver att Sverige ska verka för en
              effektiv och återhållsam budgetpolitik inom Europeiska unionen.
              Målet innebär även att Sverige ska verka för en kostnadseffektiv
              användning av EU:s budgetmedel. För år 2006 handlar det om 28
              miljarder kronor som vi betalar till EU.
            </seg>
          </u>
          <u xml:id="i-70c3215bf6991264-307" prev="i-70c3215bf6991264-306" who="Q4990451">
            <seg>
              Finansutskottet skriver att varje skattekrona ska användas effektivt.
              Nu när det ser ut som att vi kommer att bli en av de största kanske
              den största nettobetalarna är det klart att detta är oerhört viktigt.
              Men när det gäller de resurser som kommer tillbaka verkar principen
              inte vara lika viktig för regeringen. Regeringen utnyttjar nämligen
              budgetmedel relaterade till EU och de EU-stöd som kommer i syfte
              att kringgå utgiftstaket och reglerna för budgetprocessen. Detta
              är tyvärr inget nytt. Man väljer att utnyttja EU-ersättningar
              till de svenska jordbruksföretagarna i budgetreglerande syfte.
              Det är helt oacceptabelt. För att regeringen ska klara utgiftstaket
              väljer man att betala ut delar av EU-ersättningarna under fel
              kalenderår, det vill säga i början av nästa år även om de gäller
              detta år.
            </seg>
          </u>
          <u xml:id="i-70c3215bf6991264-308" prev="i-70c3215bf6991264-306" who="Q4990451">
            <seg>
              Det här är inte regeringens pengar. Det är böndernas egna pengar,
              som var och en har ansökt om själv. Men återigen sker det i budgetreglerande
              syfte. I år handlar det om att 7,8 miljarder ska gå tillbaka till
              bönderna i Sverige. Regeringen har nu skickat vinken till ansvarig
              myndighet att betala ut endast 2,1 miljarder innevarande år och
              vänta med resterande del till efter årsskiftet.
            </seg>
          </u>
          <u xml:id="i-70c3215bf6991264-309" prev="i-70c3215bf6991264-306" who="Q4990451">
            <seg>
              Herr talman! Detta är självklart förödande för den enskilda företagaren.
              Slutet av kalenderåret är en utgiftstyngd period för jordbrukarna
              då inköp av förnödenheter, inte minst för växtodlarna, är en stor
              utgift under oktoberdecember. Nötköttsproducenterna ska vänta
              upp till ett halvår på de sista intäkterna från ett slaktat djur.
              Totalt sett innebär regeringens budgetförslag att ungefär 6 miljarder
              kommer att senareläggas för år 2005. För i år väntas det vara
              en siffra på ungefär 5,7 miljarder som väntas till efter nyår.
            </seg>
          </u>
          <u xml:id="i-70c3215bf6991264-310" prev="i-70c3215bf6991264-306" who="Q4990451">
            <seg>
              Det är enorma resurser. För svenska jordbruket handlar det om
              hela nettoinkomsten. Det är orimligt att en enskild yrkesgrupp,
              Sveriges bönder, ska få ta huvudansvaret för att statsbudgetens
              utgiftstak ska hållas. Vilken annan yrkesgrupp tvingas acceptera
              att intäkterna inte betalas ut vid rätt tillfälle för att regeringen
              ska klara utgiftstaket?
            </seg>
          </u>
          <u xml:id="i-70c3215bf6991264-311" prev="i-70c3215bf6991264-306" who="Q4990451">
            <seg>
              Herr talman! Inom jordbrukspolitiken pratar vi ofta om likvärdiga
              konkurrensvillkor till våra omkringliggande länder, inte minst
              från den här talarstolen. De flesta partier brukar tala sig varma
              för detta, inte minst Sveriges jordbruksminister.
            </seg>
          </u>
          <u xml:id="i-70c3215bf6991264-312" prev="i-70c3215bf6991264-306" who="Q4990451">
            <seg>
              Men återigen får danskarna ett företräde. Ett exempel: För två
              veckor sedan valde den borgerliga regeringen i Danmark att till
              stor del betala ut de EU-stöd som gäller för innevarande år för
              alla som har lämnat in korrekta ansökningar i rätt tid. För dem
              handlar det om 5 miljarder.
            </seg>
          </u>
          <u xml:id="i-70c3215bf6991264-313" prev="i-70c3215bf6991264-306" who="Q4990451">
            <seg>
              Herr talman! Jag hoppas att under den här debatten få svar på
              varför denna enskilda yrkesgrupp återigen ska vara en yrkesgrupp
              som får arbeta i budgetreglerande syfte för en sittande regering.
            </seg>
          </u>
          <note type="speaker">
            Anf. 51 CHRISTER NYLANDER (fp):
          </note>
          <u xml:id="i-70c3215bf6991264-314" next="i-70c3215bf6991264-318" who="Q5109199">
            <seg>
              Herr talman! EU är väldigt viktigt. Det är avgörande för Sverige
              och för Europa att EU finns och att vi är medlemmar. Vi pratar
              sällan om allt det goda vi får ut av medlemskapet i EU. Det kanske
              inte passar just nu, men jag tycker att det är viktigt att vi
              då och då säger att EU behövs för miljön, freden, säkerheten och
              mer. Det är bra för Sverige att vi är medlemmar i Europeiska unionen.
            </seg>
          </u>
          <u xml:id="i-70c3215bf6991264-315" prev="i-70c3215bf6991264-314" who="Q5109199">
            <seg>
              Men EU behövs inte för allt. Folkpartiet menar att EU bör fokusera
              mer kraft där kraften verkligen behövs och hålla sig undan från
              saker där ett europeiskt perspektiv inte alls behövs, det vill
              säga saker som kan skötas bättre på nationell nivå, regional nivå,
              kommunal nivå eller till och med av individerna själva.
            </seg>
          </u>
          <u xml:id="i-70c3215bf6991264-316" prev="i-70c3215bf6991264-314" who="Q5109199">
            <seg>
              Vår bedömning är att Sveriges avgift till EU skulle kunna sänkas
              rejält om man satsade EU:s kraft där EU:s kraft verkligen behövs.
              Framför allt handlar det om att avveckla jordbrukspolitiken och
              göra om den i grunden.
            </seg>
          </u>
          <u xml:id="i-70c3215bf6991264-317" prev="i-70c3215bf6991264-314" who="Q5109199">
            <seg>
              Nu är läget ett annat. Jordbrukspolitiken finns kvar, och EU-avgiften
              för Sveriges del är ganska hög. Förmodligen blir den ännu högre
              de kommande åren. Vi får väl se vad helgens förhandlingar leder
              fram till.
            </seg>
          </u>
          <u xml:id="i-70c3215bf6991264-318" prev="i-70c3215bf6991264-314" who="Q5109199">
            <seg>
              När man betalar mycket i avgift är det naturligtvis också viktigt
              att se vad vi får tillbaka, hur återflödet ser ut. Det är det
              som den här debatten förmodligen handlar om. Det är viktigt att
              vi drar nytta av det som kommer tillbaka och att vi sköter det
              på ett bra sätt. De borgerliga partierna har ett gemensamt särskilt
              yttrande om regeringens sätt att utnyttja EU-ersättning till de
              svenska jordbruksföretagen. Problemet har år efter år varit att
              ersättningarna har använts till att klara utgiftstaken. När det
              har varit för lite utrymme under utgiftstaken har man valt att
              skjuta utbetalningarna till efter årsskiftet. Det är naturligtvis
              oacceptabelt. Eftersom Cecilia Widegren tidigare noga har berättat
              hur detta sköts tekniskt och vilka effekter det får tänker jag
              spara kammarens tid med att inte utveckla detta ytterligare.
            </seg>
          </u>
          <note type="speaker">
            Anf. 52 MATS ODELL (kd):
          </note>
          <u xml:id="i-70c3215bf6991264-319" next="i-70c3215bf6991264-325" who="Q571725">
            <seg>
              Herr talman! I samband med finansutskottets betänkande nr 2 talade
              vi här i kammaren om den statliga banken SBAB och dess konkurrensvillkor.
              Här har vi precis det motsatta. Här får alltså landets bönder
              agera bank åt staten, och det är naturligtvis fullständigt oacceptabelt.
              Vi har kritiserat detta från den borgerliga alliansens sida, och
              vi kommer att fortsätta att göra det.
            </seg>
          </u>
          <u xml:id="i-70c3215bf6991264-320" prev="i-70c3215bf6991264-319" who="Q571725">
            <seg>
              Jag tänkte dock ta upp en annan sak, nämligen att detta betänkande
              och denna debatt ligger väldigt rätt i tiden. Just nu pågår ju
              toppmötet i Bryssel där frågan om EU:s långtidsbudget 20072013
              diskuteras.
            </seg>
          </u>
          <u xml:id="i-70c3215bf6991264-321" prev="i-70c3215bf6991264-319" who="Q571725">
            <seg>
              Vi har en ganska stor samsyn bland partierna i EU-nämnden runt
              den svenska positionen. Vi vet för närvarande inte exakt vad den
              svenska positionen är eftersom förhandlingarna pågår, men det
              är tre punkter som vi har enat oss kring.
            </seg>
          </u>
          <u xml:id="i-70c3215bf6991264-322" prev="i-70c3215bf6991264-319" who="Q571725">
            <seg>
              Den första punkten är att hålla nere den totala nivån. Det är
              också det som finns i vår motion. Vi ska satsa på att det ska
              vara 1 %, att det ska vara en rättvis fördelning, att merparten
              av detta ska gå till de nya medlemsländerna och att vi ska hushålla
              med resurserna.
            </seg>
          </u>
          <u xml:id="i-70c3215bf6991264-323" prev="i-70c3215bf6991264-319" who="Q571725">
            <seg>
              Det andra punkten handlar om att säga nej till den globaliseringsfond
              som ett antal länder vill inrätta. Den är kontraproduktiv och
              felaktig i varje del. Jag går inte in på varför det är så, men
              vi är helt eniga om det i den här kammaren.
            </seg>
          </u>
          <u xml:id="i-70c3215bf6991264-324" prev="i-70c3215bf6991264-319" who="Q571725">
            <seg>
              Den tredje punkten vi är överens om är att det bör föras in en
              omförhandlingsklausul så att vi i praktiken efter tre år går in
              och ser över strukturen på hela EU:s budget. I dag har vi ett
              låst läge där Frankrike skapar allianser, för närvarande med bland
              annat Polen, för att slå vakt om jordbruksstödens nuvarande omfattning
              och utformning. En stor grupp medlemsländer tycker att detta inte
              är bra utan att vi behöver få en ökad marknadsmässighet, inte
              minst för att främja tredje världens jordbruksproduktion på ett
              rimligt sätt.
            </seg>
          </u>
          <u xml:id="i-70c3215bf6991264-325" prev="i-70c3215bf6991264-319" who="Q571725">
            <seg>
              Jag vill bara säga att detta har gått i rätt riktning såtillvida
              att det förslag som nu föreligger innebär att man över perioden
              är nere inte fullt på 1 % men på 1,03 %. I slutet av perioden
              är man dock nere på 0,99 %. Jag tror inte att vi kommer att komma
              längre, men det är en utveckling i rätt riktning. Låt oss gemensamt
              hålla tummarna för att det till slut ändå blir ett avgörande i
              dag eller senast i morgon!
            </seg>
          </u>
          <note type="speaker">
            Anf. 53 ROGER TIEFENSEE (c):
          </note>
          <u xml:id="i-70c3215bf6991264-326" next="i-70c3215bf6991264-330" who="Q6210672">
            <seg>
              Herr talman! Avgiften till Europeiska gemenskapen är ingen partiskiljande
              fråga. Vi har en avgift. Den är hög, men vi får vackert betala
              den. Däremot är det en partiskiljande fråga hur vi använder och
              hanterar de medel som kommer tillbaka från EU. Det borde inte
              vara det, tycker jag, men det har blivit det. Regeringen låter
              nämligen år efter år Sveriges lantbruksföretagare vara något slags
              budgetregulator. Man betalar ut den ersättning som hör till innevarande
              år under påföljande år. Precis som Cecilia Widegren påpekade är
              det i år 5,7 miljarder som borde betalas ut i novemberdecember
              som betalas ut efter årsskiftet.
            </seg>
          </u>
          <u xml:id="i-70c3215bf6991264-327" prev="i-70c3215bf6991264-326" who="Q6210672">
            <seg>
              Det sorgliga är att detta inte är någon besparing. Pengarna ligger
              ju och väntar i Bryssel. Dessa ersättningar är till hundra procent
              EU-medel. Det är alltså ingen besparing i statens budget att låta
              pengarna ligga och vänta i Bryssel i stället för att hämta hem
              dem och betala ut dem, vilket borde vara det logiska. Det kostar
              inget att ta hem dem. Den enda orsaken till att man inte gör det
              är att man då kan ge sken av att klara ett utgiftstak. Det är
              alltså egentligen bara kosmetika.
            </seg>
          </u>
          <u xml:id="i-70c3215bf6991264-328" prev="i-70c3215bf6991264-326" who="Q6210672">
            <seg>
              Att hålla på och laborera så här med EU-medel kan väl vara en
              budgetteknik, men jag tror också att det får en annan konsekvens
              i samhället. Vi har varit medlemmar i EU i tio år nu, och ändå
              fortsätter vi att ha en diskussion för eller emot EU i stället
              för att använda oss av EU-medlemskapet och de möjligheter som
              detta ger. Då ska vi inte vara dumsnåla mot oss själva, utan vi
              ska plocka hem de ersättningar som vi är berättigade till.
            </seg>
          </u>
          <u xml:id="i-70c3215bf6991264-329" prev="i-70c3215bf6991264-326" who="Q6210672">
            <seg>
              Det finns ytterligare exempel. När det handlar om strukturfonderna
              räknar Sverige medvetet med en låg växelkurs, vilket gör att över
              1 miljard av EU-medel som vi skulle kunna plocka hem fryser inne
              återigen ett sätt att inte använda EU-medlemskapet på ett positivt
              sätt. Detta tror jag inte bidrar till utveckling och möjligheter
              i hela landet på ett sådant sätt som dessa strukturfonder faktiskt
              skulle kunna göra om man använde dem fullt ut.
            </seg>
          </u>
          <u xml:id="i-70c3215bf6991264-330" prev="i-70c3215bf6991264-326" who="Q6210672">
            <seg>
              Jag tycker att det är sorgligt. Det är sorgligt att vi har en
              regering som inte riktigt verkar ha gått in för att vara aktiv
              och se medlemskapet på ett positivt sätt.
            </seg>
          </u>
          <note type="speaker">
            Anf. 54 TOMMY TERNEMAR (s):
          </note>
          <u xml:id="i-70c3215bf6991264-331" next="i-70c3215bf6991264-334" who="Q6333187">
            <seg>
              Herr talman! Först vill jag yrka bifall till finansutskottets
              förslag i betänkandet FiU5. Eftersom det inte finns några reservationer
              till betänkandet, herr talman, kommer jag att nöja mig med att
              bara kort kommentera de två särskilda yttranden som finns.
            </seg>
          </u>
          <u xml:id="i-70c3215bf6991264-332" prev="i-70c3215bf6991264-331" who="Q6333187">
            <seg>
              Else-Marie Lindgren säger i sitt särskilda yttrande att EU:s
              långtidsbudget inte bör överstiga 1 % av medlemsstaternas samlade
              bruttonationalinkomster samt att varje skattekrona ska användas
              så effektivt som möjligt. Jag kan bara konstatera, som även Mats
              Odell sade, att vi är överens om den linjen. Den linjen drivs
              nu också i de aktuella förhandlingarna i EU, och det är bara att
              hålla med Mats Odell om att vi allihop får hålla tummarna för
              att detta går bra.
            </seg>
          </u>
          <u xml:id="i-70c3215bf6991264-333" prev="i-70c3215bf6991264-331" who="Q6333187">
            <seg>
              Jag vill också ge en kort kommentar till alliansens särskilda
              yttrande där man berör regeringens sätt att utnyttja EU-ersättningarna
              till svenska jordbruksföretagare och när i tid dessa betalas ut.
              Vi hade exakt samma debatt vid den här tiden förra året. Skillnaden
              i år är att LBU-medel faktiskt betalas ut enligt följande: Man
              får kompensationsbidrag med 550 miljoner kronor, miljöersättningar
              med 850 miljoner kronor, kartavgifter med 35 miljoner kronor och
              mjölkbidrag med 473 miljoner kronor.
            </seg>
          </u>
          <u xml:id="i-70c3215bf6991264-334" prev="i-70c3215bf6991264-331" who="Q6333187">
            <seg>
              I EU:s regler finns det faktiskt inget som säger exakt när dessa
              ersättningar ska betalas ut. I EU:s regelverk står mycket klart
              och tydligt att de kan betalas ut under november, december och
              januari, noga räknat från och med den 16 november till och med
              den 31 januari.
            </seg>
          </u>
          <note type="speaker">
            Anf. 55 CECILIA WIDEGREN (m) replik:
          </note>
          <u xml:id="i-70c3215bf6991264-335" next="i-70c3215bf6991264-339" who="Q4990451">
            <seg>
              Herr talman! Det är helt sant; Tommy Ternemar och jag stod här
              för ett år sedan också. Det är tråkigt att vi ska behöva stå här
              i dag igen. Det hade varit mycket bättre om man valt att inte
              använda en yrkesgrupp i Sverige som regeringens budgetregulator
              för utgiftstaket.
            </seg>
          </u>
          <u xml:id="i-70c3215bf6991264-336" prev="i-70c3215bf6991264-335" who="Q4990451">
            <seg>
              Ansvarig myndighet själv säger, när man ringer och frågar: Ja,
              vi är ju regeringens budgetregulator. Det är inställningen. Frågan
              är hur länge vi ska fortsätta att ha det på det sättet.
            </seg>
          </u>
          <u xml:id="i-70c3215bf6991264-337" prev="i-70c3215bf6991264-335" who="Q4990451">
            <seg>
              Tycker Tommy Ternemar att det är rimligt att en yrkesgrupp, Sveriges
              bönder, får stå och vänta på nästan 6 miljarder kronor till efter
              årsskiftet, pengar som är böndernas och inte regeringens, för
              att man ska hantera utgiftstaket? Tycker Tommy Ternemar att det
              är rimligt?
            </seg>
          </u>
          <u xml:id="i-70c3215bf6991264-338" prev="i-70c3215bf6991264-335" who="Q4990451">
            <seg>
              Förra året var bönderna aktiva. Då skrev man vykort till bland
              annat Göran Persson med hälsningar från Sveriges bönder och talade
              om detta. Hade vi varit i Frankrike hade det kanske legat tomater
              och annat på gatorna och man hade farit omkring i traktorer här
              i Stockholm i dag för att tala om detta. Nu är Sveriges bönder
              något snällare, men frågan är inte mindre viktig för dem för det.
              Det handlar om hela deras nettoinkomst, som man väljer att skjuta
              på.
            </seg>
          </u>
          <u xml:id="i-70c3215bf6991264-339" prev="i-70c3215bf6991264-335" who="Q4990451">
            <seg>
              Det är klart att Tommy Ternemar kan vara glad för de 2 miljarder
              som betalas ut. Men när det är nästan 8 miljarder totalt sett
              som ska ut kan ju inte Tommy Ternemar vara nöjd med eller stolt
              över detta.
            </seg>
          </u>
          <note type="speaker">
            Anf. 56 TOMMY TERNEMAR (s) replik:
          </note>
          <u xml:id="i-70c3215bf6991264-340" next="i-70c3215bf6991264-341" who="Q6333187">
            <seg>
              Herr talman! Kanske anledningen till att det inte har kommit
              några vykort till statsministern i år, Cecilia Widegren, är just
              att man får kompensationsbidrag med 550 miljoner, miljöersättningar
              med 850 miljoner, kartavgifter med 35 miljoner och mjölkbidrag
              med 473 miljoner.
            </seg>
          </u>
          <u xml:id="i-70c3215bf6991264-341" prev="i-70c3215bf6991264-340" who="Q6333187">
            <seg>
              Återigen är det så i EU:s regelverk att bidragen ska betalas
              ut mellan den 16 november och den 31 januari. Det är inget fel
              i detta.
            </seg>
          </u>
          <note type="speaker">
            Anf. 57 CECILIA WIDEGREN (m) replik:
          </note>
          <u xml:id="i-70c3215bf6991264-342" next="i-70c3215bf6991264-344" who="Q4990451">
            <seg>
              Herr talman! Jag kan ju inte tolka Tommy Ternemar på annat sätt
              än att han tycker att det är fullt rimligt att man får skjuta
              på sin intäkt. Men om det hade varit i din plånbok då, Tommy Ternemar?
              Om det var ditt riksdagsarvode som vi skulle skjuta på inte bara
              en gång, två gånger och tre gånger? Då hade det kanske inte varit
              lika självklart att det skulle vara så. Det här handlar om hela
              deras inkomst för ett helt år, för en hel yrkesgrupp! Och det
              tycker du är rimligt för att EU:s regler säger så. Jag måste säga
              att EU gör många bra saker, men att bara lägga sig bakom alla
              EU:s regler och vara nöjd med detta kan ju inte vara tillräckligt
              i det här fallet.
            </seg>
          </u>
          <u xml:id="i-70c3215bf6991264-343" prev="i-70c3215bf6991264-342" who="Q4990451">
            <seg>
              Avslutningsvis tycker jag att när vi ser att våra konkurrentländer,
              som vi faktiskt också i morgon dag ska hantera, får sina utbetalningar
              och att de därmed också får rimligare villkor, till exempel i
              Danmark, måste ju även Sveriges regering börja undra. Kommer vi
              att ha svensk julskinka i framtiden? Kommer vi att ha svenska
              köttbullar? Det är kanske ingen bonde som kan klara av detta i
              framtiden om man inte kan få sina intäkter i tid för att betala
              sina räkningar. Det är något grundläggande i detta, och en något
              utförligare kommentar skulle jag vilja få.
            </seg>
          </u>
          <u xml:id="i-70c3215bf6991264-344" prev="i-70c3215bf6991264-342" who="Q4990451">
            <seg>
              Sedan har jag en liten julklapp till Tommy Ternemar. Det här
              är exakt de besked som bönderna i dag får om de 6 miljarder som
              kommer att betalas ut den 2 januari eller den 31 januari. Titta
              på det och försök att komma med någon typ av förändring om ni
              nu skulle sitta kvar efter valet.
            </seg>
          </u>
          <note type="speaker">
            Anf. 58 TOMMY TERNEMAR (s) replik:
          </note>
          <u xml:id="i-70c3215bf6991264-345" next="i-70c3215bf6991264-347" who="Q6333187">
            <seg>
              Herr talman! Tack så mycket för julklappen, jag ska läsa den
              noga. Vi får väl se, det är väljarna som avgör om vi sitter kvar
              eller om det blir ett byte av regeringsmakten.
            </seg>
          </u>
          <u xml:id="i-70c3215bf6991264-346" prev="i-70c3215bf6991264-345" who="Q6333187">
            <seg>
              Återigen, Cecilia Widegren, är det ju så att det inte finns något
              i EU:s regler som säger när det här ska betalas ut. Det har vi
              nu upprepat flera gånger. Vi har också en budgetlag i Sverige
              som säger att regeringen är tvingad att vidta åtgärder om man
              inte skulle hålla utgiftstaket. Nu går det bättre för Sverige.
              Därför betalas de här bidragen ut.
            </seg>
          </u>
          <u xml:id="i-70c3215bf6991264-347" prev="i-70c3215bf6991264-345" who="Q6333187">
            <seg>
              Jag önskar även dig en god jul och ett gott nytt år.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Vårdplanering
          </note>
          <note>
            Föredrogs
          </note>
          <note type="speaker">
            Anf. 59 LARS U GRANBERG (s):
          </note>
          <u xml:id="i-70c3215bf6991264-348" next="i-70c3215bf6991264-353" who="Q5767954">
            <seg>
              Herr talman! Vårdplanering handlar i grunden om trygghet. De
              flesta personer vill kunna vara hemma i sin invanda miljö och
              där få sin vård och omsorg så länge det är rimligt och möjligt.
              Det ställer stora krav på samverkan mellan olika vårdnivåer.
            </seg>
          </u>
          <u xml:id="i-70c3215bf6991264-349" prev="i-70c3215bf6991264-348" who="Q5767954">
            <seg>
              En viktig grundläggande förändring som påverkar förutsättningarna
              är den snabba utvecklingen inom vård- och omsorgsområdet. En medicinsk
              utveckling har bidragit till bättre livskvalitet för människor
              med svåra sjukdomstillstånd och funktionshinder. Nya behandlingsmetoder
              och nya effektiva läkemedel gör det möjligt att effektivt förebygga,
              bota och lindra olika tillstånd hos alltfler och allt högre upp
              i åldrarna.
            </seg>
          </u>
          <u xml:id="i-70c3215bf6991264-350" prev="i-70c3215bf6991264-348" who="Q5767954">
            <seg>
              Den medicinska och tekniska utvecklingen och en organisatorisk
              utbyggnad av vårdresurserna utanför sjukhusen har kraftigt ökat
              möjligheterna att vårda sjuka människor i deras hem. Kommunerna
              har fått ett större vårdansvar. En följd av den snabba medicinska
              utvecklingen är helt naturligt ökade förväntningar hos befolkningen
              om att kunna få sin vård utanför sjukhusen. Det har ökat trycket
              på anpassning och utveckling av kommunernas och landstingens verksamheter.
              Kommunerna och landstingen har ett gemensamt ansvar för en god
              vård. Övergången mellan olika vårdgivare måste ske utan onödiga
              olägenheter. Helst ska det inte märkas alls när en vårdgivare
              tar över ansvaret för den fortsatta vården.
            </seg>
          </u>
          <u xml:id="i-70c3215bf6991264-351" prev="i-70c3215bf6991264-348" who="Q5767954">
            <seg>
              När en patient skrivs ut från landstingets vård och kommunerna
              ska ta över ansvaret ska en vårdplanering genomföras. Att säkerställa
              en god vårdplanering i varje enskilt fall kan innebära att det
              behövs ändrade rutiner och regler, och det är det som vi har tittat
              på i det här betänkandet. Landstingsförbundet har under ganska
              lång tid följt utvecklingen av antalet patienter som skrivits
              ut till kommunerna. Landstingsförbundet har också i samråd med
              Svenska Kommunförbundet och Socialstyrelsen gjort inventeringar
              för att följa utvecklingen och se om samverkan kring de äldres
              vård och omsorg har förbättrats. Den redovisning som Sveriges
              Kommuner och Landsting presenterade i våras pekar på en förbättring,
              och det är naturligtvis viktigt att huvudmännen gemensamt arbetar
              med de här frågorna för att hitta smidiga och kvalitetssäkra rutiner.
            </seg>
          </u>
          <u xml:id="i-70c3215bf6991264-352" prev="i-70c3215bf6991264-348" who="Q5767954">
            <seg>
              Införandet av betalningsansvar för medicinskt färdigbehandlade
              personer har utan tvekan inneburit att kommuner aktivt verkat
              för att utveckla möjligheterna för personer att få vård, omsorg
              och stöd utanför sjukhusen. De ändringar i betalningsansvarslagen
              som infördes sommaren 2003 för att skapa incitament för en gemensam
              vårdplanering har varit i kraft i knappt två och ett halvt år.
              Trots den relativt korta tid som gått anser ett enigt utskott
              att det finns klara brister i samordningen och vårdplaneringen
              mellan landstingen och kommunerna. Samtidigt konstaterar vi i
              utskottet att Socialstyrelsen ser över sina föreskrifter gällande
              vårdplanering för att förtydliga och konkretisera vilka regler
              som ska gälla. Nya föreskrifter kommer inom kort. Mot den bakgrunden
              behövs inga nya initiativ just nu, men vi kommer att följa den
              här frågan väldigt noga i utskottet.
            </seg>
          </u>
          <u xml:id="i-70c3215bf6991264-353" prev="i-70c3215bf6991264-348" who="Q5767954">
            <seg>
              Herr talman! Med det vill jag yrka bifall till förslaget i utskottets
              betänkande.
            </seg>
          </u>
          <note type="speaker">
            Anf. 60 Andre vice talman KERSTIN HEINEMANN (fp):
          </note>
          <u xml:id="i-70c3215bf6991264-354" who="unknown">
            <seg>
              Herr talman! Det kan synas lite konstigt att vi går upp och håller
              anföranden när vi har ett enhälligt betänkande. Jag ser det mer
              som att det känns bra att få fört till protokollet att vi faktiskt
              gör en markering mot kommuner och landsting om att vi inte tycker
              att det fungerar bra med den viktiga vårdplaneringen. Det handlar
              ofta om svårt sjuka människor, människor som har varit inlagda
              på sjukhus och sedan inte bedömts behöva vara kvar längre på sjukhusen.
              Då måste det ske en ordentlig vårdplanering för att de här människorna,
              och även deras anhöriga, ska känna sig trygga när de kommer tillbaka
              till eget boende eller, som det handlar om i en del fall, särskilda
              boenden, där man fortfarande behöver en hel del insatser.
            </seg>
          </u>
          <u xml:id="i-70c3215bf6991264-355" who="unknown">
            <seg>
              Vi har också i samband med socialutskottets utvärdering tagit
              del av hur vårdplaneringen går till. Man blir ganska upprörd när
              man får reda på att det faktiskt många gånger är så efter en vårdplanering
              att varken patienterna eller deras anhöriga vet vad som egentligen
              har beslutats om och vad som ska hända när patienten kommer tillbaka
              till sitt ordinarie boende. Det här är allvarligt, att människor
              som har fått sjukhusvård och sedan flyttas tillbaka inte vet vad
              som ska hända. Jag tror att många av dem som skickas hem, och
              det vet man också, kommer tillbaka till sjukhuset för att de känner
              sig otrygga. De vet inte vad som ska hända med dem. Inte minst
              anhöriga känner sig väldigt oroliga.
            </seg>
          </u>
          <u xml:id="i-70c3215bf6991264-356" who="unknown">
            <seg>
              Det här är märkligt, tycker jag. Visserligen är två och ett halvt
              år inte en lång tid, men man visste ju vad som skulle komma innan
              beslutet fattades. Det trädde i kraft den 1 juli 2003. Det är
              märkligt att man inte har förmått att kunna samarbeta och se till
              patienten utan mer faktiskt sett till vem som ska betala och vem
              som ska slippa betala.
            </seg>
          </u>
          <u xml:id="i-70c3215bf6991264-357" who="unknown">
            <seg>
              Att vi inte har något särskilt yttrande eller några reservationer
              beror just på, som Lars U Granberg sade, att Socialstyrelsen ska
              komma med nya idéer och att vi i utskottet också är eniga om att
              vi ska följa upp det här mycket noggrant. Jag kan lova att vi
              från Folkpartiet också kommer att se till att allt ska fungera,
              och vi hoppas att det ska kunna fungera mycket snart. Jag yrkar
              bifall till förslaget i betänkandet.
            </seg>
          </u>
          <note type="speaker">
            Anf. 61 ULRIK LINDGREN (kd):
          </note>
          <u xml:id="i-70c3215bf6991264-358" next="i-70c3215bf6991264-370" who="Q5956278">
            <seg>
              Herr talman! Svensk sjukvård håller överlag hög internationell
              klass tekniskt och medicinskt och ger god vård och omsorg. Men
              det finns två viktiga förbehåll: Det gäller att den behövande
              kommer in i systemet, och det gäller att vårdplaneringen fungerar.
            </seg>
          </u>
          <u xml:id="i-70c3215bf6991264-359" prev="i-70c3215bf6991264-358" who="Q5956278">
            <seg>
              Om jag är skröplig, minnet sviktar och jag lider av flera sjukdomar
              är det inte säkert att jag klarar av att ta mig in i systemet
              eller hålla reda på alla detaljer som fordras i vårdkedjan för
              att det ska fungera. Om jag har anhöriga som talar för mig kan
              det gå bättre. Men långt ifrån alla har det så väl.
            </seg>
          </u>
          <u xml:id="i-70c3215bf6991264-360" prev="i-70c3215bf6991264-358" who="Q5956278">
            <seg>
              Lägg därtill att vi under elva års socialdemokratiskt styre har
              fått en allt svårare stress i sjukvården med allt kortare vårdtider,
              allt färre vårdplatser och snabbt allt färre särskilda boenden
              i kommunerna.
            </seg>
          </u>
          <u xml:id="i-70c3215bf6991264-361" prev="i-70c3215bf6991264-358" who="Q5956278">
            <seg>
              Herr talman! Före varje beslut i hälso- och sjukvården och i
              den kommunala omsorgen måste frågan ställas: Hur gagnar detta
              patienten?
            </seg>
          </u>
          <u xml:id="i-70c3215bf6991264-362" prev="i-70c3215bf6991264-358" who="Q5956278">
            <seg>
              Enligt Kristdemokraterna borde det finnas en utsedd chefsläkare
              vid varje sjukhus som har ansvaret för utveckling och forskning
              när det gäller patientsäkerhet. Och vårdplanering är i bokstavlig
              mening en fråga om patientsäkerhet.
            </seg>
          </u>
          <u xml:id="i-70c3215bf6991264-363" prev="i-70c3215bf6991264-358" who="Q5956278">
            <seg>
              Bakgrunden till att vi behandlar detta betänkande är en information
              om hur vårdplaneringen fungerar som vi fick oss till livs vid
              en studieresa till Dalarna.
            </seg>
          </u>
          <u xml:id="i-70c3215bf6991264-364" prev="i-70c3215bf6991264-358" who="Q5956278">
            <seg>
              Utskottet konstaterar det uppenbara, nämligen att samordningen
              mellan landsting och kommun i många fall brister. Men eftersom
              Socialstyrelsen sliter med föreskrifter för vårdplanering som
              snart träder i kraft tar vi inte något nytt initiativ just nu.
              Men vi har all anledning att följa hur det går framöver.
            </seg>
          </u>
          <u xml:id="i-70c3215bf6991264-365" prev="i-70c3215bf6991264-358" who="Q5956278">
            <seg>
              Många av bristerna som påvisas i Dalarnas forskningsråds rapport
              kan inte åtgärdas genom riksdagsbeslut. Det måste ske via utbildning
              i bemötande, etik och arbetsledning. Men det kan också bli bättre
              genom organisatoriska beslut i kommun och landsting, så att gränsen
              mellan huvudmännen i praktiken suddas ut.
            </seg>
          </u>
          <u xml:id="i-70c3215bf6991264-366" prev="i-70c3215bf6991264-358" who="Q5956278">
            <seg>
              Enligt Kristdemokraterna finns det dock ingen mall från riksdagen
              som man kan skicka ut till kommuner och landsting så att denna
              gräns suddas ut. Men vi tycker att det finns flera viktiga och
              goda exempel att ta fasta på.
            </seg>
          </u>
          <u xml:id="i-70c3215bf6991264-367" prev="i-70c3215bf6991264-358" who="Q5956278">
            <seg>
              I Avesta kommun i södra Dalarna är landstingets äldrevårdsansvarige
              läkare även läkare för de sjuka äldre som befinner sig i kommunalt
              boende. Därmed kan många inläggningar undvikas. Bedömning, vård
              och behandling sker på plats. Det är en lösning som ligger väl
              i linje med det kristdemokratiska motionsförslaget att det medicinska
              ansvaret ska ligga kvar hos slutenvårdsläkaren till dess att vederbörande
              förvissat sig om att mottagandet fungerar.
            </seg>
          </u>
          <u xml:id="i-70c3215bf6991264-368" prev="i-70c3215bf6991264-358" who="Q5956278">
            <seg>
              Andra goda exempel är en utbyggd hemsjukvård eller en helt omflyttad
              hemsjukvård från landsting till kommunerna. Det minskar svårigheterna
              med vårdplanering.
            </seg>
          </u>
          <u xml:id="i-70c3215bf6991264-369" prev="i-70c3215bf6991264-358" who="Q5956278">
            <seg>
              På flera håll i landet är vårdplaneringen flyttad till dess att
              den behövande har återvänt till sitt hem eller till en mellanvårdsform
              som kommun och landsting finansierar gemensamt. Därmed sker vårdplaneringen
              i lugn och ro.
            </seg>
          </u>
          <u xml:id="i-70c3215bf6991264-370" prev="i-70c3215bf6991264-358" who="Q5956278">
            <seg>
              Jag yrkar bifall till förslaget i utskottets betänkande om vårdplanering.
              Jag vill också passa på att önska mina utskottskamrater en god
              jul och ett gott nytt år. Jag vill även framföra en önskan om
              en god jul och ett gott nytt år till avdelning 23 på Falu lasarett.
            </seg>
          </u>
          <note type="speaker">
            Anf. 62 INGRID BURMAN (v):
          </note>
          <u xml:id="i-70c3215bf6991264-371" next="i-70c3215bf6991264-378" who="Q4941267">
            <seg>
              Herr talman! Ibland när ett utskott är enigt ska man inte ha
              någon debatt i kammaren. Men liksom Kerstin Heinemann vill jag
              understryka att man ibland ska ha en debatt just därför att utskottet
              är enigt och man ser vikten av att lyfta fram en fråga. När det
              gäller socialutskottets betänkande om vårdplanering är det just
              det jag menar att vi ska göra.
            </seg>
          </u>
          <u xml:id="i-70c3215bf6991264-372" prev="i-70c3215bf6991264-371" who="Q4941267">
            <seg>
              Socialutskottet har, liksom andra aktörer inom vården och omsorgen,
              under en längre tid varit bekymrat över att de så kallade vårdkedjorna
              inte håller. Detta har vi kunnat se i motioner. Vi har också skrivit
              i våra tidigare betänkanden om detta. Det är på detta sätt trots
              att det finns bestämmelser om vårdplanering. Det finns bestämmelser
              om när kostnadsansvaret ska gå över från en huvudman till en annan.
              Vi har fattat beslut om en lagstiftning enligt vilken man kan
              inrätta gemensamma nämnder om man ser att det är där som det brister.
              Men trots detta har det återkommande kommit rapporter om att individer
              hamnar i kläm när det gäller att gå från en huvudman till en annan.
            </seg>
          </u>
          <u xml:id="i-70c3215bf6991264-373" prev="i-70c3215bf6991264-371" who="Q4941267">
            <seg>
              Vid den länsresa som utskottet företog till Dalarna, och som
              flera här har refererat till, fick vi ta del av en forskningsrapport
              som visade att vårdplaneringen och samtal som genomfördes inte
              alltid följde en i förväg uppgjord struktur. Man saknade rum att
              mötas i. Det deltog många personer. Och den individ som det handlade
              om visste inte alltid ens om att det var en vårdplanering som
              han eller hon var med på.
            </seg>
          </u>
          <u xml:id="i-70c3215bf6991264-374" prev="i-70c3215bf6991264-371" who="Q4941267">
            <seg>
              Därför tog utskottet initiativ till en intern utfrågning. Vi
              träffade Socialstyrelsen, representanter för Sveriges Kommuner
              och Landsting och forskare för att diskutera hur det såg ut.
            </seg>
          </u>
          <u xml:id="i-70c3215bf6991264-375" prev="i-70c3215bf6991264-371" who="Q4941267">
            <seg>
              Vi konstaterade att det redan pågick ett arbete. Socialstyrelsen
              ska inom kort besluta om nya föreskrifter när det gäller just
              vårdplanering. Därför väljer utskottet nu att avvakta dessa föreskrifter.
            </seg>
          </u>
          <u xml:id="i-70c3215bf6991264-376" prev="i-70c3215bf6991264-371" who="Q4941267">
            <seg>
              Vi har inget tillkännagivande med anledning av motioner eller
              den kunskap som vi har. Och vi har inget förslag till initiativ
              i dag.
            </seg>
          </u>
          <u xml:id="i-70c3215bf6991264-377" prev="i-70c3215bf6991264-371" who="Q4941267">
            <seg>
              Men jag vill understryka att jag upplever att det finns en total
              enighet bland utskottets partier om nödvändigheten av att vårdplaneringen
              fungerar och att vårdkedjan håller. Vi avvaktar nu föreskrifterna.
              Men jag har upplevt att det finns en beredskap för att ta nya
              initiativ i frågan.
            </seg>
          </u>
          <u xml:id="i-70c3215bf6991264-378" prev="i-70c3215bf6991264-371" who="Q4941267">
            <seg>
              Herr talman! Liksom de övriga talarna nöjer jag mig med att yrka
              bifall till förslaget i utskottets betänkande.
            </seg>
          </u>
          <note type="speaker">
            Anf. 63 KENNETH JOHANSSON (c):
          </note>
          <u xml:id="i-70c3215bf6991264-379" next="i-70c3215bf6991264-385" who="Q5886752">
            <seg>
              Herr talman! Patienten ska vara i centrum. Då krävs det samverkan
              mellan landsting och kommuner på olika nivåer, att vårdkedjor
              länkas samman och att vårdplaneringen fungerar utifrån den enskildes
              och ibland anhörigas och professionens intressen.
            </seg>
          </u>
          <u xml:id="i-70c3215bf6991264-380" prev="i-70c3215bf6991264-379" who="Q5886752">
            <seg>
              Detta är självklart, men ack så svårt att få att fungera i praktiken.
              Ändringarna i betalningsansvarslagen som infördes den 1 juli 2003
              fungerar inte tillfredsställande. Det har vi nu otaliga exempel
              som visar. Samordningen brister, vårdplaneringen brister, och
              den enskilde kommer som alltid i kläm.
            </seg>
          </u>
          <u xml:id="i-70c3215bf6991264-381" prev="i-70c3215bf6991264-379" who="Q5886752">
            <seg>
              Dalarnas forskningsråds rapport Vårdplanering det goda mötet?
              bekräftar bilden av att det finns allvarliga brister. Projektledaren
              Rose-Marie Ring har skriftligt och muntligt beskrivit detta utifrån
              gjorda erfarenheter. Många gånger brister det när det gäller ganska
              elementära faktorer vid mötesplanering, såsom lämplig lokal där
              det går att tala ostört, mötesledning, att patienten ska vara
              i högsätet med en reell möjlighet att vara delaktig, hörd och
              sedd. En sammanfattning av vad man har kommit fram till och vad
              som ska hända framöver saknas. Det är elementärt, och det är förvånande
              att det brister i dessa delar.
            </seg>
          </u>
          <u xml:id="i-70c3215bf6991264-382" prev="i-70c3215bf6991264-379" who="Q5886752">
            <seg>
              Ansvaret ligger på sjukvårdshuvudmännen, och ledarskapet där
              kan inte nog betonas. Det handlar om utbildning, om att utveckla
              rutiner och om att följa upp att det också fungerar.
            </seg>
          </u>
          <u xml:id="i-70c3215bf6991264-383" prev="i-70c3215bf6991264-379" who="Q5886752">
            <seg>
              I betänkandet hänvisas det som tidigare nämnts till Socialstyrelsens
              något förtydligade föreskrifter som vi i Socialstyrelsens styrelse
              antog i fredags. Det handlar om förtydligande, checklistor och
              i paragraf angivet vad vårdplanen ska innehålla och vad som ska
              framgå av den.
            </seg>
          </u>
          <u xml:id="i-70c3215bf6991264-384" prev="i-70c3215bf6991264-379" who="Q5886752">
            <seg>
              Efter utskottets interna utfrågning har Socialstyrelsens medarbetare
              tagit till sig synpunkter och i 3 kap. 3 § i föreskriften skrivit:
              Under vårdplaneringen ska respekt för den enskildes integritet
              och värdighet visas. Så står det, och det är en direkt effekt
              av de synpunkter som man tog till sig från vårt arbete. Det är
              bra.
            </seg>
          </u>
          <u xml:id="i-70c3215bf6991264-385" prev="i-70c3215bf6991264-379" who="Q5886752">
            <seg>
              Herr talman! Detta borde egentligen inte vara en fråga för riksdagen.
              Men nu har utskottet tagit initiativ, och nu får vi verkligen
              hoppas och förutsätta att ansvariga runtom i landet ser till att
              det fungerar, allt för att den enskilde, och hans eller hennes
              anhöriga, som har behov av vårdinsatser ska känna delaktighet
              och trygghet, så att bästa tänkbara resultat ska uppnås.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Stöd för konvertering från direktverkande elvärme och oljeuppvärmning
            i bostadshus
          </note>
          <note>
            Föredrogs
          </note>
          <note type="speaker">
            Anf. 64 ANNE-MARIE PÅLSSON (m):
          </note>
          <u xml:id="i-70c3215bf6991264-386" next="i-70c3215bf6991264-398" who="Q4768099">
            <seg>
              Herr talman! Nu går publiken ut. Det är inte många kvar att tala
              inför om dessa viktiga ting som handlar om konvertering från oljeuppvärmning
              till annan uppvärmning.
            </seg>
          </u>
          <u xml:id="i-70c3215bf6991264-387" prev="i-70c3215bf6991264-386" who="Q4768099">
            <seg>
              Hur långt ska socialstatens ansvar sträcka sig? Ska vi tro Socialdemokraterna
              finns det inga gränser för detta the sky is the limit ! Med det
              blir automatiskt politikens räckvidd obegränsad. Det är mina socialdemokratiska
              kolleger i riksdagen som tillsammans med vänsterpartister och
              miljöpartister ska bestämma över min vardag och alla andras vardag.
              Men hur kan vi veta att de beslut som fattas av våra vänner politiker
              är de rätta? Svaret är att det vet vi inte alls. Tvärtom, de kan
              många gånger vara fel. Men genom att man har överlåtit de här
              befogenheterna till den politiska sfären har man också undandragit
              sig den egna kontrollmöjligheten.
            </seg>
          </u>
          <u xml:id="i-70c3215bf6991264-388" prev="i-70c3215bf6991264-386" who="Q4768099">
            <seg>
              Ett långtgående ansvar för staten ger en långtgående maktbefogenhet
              för politiker. Det begränsar individens ansvar att bestämma vad
              som är bra, och det begränsar också individens frihet.
            </seg>
          </u>
          <u xml:id="i-70c3215bf6991264-389" prev="i-70c3215bf6991264-386" who="Q4768099">
            <seg>
              Det finns alltså ett maktperspektiv och ett frihetsperspektiv
              på socialstatens räckvidd. Mera makt åt staten, mindre makt åt
              mig, mera ansvar för staten, mindre ansvar för mig. Ett annat
              sätt att uttrycka detta på är: Mera åt andra, mindre åt mig.
            </seg>
          </u>
          <u xml:id="i-70c3215bf6991264-390" prev="i-70c3215bf6991264-386" who="Q4768099">
            <seg>
              I dag har vi fått ännu ett bevis på socialstatens räckvidd, vad
              socialstaten ska göra och på Socialdemokraternas ständiga aptit
              på mer makt. Nu handlar det om ekonomiskt stöd för att byta ut
              uppvärmningssystem från oljepannor, från eluppvärmda system till
              miljövänligare system.
            </seg>
          </u>
          <u xml:id="i-70c3215bf6991264-391" prev="i-70c3215bf6991264-386" who="Q4768099">
            <seg>
              Det är lite intressant: Vem är det som bestämmer vad som är miljömässigt
              bäst? Ja, det är inte marknaden, och det är absolut inte jag som
              enskild, utan det är s-märkta politiker.
            </seg>
          </u>
          <u xml:id="i-70c3215bf6991264-392" prev="i-70c3215bf6991264-386" who="Q4768099">
            <seg>
              Det finns några egendomligheter i det här förslaget. Det är att
              alla inte får del av systemet. Det vanliga fördelningstänkande
              som brukar prägla regeringens politik har man övergivit. Nu handlar
              det om snabbhetsprincipen. Först till kvarn får först mala. De
              medel som är avsatta räcker inte till alla. De räcker bara till
              några. De som inte får i år får vänta till nästa år och se om
              de då har bättre tur. Får de inte då, får de vänta till året därpå
              igen. Har de riktig otur får de ingenting alls, för efter fem
              år ska systemet tas bort.
            </seg>
          </u>
          <u xml:id="i-70c3215bf6991264-393" prev="i-70c3215bf6991264-386" who="Q4768099">
            <seg>
              Det är också konstigt att det förslag som regeringen har väckt
              och som också blev utskottsmajoritetens är ett förslag som ingen
              egentligen vill ha. Branschen vill inte ha detta. De säger att
              det blir en förskräcklig massa ryckighet. I dag finns det en stor
              efterfrågan på att ändra sitt uppvärmningssystem. Marknaden fungerar,
              och det finns en ständig ström av order till tillverkarna. Nu
              kommer alla att kasta sig på telefonen för att få ett system utbytt
              så fort som möjligt. När pengarna är slut lägger man sig i vänteläge,
              så kunden får vänta till nästa år. Är kunden i vänteläge kommer
              branschen också att vara i vänteläge. Det som kommer att inträffa
              är helt digitalt, 0 och 1. Det är ingenting som branschen heller
              uppskattar.
            </seg>
          </u>
          <u xml:id="i-70c3215bf6991264-394" prev="i-70c3215bf6991264-386" who="Q4768099">
            <seg>
              Dessutom säger man från branschens sida: Det är en stor efterfrågan,
              folk har redan upptäckt att de höga oljepriserna gör att de gamla
              oljepannorna av ekonomiska skäl bör bytas ut.
            </seg>
          </u>
          <u xml:id="i-70c3215bf6991264-395" prev="i-70c3215bf6991264-386" who="Q4768099">
            <seg>
              Det behövs inga pekpinnar från politikerna. Socialstatens ansvar
              behöver inte sträcka sig så här långt. Det är helt onödigt.
            </seg>
          </u>
          <u xml:id="i-70c3215bf6991264-396" prev="i-70c3215bf6991264-386" who="Q4768099">
            <seg>
              Det är inte särskilt mycket pengar man använder för detta. Det
              är 2 miljarder sammanlagt över fem år. Nu kan man tycka att 2
              miljarder hit eller dit inte spelar så stor roll. Det gör det
              inte heller, för det är felräkningspengar från statens budget,
              men 2 miljarder är dock rätt mycket pengar. Väl att märka är,
              herr talman, att dessa 2 miljarder inte är Socialdemokratiska
              partiets egna pengar, utan det är other peoples money , andra
              människors pengar, som ånyo ska användas för vad? Jag har svårt
              att värja mig för tanken att de ska användas till annat än att
              vinna fler sympatisörer i den valkamp som redan har startat.
            </seg>
          </u>
          <u xml:id="i-70c3215bf6991264-397" prev="i-70c3215bf6991264-386" who="Q4768099">
            <seg>
              Vi från moderat sida delar naturligtvis regeringens uppfattning
              att det är viktigt att minska användningen av fossila bränslen,
              men vi menar att det redan i dag finns styrinstrument som fungerar
              ganska bra. Vi har skatter på vissa energislag, vi har utsläppsrätter,
              och allt detta är ett sätt att få marknaden att själv minska användningen
              av dessa bränslen. Det som åstadkoms genom det här förslaget kommer
              inte ens säkert att förbättra läget när det gäller fossila bränslen
              och utsläppen. Några har räknat på att om man går från oljeuppvärmt
              till gasvärme kan det under vissa omständigheter ge bättre miljöeffekter
              än att gå från oljeuppvärmt till värmepump. Detta inträffar om
              värmepumpens marginalel kommer från kolkondensverk. Det är alltså
              inte ens säkert att det man gör från regeringens sida leder rätt
              i miljöhänseende.
            </seg>
          </u>
          <u xml:id="i-70c3215bf6991264-398" prev="i-70c3215bf6991264-386" who="Q4768099">
            <seg>
              Herr talman! Jag ställer mig bakom samtliga moderata reservationer,
              men för tids vinnande nöjer jag mig med att yrka avslag på propositionen
              och bifall till reservation 1 under punkt 1.
            </seg>
          </u>
          <note type="speaker">
            Anf. 65 YVONNE ÅNGSTRÖM (fp):
          </note>
          <note>
            Herr talman! Folkpartiet vill precis som Moderaterna avslå regeringens
            förslag om stöd för konvertering från direktverkande elvärme i
            bostadshus liksom förslaget om stöd för konvertering från oljeuppvärmning.
            Vi vill också avslå regeringens förslag till lag om kreditering
            på skattekonto av stöd för konvertering från oljeuppvärmningssystem.
          </note>
          <note>
            Jag yrkar alltså bifall till reservation 1.
          </note>
          <u xml:id="i-70c3215bf6991264-399" next="i-70c3215bf6991264-403" who="Q4991064">
            <seg>
              Visst är det viktigt med en minskad användning av fossila bränslen
              och en ökad användning av förnybara energikällor. Men enligt vår
              mening finns det redan i dag, som vi också skriver i reservationen,
              tillräckliga incitament i den svenska energipolitiken miljömässigt
              motiverade skatter på koldioxid och handel med utsläppsrätter
              utan att det ska behövas särskilda stöd för konvertering enligt
              det förslag som finns.
            </seg>
          </u>
          <u xml:id="i-70c3215bf6991264-400" prev="i-70c3215bf6991264-399" who="Q4991064">
            <seg>
              Vi pekar också i vår reservation på att det kan finnas risk för
              att stödet kan motverka sitt syfte, vilket vi fått höra i utskottet
              bland annat av företrädare för Svenska Bioenergiföreningen och
              Teknikföretagen. Genom att stödet aviserades i budgetpropositionen
              stördes marknaden påtagligt under hösten, eftersom de människor
              som tänkt sig att gå över till annat än direktverkande el eller
              olja väntar med sina åtgärder till efter årsskiftet. Dessutom
              innebär regeringens förslag att bara vissa tekniska lösningar
              omfattas av stödet. Det tycker vi kan leda till att andra, lika
              bra, lösningar slås ut.
            </seg>
          </u>
          <u xml:id="i-70c3215bf6991264-401" prev="i-70c3215bf6991264-399" who="Q4991064">
            <seg>
              Jag vill också säga några ord om det vi anför i reservation 3
              om skatteeffekter av energiinvesteringar. Enligt de regler som
              gäller i dag finns stor risk för att en fastighets taxeringsvärde
              ökar när man till exempel övergår till bergvärme från olja. Det
              är särskilt påtagligt i sådana områden där taxeringsvärdena redan
              är väldigt höga. Det vet alla som bor i orterna runt Stockholm.
              Då motverkas lätt fastighetsägarens vilja till konvertering. Man
              behåller sitt gamla system så länge det går.
            </seg>
          </u>
          <u xml:id="i-70c3215bf6991264-402" prev="i-70c3215bf6991264-399" who="Q4991064">
            <seg>
              Enligt uppgift har det tillsatts en arbetsgrupp inom Regeringskansliet
              som ska se över fastighetsskattens utformning med hänsyn till
              just införandet av energieffektiva lösningar. Det tycker vi är
              bra, men vi menar att riksdagen redan nu genom ett tillkännagivande
              bör anmoda regeringen att med stöd av den arbetsgruppens resultat
              återkomma till riksdagen med förslag till sådana förändringar
              av fastighetsskattens utformning att investeringar i mer miljövänlig
              uppvärmning och energieffektivisering inte missgynnas från skattesynpunkt.
            </seg>
          </u>
          <u xml:id="i-70c3215bf6991264-403" prev="i-70c3215bf6991264-399" who="Q4991064">
            <seg>
              Jag står alltså bakom reservation 3 men för tids vinnande yrkar
              jag bifall bara till reservation 1.
            </seg>
          </u>
          <note type="speaker">
            Anf. 66 LARS LINDÉN (kd):
          </note>
          <u xml:id="i-70c3215bf6991264-404" next="i-70c3215bf6991264-418" who="Q5955199">
            <seg>
              Herr talman! Jag vill börja med att yrka bifall till reservation
              nr 2.
            </seg>
          </u>
          <u xml:id="i-70c3215bf6991264-405" prev="i-70c3215bf6991264-404" who="Q5955199">
            <seg>
              Vi kristdemokrater anser att energipolitik måste bedrivas långsiktigt,
              vilket är det minsta som nuvarande regering kan skryta över att
              man gör.
            </seg>
          </u>
          <u xml:id="i-70c3215bf6991264-406" prev="i-70c3215bf6991264-404" who="Q5955199">
            <seg>
              När man ska inrätta ett stöd för konvertering från direktverkande
              elvärme och oljeuppvärmning i bostadshus måste detta stöd ha en
              lång varaktighet. Fem år är för kort tid, menar vi.
            </seg>
          </u>
          <u xml:id="i-70c3215bf6991264-407" prev="i-70c3215bf6991264-404" who="Q5955199">
            <seg>
              Det är mer än häpnadsväckande att regeringen fullständigt ignorerat
              de negativa konsekvenser som uppkommit för den bransch som berörs
              av detta förslag. Denna skada har redan skett genom att man den
              20 september i budgetpropositionen sade att konverteringsstödet
              skulle gälla från den 1 januari 2006.
            </seg>
          </u>
          <u xml:id="i-70c3215bf6991264-408" prev="i-70c3215bf6991264-404" who="Q5955199">
            <seg>
              Försäljningen av värmepumpar, pelletsbrännare och solvärmeanläggningar
              har sedan detta förslag blivit känt totalt sjunkit ihop som en
              punkterad, ledsen badboll.
            </seg>
          </u>
          <u xml:id="i-70c3215bf6991264-409" prev="i-70c3215bf6991264-404" who="Q5955199">
            <seg>
              Regeringen kan verkligen konsten att skapa arbetslöshet och svårigheter
              för företag. Man borde ha sagt redan från början att stödet skulle
              betalas ut retroaktivt från den 20 september. Men nu är, som sagt,
              skadan redan skedd och vi kan bara konstatera ännu ett oskickligt,
              företagsfientligt agerande från regeringen.
            </seg>
          </u>
          <u xml:id="i-70c3215bf6991264-410" prev="i-70c3215bf6991264-404" who="Q5955199">
            <seg>
              Tyvärr har Socialdemokraternas politik på energiområdet länge
              präglats av ryckighet och tvära kast.
            </seg>
          </u>
          <u xml:id="i-70c3215bf6991264-411" prev="i-70c3215bf6991264-404" who="Q5955199">
            <seg>
              Kristdemokraterna har sedan flera år tillbaka föreslagit ett
              stöd för de villaägare som konverterar från direktverkande el
              till bergvärme. Nu kommer det ett förslag från regeringen, och
              det är bra bättre sent än aldrig.
            </seg>
          </u>
          <u xml:id="i-70c3215bf6991264-412" prev="i-70c3215bf6991264-404" who="Q5955199">
            <seg>
              Vi tror att elpriset under de närmaste åren kan komma att öka
              kraftigt och att det därför är bra om de hushåll som för 2030
              år sedan lockades att installera direktverkande elvärme nu kan
              stimuleras att konvertera till andra förnybara energikällor. På
              samma vis skulle det vara bra om andra hushåll kunde konvertera
              från oljeuppvärmning till alternativa miljövänligare energikällor.
              Kristdemokraterna instämmer i regeringens uppfattning att det
              behövs ett stöd till husägare för denna konvertering.
            </seg>
          </u>
          <u xml:id="i-70c3215bf6991264-413" prev="i-70c3215bf6991264-404" who="Q5955199">
            <seg>
              Det är viktigt att vi i Sverige får en minskad användning av
              fossila bränslen och ett ökat nyttjande av förnybara energikällor.
              Men stödet ska inte tidsbegränsas såsom regeringen föreslår, utan
              det bör gälla tills vidare. Därigenom undviks också kraftiga omsvängningar
              på marknaderna för värmepumpar, pelletsbrännare med mera.
            </seg>
          </u>
          <note>
            Kristdemokraterna föreslår att ett statligt bidrag införs som
            uppgår till 15 % av investeringskostnaden i ett nytt eller ett
            kompletterande uppvärmningssystem för husägare med direktverkande
            el eller oljeuppvärmningssystem som enda energikälla. Det statliga
            bidraget begränsas dock till högst 15 000 kr per fastighet.
          </note>
          <u xml:id="i-70c3215bf6991264-414" prev="i-70c3215bf6991264-404" who="Q5955199">
            <seg>
              Vi anser att stödet som föreslås rör sig om en kostnad snarare
              än om en skattenedsättning i statsbudgeten, och det bör självklart
              tas upp som en kostnad under utgiftsområde 21.
            </seg>
          </u>
          <u xml:id="i-70c3215bf6991264-415" prev="i-70c3215bf6991264-404" who="Q5955199">
            <seg>
              Herr talman! Låt mig också kommentera frågan om de skatteeffekter
              som uppstår när man som husägare investerar i nya energikällor
              för en miljövänligare husuppvärmning.
            </seg>
          </u>
          <u xml:id="i-70c3215bf6991264-416" prev="i-70c3215bf6991264-404" who="Q5955199">
            <seg>
              För oss kristdemokrater är det självklart att fastighetsägare
              som vill genomföra dylika investeringar bör uppmuntras och inte
              bestraffas med högre fastighetsskatt. Frågan har diskuterats många
              gånger, men inget händer från regeringens sida mer än att man
              hänvisar till utredningar.
            </seg>
          </u>
          <u xml:id="i-70c3215bf6991264-417" prev="i-70c3215bf6991264-404" who="Q5955199">
            <seg>
              Kristdemokraterna vill ju för övrigt ta bort hela den statliga
              fastighetsskatten. Då skulle höjda värden på fastigheten på grund
              av installerad bergvärme eller beroende på att området blivit
              attraktivt för norska eller tyska turister inte påverka boendekostnaden
              för husägaren. Vi vill i stället införa en fast avgift på maximalt
              2 800 kr som ska stanna i den kommunala skattekassan.
            </seg>
          </u>
          <u xml:id="i-70c3215bf6991264-418" prev="i-70c3215bf6991264-404" who="Q5955199">
            <seg>
              Regeringen har faktiskt skapat en ny icke miljövänlig, icke människovänlig
              energikälla som består av villaägare som kokar av ilska och upprördhet
              över hur fastighetsskatten i dag fungerar. Sådana energikällor
              vill vi gärna slippa i Sverige.
            </seg>
          </u>
          <note type="speaker">
            Anf. 67 BERIT HÖGMAN (s):
          </note>
          <u xml:id="i-70c3215bf6991264-419" next="i-70c3215bf6991264-426" who="Q3375804">
            <seg>
              Herr talman! Så har vi då kommit till näringsutskottets sista
              debatt i kammaren för det här året.
            </seg>
          </u>
          <u xml:id="i-70c3215bf6991264-420" prev="i-70c3215bf6991264-419" who="Q3375804">
            <seg>
              Vi socialdemokrater vill bedriva en konsekvent politik för hållbar
              utveckling. Detta gör vi med våra samarbetspartier och när det
              gäller ett stort politikområde, energipolitiken, har vi en samsyn
              med Centerpartiet.
            </seg>
          </u>
          <u xml:id="i-70c3215bf6991264-421" prev="i-70c3215bf6991264-419" who="Q3375804">
            <seg>
              I denna fråga om konverteringsstöd finns det ett brett stöd för
              regeringens förslag, och det är bra. Jag konstaterar att även
              i denna fråga saknar alliansen en gemensam politik.
            </seg>
          </u>
          <u xml:id="i-70c3215bf6991264-422" prev="i-70c3215bf6991264-419" who="Q3375804">
            <seg>
              Vi vet att industrin har lagt ned ett ambitiöst och omfattande
              arbete både med energieffektivisering och med omställning till
              förnybar energi.
            </seg>
          </u>
          <note>
            Men inom bostadssektorn finns det en hel del kvar att göra. Omkring
            285 000 småhus, motsvarande 18 % av småhusbeståndet, beräknas
            använda sig enbart av direktverkande el. 141 000 småhus och 82
            000 flerbostadshus beräknas fortfarande använda oljepanna. Regeringens
            förslag om stimulans till omställning ska ses mot bakgrund av
            detta.
          </note>
          <u xml:id="i-70c3215bf6991264-423" prev="i-70c3215bf6991264-419" who="Q3375804">
            <seg>
              Nej, nej, säger Moderaterna och Folkpartiet i vanlig ordning
              och menar att detta är att kasta pengarna i sjön. Men vi känner
              en annan verklighet.
            </seg>
          </u>
          <u xml:id="i-70c3215bf6991264-424" prev="i-70c3215bf6991264-419" who="Q3375804">
            <seg>
              Alla har inte de ekonomiska förutsättningar och resurser som
              Moderaternas kärnväljargrupper har det är viktigt att komma ihåg.
              Många av dessa småhusägare är äldre personer, och deras hus finns
              inte där den av Moderaterna och Folkpartiet hyllade marknaden
              gäller, så att låna på sina hus är inte en lösning vid så stora
              investeringar. Detta stöd kan vara det som gör det möjligt för
              många hushåll att klara den investering som krävs.
            </seg>
          </u>
          <u xml:id="i-70c3215bf6991264-425" prev="i-70c3215bf6991264-419" who="Q3375804">
            <seg>
              Man bekymrar sig vidare över att detta stör marknaden. Tänk,
              jag tror att det finns politik som i betydligt större utsträckning
              stör marknaden. Jag tänker på den politik som leder till lägre
              ersättningsnivåer, som i sin tur leder till lägre löner, som i
              sin tur leder till mindre köpkraft.
            </seg>
          </u>
          <u xml:id="i-70c3215bf6991264-426" prev="i-70c3215bf6991264-419" who="Q3375804">
            <seg>
              Den politiken, herr talman, har en betydligt kraftfullare påverkan
              på marknaden än ett välreglerat och riktat stöd i syfte att nå
              en hållbar utveckling i vårt samhälle.
            </seg>
          </u>
          <note>
            Med detta yrkar jag bifall till förslagen i näringsutskottets
            betänkande 8 och avslag på samtliga reservationer.
          </note>
          <note type="speaker">
            Anf. 68 ANNE-MARIE PÅLSSON (m) replik:
          </note>
          <u xml:id="i-70c3215bf6991264-427" next="i-70c3215bf6991264-431" who="Q4768099">
            <seg>
              Herr talman! Jag kunde inte låta bli att begära replik för det
              kom en kommentar från Berit Högman som inte kan stå oemotsagd.
            </seg>
          </u>
          <u xml:id="i-70c3215bf6991264-428" prev="i-70c3215bf6991264-427" who="Q4768099">
            <seg>
              Vi från moderaterna har blivit anklagade för att vi bara tror
              på marknaden och för att vi inte vill hjälpa människor som har
              det svårt och som kanske inte klarar av att ställa om sitt energisystem
              på ett rimligt sätt. Men då undrar jag varför i hela fridens namn
              regeringen nu kommer med ett förslag som inte har den fördelningsmässiga
              profil som Berit Högman har pratat om.
            </seg>
          </u>
          <u xml:id="i-70c3215bf6991264-429" prev="i-70c3215bf6991264-427" who="Q4768099">
            <seg>
              Varför föreslår man då ett stödsystem som premierar snabbhet?
              Det här stödet har två syften, dels ska människor kunna ändra
              sitt uppvärmningssystem och använda ett mer miljövänligt system,
              dels ska det vara utformat så att det hjälper dem som har sämst
              ekonomi att klara av detta. Det ligger ju i linje med det socialdemokratiska
              sättet att tänka, men så blir det inte, utan man säger att snabbhet
              premieras.
            </seg>
          </u>
          <u xml:id="i-70c3215bf6991264-430" prev="i-70c3215bf6991264-427" who="Q4768099">
            <seg>
              Herr talman! Jag tror faktiskt att det 35-åriga paret är snabbare
              och kvickare i startgroparna än vad kanske pensionärsparet är.
              Det tar kanske lite längre tid för dem att sätta sig in i alla
              regler och allting som ska göras när man ansöker om stödet.
            </seg>
          </u>
          <u xml:id="i-70c3215bf6991264-431" prev="i-70c3215bf6991264-427" who="Q4768099">
            <seg>
              Jag vill ha ett svar från Berit Högman. Om det är fördelningsaspekterna
              som gäller, varför utformar man systemet så att dessa önskemål
              om snabbhet tillgodoses?
            </seg>
          </u>
          <note type="speaker">
            Anf. 69 BERIT HÖGMAN (s) replik:
          </note>
          <u xml:id="i-70c3215bf6991264-432" next="i-70c3215bf6991264-435" who="Q3375804">
            <seg>
              Herr talman! Utskottet har ju uppmärksammat regeringen på den
              årliga summan och sagt att regeringen får återkomma till riksdagen
              om man ser att det blir ett väldigt stort tryck och om pengarna
              tar slut alldeles för tidigt på året.
            </seg>
          </u>
          <u xml:id="i-70c3215bf6991264-433" prev="i-70c3215bf6991264-432" who="Q3375804">
            <seg>
              Nu är jag inte lika bekymrad över detta som Anne-Marie. Medvetenheten
              om stödet är rätt stor också bland pensionärer. Det visar alla
              förfrågningar och påringningar som vi får.
            </seg>
          </u>
          <u xml:id="i-70c3215bf6991264-434" prev="i-70c3215bf6991264-432" who="Q3375804">
            <seg>
              När det gäller teknikneutraliteten handlar detta stöd om investeringar
              som är väldigt kostsamma i förhållande till att exempelvis investera
              i en värmepump. Dessutom pågår stödet i fem år. Det är väl ändå
              en rätt bra tid för att planera och förbereda sig för omställningen
              som är önskvärd och nödvändig.
            </seg>
          </u>
          <u xml:id="i-70c3215bf6991264-435" prev="i-70c3215bf6991264-432" who="Q3375804">
            <seg>
              Jag efterlyser någonting annat än det som är ett ständigt nej
              till alla förslag. Vilka är Anne-Marie Pålssons förslag till en
              hållbar utveckling och till stöd för den omställningen?
            </seg>
          </u>
          <note type="speaker">
            Anf. 70 ANNE-MARIE PÅLSSON (m) replik:
          </note>
          <u xml:id="i-70c3215bf6991264-436" next="i-70c3215bf6991264-438" who="Q4768099">
            <seg>
              Herr talman! Jag ska börja med att på nytt kräva ett svar på
              frågan jag ställde, för jag tycker att Berit Högman skyller ifrån
              sig när hon säger att det är Finansdepartementet som nu har kommit
              med strukturer som inte är önskvärda. Men Finansdepartementet
              styrs väl också av Socialdemokraterna mig veterligen.
            </seg>
          </u>
          <u xml:id="i-70c3215bf6991264-437" prev="i-70c3215bf6991264-436" who="Q4768099">
            <seg>
              Man säger att det beror på att stödet kommer klumpvis, men om
              man nu vore angelägen om de fördelningsmässiga aspekterna skulle
              man mycket väl kunna säga: Visst, vi ska ha ett stöd därför att
              vi tycker att energi- och miljöaspekterna är viktiga. Men vi ska
              göra stödet inkomstberoende. Du får inte stödet om du deklarerar
              en inkomst över en viss nivå. Då försöker man åtminstone göra
              det enligt de fördelningsmässiga principer som man här redogör
              för. Men så gör man inte, utan fortfarande är det snabbhetsregeln
              som gäller. Jag tycker att det är egendomligt därför att då kan
              det slå precis hur som helst. Det kan lika gärna vara fråga om
              det unga paret med miljoninkomster eller det äldre paret med miljoninkomster
              och förmögenheter på många miljoner som får stödet likaväl som
              de som man vill ska få stödet. Det finns ju över huvud taget ingen
              träffsäkerhet i detta.
            </seg>
          </u>
          <u xml:id="i-70c3215bf6991264-438" prev="i-70c3215bf6991264-436" who="Q4768099">
            <seg>
              Slutligen, herr talman, vad vill Moderaterna? Ja, vi är också
              angelägna om att vi får en minskning av de fossila bränslena,
              men vi tycker att man når ganska långt med de miljöskatter och
              de utsläppsregler som finns. Dessutom menar vi att konverteringen
              från en typ av uppvärmningssystem till en annan fungerar utan
              stöd från staten. Det är en massa människor som gör detta därför
              att de har upptäckt att oljan och elen har blivit ganska dyr på
              grund av utsläppsrätterna och skatterna. Vi menar att staten inte
              behöver göra mer än vad staten redan har gjort, för då kan staten
              göra mer skada än nytta.
            </seg>
          </u>
          <note type="speaker">
            Anf. 71 BERIT HÖGMAN (s) replik:
          </note>
          <u xml:id="i-70c3215bf6991264-439" next="i-70c3215bf6991264-440" who="Q3375804">
            <seg>
              Herr talman! Det är min absoluta övertygelse att det här förslaget
              gör mer nytta än skada. Också tidigare stimulansbidrag som vi
              har haft har gett den önskade effekten. Det som är poängen med
              den här omställningen är att det inte är ett utjämningssystem
              i ekonomin. Till det använder vi skatter och andra bidrag. Det
              är ett bidrag i syfte att nå ett visst resultat, nämligen en omställning
              från direktverkande el och oljepannor till ett för miljön bättre
              system, och det har gett resultat.
            </seg>
          </u>
          <u xml:id="i-70c3215bf6991264-440" prev="i-70c3215bf6991264-439" who="Q3375804">
            <seg>
              Dessutom är inte fem år en kort tid. Vi kan alltid ha synpunkter
              på stuprörspolitiken i riksdagen, och det tycker jag att vi kan
              tillåta oss att ha. Men jag känner en väldig trygghet i att regeringen
              kommer att följa förslaget och använda medlen på ett sådant sätt
              att den ryckighet som Anne-Marie Pålsson befarar inte kommer att
              inträffa.
            </seg>
          </u>
          <note type="speaker">
            Anf. 72 LENNART BEIJER (v):
          </note>
          <u xml:id="i-70c3215bf6991264-441" next="i-70c3215bf6991264-446" who="Q5568994">
            <seg>
              Herr talman! Det är ett stort samhälleligt intresse att minska
              användningen av el och olja för uppvärmning av bostäder. Utvecklingen
              går åt rätt håll, men betänkandet får väl tolkas som att man vill
              snabba på utvecklingen.
            </seg>
          </u>
          <u xml:id="i-70c3215bf6991264-442" prev="i-70c3215bf6991264-441" who="Q5568994">
            <seg>
              När det gäller konvertering från direktverkande el har vi länge
              noterat att det stora problemet på svensk elmarknad är att under
              den tid som är kallast har vi en väldigt stor del av våra bostäder
              uppvärmda med el. Man beräknar att det nog går åt fyra reaktorer
              för att hålla våra bostäder i gång under vintern. Det är klart
              att det då är bra om man kan frigöra den elen, dels till industrin,
              som behöver den bättre, dels för att kunna fortsätta omställningen
              från både olje- och uransamhället. Det kanske är på sådana punkter
              som moderater och folkpartister tycker illa om förslaget.
            </seg>
          </u>
          <u xml:id="i-70c3215bf6991264-443" prev="i-70c3215bf6991264-441" who="Q5568994">
            <seg>
              När det gäller oljan är förslaget naturligtvis också bra. Det
              kommer att minska koldioxidutsläppen från våra bostäder, det ökar
              ytterligare trycket på utbyggnaden av fjärrvärmen som vi vill
              åstadkomma och det skapar faktiskt många nya jobb på landsbygden.
              Både skogen och åkermarken ökar i värde. Givetvis är det också
              positivt för handelsbalansen. Det är med andra ord lite grann
              av winwin -åtgärder alla delar av samhället tjänar på de här åtgärderna.
              Sedan kan man alltid ha synpunkter på om de behövs eller inte.
              Vi har ansett att de behövs för att få en snabbare utveckling.
            </seg>
          </u>
          <u xml:id="i-70c3215bf6991264-444" prev="i-70c3215bf6991264-441" who="Q5568994">
            <seg>
              Men det finns ett problem, och det gör det alltid så fort man
              inför ett bidrag, nämligen att man på något sätt stör marknaden.
              Det har vi väldigt stor förståelse för, men det är så problemet
              ser ut. Vi hoppas därför att det blir bara en störning och att
              vi sedan kan köra på med de här pengarna, och eventuellt ytterligare
              pengar, ifall man ser att det här är väldigt bra åtgärder.
            </seg>
          </u>
          <u xml:id="i-70c3215bf6991264-445" prev="i-70c3215bf6991264-441" who="Q5568994">
            <seg>
              Herr talman! Intressant med det här lilla tunna betänkandet är
              också att Moderaterna och Folkpartiet står för en direkt avslagslinje,
              medan kd tycker att det här är riktiga åtgärder men att de borde
              finansieras på ett annat sätt, att de borde finansieras direkt
              över statsbudgeten. Jag har ingen kraftig kritik mot kd:s linje.
              Men nu är det detta förslag som vi har kommit fram till, och vi
              är i alla fall överens med kd om inriktningen. Det är ju ett stort
              framsteg bara det.
            </seg>
          </u>
          <u xml:id="i-70c3215bf6991264-446" prev="i-70c3215bf6991264-441" who="Q5568994">
            <seg>
              El-ROT:en och olje-ROT:en kommer att bli effektiva inslag i energiomställningen.
              När vi har debatter om energi sägs det ofta från olika håll att
              det är en osäker energilinje som regeringen och dess samarbetspartier
              för, att man från marknadens och branschens sida inte vet vad
              som gäller och vad som ska gälla. Men jag tycker att det har varit
              ganska lätt att följa energiomställningen, alltifrån 1997, 2002
              och framåt. De två viktiga beslut som vi fattar nu för att få
              bort dels oljan, dels elen i uppvärmningen är ju en väldigt tydlig
              led på den vägen, så jag tycker att marknaden, branschen och våra
              politiska motståndare borde kunna konstatera att det i alla fall
              är en klar och tydlig inriktning som fortsätter även efter beslutet.
            </seg>
          </u>
          <note>
            Jag yrkar bifall till utskottets förslag i betänkandet.
          </note>
          <note type="speaker">
            Anf. 73 HÅKAN LARSSON (c):
          </note>
          <u xml:id="i-70c3215bf6991264-447" next="i-70c3215bf6991264-454" who="Q5937692">
            <seg>
              Herr talman! Jag vill också börja med att yrka bifall till utskottets
              förslag i betänkandet.
            </seg>
          </u>
          <u xml:id="i-70c3215bf6991264-448" prev="i-70c3215bf6991264-447" who="Q5937692">
            <seg>
              Vi står i början av en mycket spännande energiomställning. Det
              finns förutsättningar för att vi inom några decennier kan ersätta
              all energi från fossila bränslen och kärnkraft med energi från
              förnybara energikällor för att värma våra hus och bostäder. Med
              det föreslagna stödet för konvertering av direktverkande el och
              oljeuppvärmning i bostadshus till förnybar energi kan omställningen
              på uppvärmningsområdet påskyndas. Det måste ses som en väldigt
              positiv utveckling.
            </seg>
          </u>
          <u xml:id="i-70c3215bf6991264-449" prev="i-70c3215bf6991264-447" who="Q5937692">
            <seg>
              Tekniken finns i hög grad i dag vad gäller sol, vind och framför
              allt bioenergi, och dessa energikällor har förutsättningar att
              växa. Om vi då från samhällets sida kan medverka till att förstärka
              och påskynda energiomställningen är det ju bra både av miljöskäl,
              då det blir minskade koldioxidutsläpp, och genom att det skapar
              nya jobb, inte minst på landsbygden. Som vi hörde tidigare är
              det flera hundra tusen ägare av småhus och bostäder som väntar
              på att konvertera sin uppvärmning från olja eller direktverkande
              el till förnybara energikällor.
            </seg>
          </u>
          <u xml:id="i-70c3215bf6991264-450" prev="i-70c3215bf6991264-447" who="Q5937692">
            <seg>
              Vi har från Centerpartiets sida pekat på att det kan bli problem
              just vad gäller ryckigheten i stödet och att marknaden kan störas
              om bidragen inte räcker under ett helt år. Eftersom det är uppdelat
              på fem år är risken att det blir full fart på investeringarna
              i början på året och att det sedan blir lågkonjunktur under resten
              av året. Det är en oro som har framförts inte minst från folk
              inom branschen.
            </seg>
          </u>
          <u xml:id="i-70c3215bf6991264-451" prev="i-70c3215bf6991264-447" who="Q5937692">
            <seg>
              Med den skrivning som nu finns i betänkandet utgår vi emellertid
              ifrån att regeringen i god tid kommer att uppmärksamma när det
              finns behov av ytterligare medel för det här ändamålet och att
              man då återkommer med, som det står, förslag om utökad ram för
              konverteringsarbetet. Då kan man ju undvika den här ryckigheten.
            </seg>
          </u>
          <u xml:id="i-70c3215bf6991264-452" prev="i-70c3215bf6991264-447" who="Q5937692">
            <seg>
              Vi utgår också ifrån att regeringen i den mer detaljerade förordning
              som kommer, som det står i propositionen, kommer att utforma villkoren
              för stödet så att behovet av el vid uppvärmningen minimeras. Det
              innebär att man bör undvika sådana värmepumpar som drar mycket
              el, till exempel.
            </seg>
          </u>
          <u xml:id="i-70c3215bf6991264-453" prev="i-70c3215bf6991264-447" who="Q5937692">
            <seg>
              I praktiken är nästan alltid det bästa alternativet att ansluta
              en bostad till fjärrvärme, där sådana möjligheter finns. Det är
              det mest miljövänliga alternativet, om det drivs med bioenergi.
              På andra håll, inte minst på landsbygden, är konvertering till
              pellets eller annan bioenergi också det naturliga alternativet
              att välja.
            </seg>
          </u>
          <u xml:id="i-70c3215bf6991264-454" prev="i-70c3215bf6991264-447" who="Q5937692">
            <seg>
              Sammanfattningsvis ser jag fram emot att det här stödet kommer
              att medverka till att påskynda omställningen till förnybar energi
              i det här landet. Min tro är att det kommer att bli fler husägare
              som kommer att få den knuff som behövs för att göra den investering
              som en konvertering till förnybar energi innebär, och därför ser
              jag positivt på det här förslaget.
            </seg>
          </u>
          <note type="speaker">
            Anf. 74 INGEGERD SAARINEN (mp):
          </note>
          <u xml:id="i-70c3215bf6991264-455" next="i-70c3215bf6991264-458" who="Q4976383">
            <seg>
              Herr talman! Syftet med de här stöden är att få ned andelen elvärme
              i samhället och få bort så mycket olja som möjligt så fort som
              möjligt. Det man hoppas på är att folk i stället ska gå över till
              fjärrvärme, biobränsle eller solvärme. För att främja delen med
              solvärme har vi tryckt in i det här stödet att en tiondel av oljestödet
              ska gå till storskaliga solvärmeanläggningar. Det här måste otvetydigt
              vara något gott, som vi ser det.
            </seg>
          </u>
          <u xml:id="i-70c3215bf6991264-456" prev="i-70c3215bf6991264-455" who="Q4976383">
            <seg>
              Sedan önskar vi ju inte att de som har direktverkande elvärme
              ska gå över till bergvärme eller jordvärme. Vi önskar att de ska
              gå över till fjärrvärme, biobränsle eller solvärme. Stödet är
              ju inte utformat så att man får stöd för bergvärme och jordvärme.
              Det man får stöd för är ackumulatortankar, radiatorer, röranläggningar
              och så vidare, som man kan säga är hyfsat teknikneutrala. Men
              stöd utgår alltså inte för bergvärme och jordvärme. Dessutom har
              vi infört en begränsningsregel eller har vi infört den? Det diskuteras
              på departementet om att man i alla fall inte ska få stöd för sådant.
              Genom olje-ROT kan man ju få stöd även för arbete, och då skulle
              man ju kunna riskera att stödet används även till berg- och jordvärme.
              Men vi har då begränsat detta så att man inte kan få stöd till
              anläggningar som drar mer än 35 % av den el som vanlig direktverkande
              elvärme skulle ha dragit. Det blir alltså i alla fall något slags
              koll på att det är hyfsat bra anläggningar, om det är bergvärme
              och jordvärme som införs. Det här tycker vi är viktigt.
            </seg>
          </u>
          <u xml:id="i-70c3215bf6991264-457" prev="i-70c3215bf6991264-455" who="Q4976383">
            <seg>
              När det gäller oljestödet hoppas vi väldigt mycket att de som
              går ifrån oljan inte går över till bergvärme och jordvärme i stället.
              Gör de det så kan det omintetgöra hela fördelen ur elsynpunkt.
              Om många går över till bergvärme och jordvärme i stället för olja
              har vi kanske en lika stor elanvändning i slutändan som vi hade
              när vi började. Vi hoppas alltså att man i stället skaffar sig
              pellets och solvärme. Då har vi den här begränsningen att anläggningen
              får dra högst 35 % av vad direktverkande el drar.
            </seg>
          </u>
          <u xml:id="i-70c3215bf6991264-458" prev="i-70c3215bf6991264-455" who="Q4976383">
            <seg>
              Sedan har vi en annan sak som vi tycker är väldigt viktig i det
              här. Egentligen borde det faktiskt vara obligatoriska energideklarationer
              innan man gör sådant här. Det är tydligen inte tillräckligt många
              än som gör det, och det anses vara svårt att införa i stödet.
              Men det är viktigt. Det gör ju att man kan få reda på hur huset
              ser ut, var problemen ligger ur energisynpunkt och vilken anläggning
              som man ur effektivitetssynpunkt, kostnadssynpunkt och allt möjligt
              helst skulle ha. Det gör att risken skulle bli mindre för att
              man skaffar sig anläggningar som inte passar och som drar onödigt
              mycket både el och effekt. Vi anser alltså att framöver, så fort
              det är möjligt, ska det här vara en begränsning i stödet. Det
              måste ingå en energibesiktning av en certifierad energibesiktare
              för att man ska få de här stöden.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Skyldighet att tillhandahålla förnybara drivmedel
          </note>
          <note>
            Föredrogs
          </note>
          <note type="speaker">
            Anf. 75 CARINA MOBERG (s):
          </note>
          <u xml:id="i-70c3215bf6991264-459" next="i-70c3215bf6991264-465" who="Q2990882">
            <seg>
              Herr talman! Jag ska nu helt kort introducera debatten i ett
              spännande ärende om en del av den miljömässiga omställning som
              är nödvändig för att vi ska kunna nå ett steg längre på vägen
              mot ett hållbart samhälle.
            </seg>
          </u>
          <u xml:id="i-70c3215bf6991264-460" prev="i-70c3215bf6991264-459" who="Q2990882">
            <seg>
              Det betänkande som riksdagen nu ska debattera har rubriken Skyldighet
              att tillhandahålla förnybara drivmedel .
            </seg>
          </u>
          <u xml:id="i-70c3215bf6991264-461" prev="i-70c3215bf6991264-459" who="Q2990882">
            <seg>
              För att se till att Sveriges bilister i större utsträckning än
              i dag, och snabbare, ska kunna ha möjlighet att köra sina bilar
              på annat bränsle än bensin och diesel föreslår regeringen att
              vi stiftar en ny lag. Den nya lagen säger att tankställen av en
              viss storlek i framtiden kommer att vara skyldiga att tillhandahålla
              minst ett förnybart bränsle. Exempel på förnybara bränslen är
              etanol, biogas, rapsolja med flera. Det handlar alltså om tillgängligheten
              till infrastrukturen.
            </seg>
          </u>
          <u xml:id="i-70c3215bf6991264-462" prev="i-70c3215bf6991264-459" who="Q2990882">
            <seg>
              Lagen föreslås träda i kraft tidigt under nästa år och då omfatta
              de största bensinmackarna i första skedet. Därefter ska en successiv
              utökning ske fram till 2009, då alla försäljningsställen som årligen
              tillhandahåller 1 000 kubikmeter konventionella bränslen eller
              mer kommer att omfattas av denna lag. Det innebär att ca 60 %
              av alla mackar kommer att omfattas av lagen. De allra minsta är
              undantagna.
            </seg>
          </u>
          <u xml:id="i-70c3215bf6991264-463" prev="i-70c3215bf6991264-459" who="Q2990882">
            <seg>
              Herr talman! Trafikutskottet har under arbetets gång låtit såväl
              miljö- och jordbruksutskottet som finansutskottet yttra sig. Om
              finansutskottets yttrande kan sägas att man inte har något att
              erinra mot trafikutskottets förslag i den del det berör finansutskottets
              beredningsområde. Man utgår givetvis ifrån att de utökade investeringsstimulanser
              som föreslås av riksdagen genom ett tillkännagivande till regeringen
              utformas utifrån de fastställda ramarna och den beräkning av statsinkomsterna
              som riksdagen redan ställt sig bakom, eller att regeringen återkommer
              med förslag på tilläggsbudget om ändrade ramar och finansiering.
            </seg>
          </u>
          <u xml:id="i-70c3215bf6991264-464" prev="i-70c3215bf6991264-459" who="Q2990882">
            <seg>
              Förslaget i propositionen bygger på en överenskommelse mellan
              den socialdemokratiska regeringen och Miljöpartiet de gröna. Majoriteten
              bakom det betänkande som vi ska debattera snart och som ju är
              framarbetat i riksdagen, inkluderar även Vänsterpartiet.
            </seg>
          </u>
          <note>
            Ett parti, Moderata samlingspartiet, vill att riksdagen avslår
            regeringens proposition i dess helhet, medan tre partier, Folkpartiet,
            Kristdemokraterna och Centern, i en gemensam reservation föreslår
            att regeringens lagförslag avslås.
          </note>
          <note>
            Totalt har sex reservationer fogats till ärendet liksom ett tillkännagivande,
            och en förändring av ikraftträdandedatum föreslås.
          </note>
          <u xml:id="i-70c3215bf6991264-465" prev="i-70c3215bf6991264-459" who="Q2990882">
            <seg>
              Herr talman! Efter detta försök att kortfattat och väldigt övergripande
              beskriva innehållet i trafikutskottets betänkande överlåter jag
              nu till debattörerna att fördjupa sig i de olika delarna och argumentera
              för de skilda uppfattningar som finns.
            </seg>
          </u>
          <note type="speaker">
            Anf. 76 KRISTER HAMMARBERGH (m):
          </note>
          <u xml:id="i-70c3215bf6991264-466" next="i-70c3215bf6991264-481" who="Q5786666">
            <seg>
              Herr talman! Ledamöter! Trafik och transporter har oerhört stor
              betydelse i ett modernt och civiliserat samhälle. Bilen som transportmedel
              är fortfarande väldigt viktig, dels socialt för umgänge, dels
              för att arbetsmarknaden ska fungera framför allt i glesbygdsregioner
              där det inte alltid är möjligt, eller ens rationellt, att arrangera
              kollektivtrafik. Utan de transporter som vi i dag har skulle vi
              många gånger faktiskt drabbas av hungersnöd. Det går inte att
              underskatta transporternas betydelse.
            </seg>
          </u>
          <u xml:id="i-70c3215bf6991264-467" prev="i-70c3215bf6991264-466" who="Q5786666">
            <seg>
              Däremot, som med allting annat, skapar de problem. Ett problem
              är varifrån vi ska få drivmedlen i framtiden. Här gäller det naturligtvis
              att hitta den bästa lösningen, och då är frågan: Vem hittar den
              bästa lösningen? Är det vi i den här kammaren, forskare eller
              de som driver utvecklingen som kommer att hitta framtidens lösning?
              Vad lösningen är vet vi inte i dag.
            </seg>
          </u>
          <u xml:id="i-70c3215bf6991264-468" prev="i-70c3215bf6991264-466" who="Q5786666">
            <seg>
              Propositionen, och behandlingen av den, har på något sätt blivit
              vad politiken är när den är som sämst, nämligen ett konstigt spel.
              Ett förslag läggs fram trots att ingen egentligen tycks vara nöjd,
              och ända ska det i dag fattas beslut om det i kammaren. Det är
              märkligt. Förslaget innebär att många detaljister kommer att tvingas
              punktvis, ett antal från början, något färre senare börja sälja
              andra bränslen, vilket i praktiken innebär etanol.
            </seg>
          </u>
          <u xml:id="i-70c3215bf6991264-469" prev="i-70c3215bf6991264-466" who="Q5786666">
            <seg>
              Vem tror då på detta? Som vanligt har det föregåtts av en utredning
              som fick sina direktiv. Trodde utredningen på sina egna förslag?
              Nej, det gjorde den inte utan sade att det på kort sikt kommer
              att innebära att enbart etanol kan komma att gynnas. Konsekvensen
              av förslaget som nu presenteras, säger utredningen vidare, riskerar
              att gynna etanolbaserad teknik framför annan teknik.
            </seg>
          </u>
          <u xml:id="i-70c3215bf6991264-470" prev="i-70c3215bf6991264-466" who="Q5786666">
            <seg>
              Vad mer säger utredaren? Jo, han säger att framför allt har det
              förslag som han lägger fram en tendens att inte möta de krav som
              ställs från marknaden. Utredaren anser att det hade varit bättre
              med en frivillig överenskommelse, men han levererade det som regeringen
              hade beställt.
            </seg>
          </u>
          <u xml:id="i-70c3215bf6991264-471" prev="i-70c3215bf6991264-466" who="Q5786666">
            <seg>
              Förslaget gick sedan till Lagrådet för remiss. Vad sade Lagrådet?
              Jo, de var mycket tveksamma till lagförslaget. Enligt Lagrådets
              mening är det över huvud taget inte ägnat att läggas till grund
              för lagstiftning. Det finns alltså ett dåligt förslag och en utredning
              som man inte är nöjd med. Ändå bär regeringen fram ett förslag
              till ny lagstiftning, med mycket små förändringar, som kommer
              att få stora konsekvenser.
            </seg>
          </u>
          <u xml:id="i-70c3215bf6991264-472" prev="i-70c3215bf6991264-466" who="Q5786666">
            <seg>
              Vilka vill ha det? Det är inte Räddningsverket, inte Konsumentverket,
              inte Svenska Naturskyddsföreningen, inte Ekonomistyrningsverket,
              inte Statens energimyndighet, inte Sveriges Kommuner och Landsting,
              inte Svenska Petroleum Institutet, inte Svenska Biogasföreningen,
              absolut inte detaljisterna som ska sälja varan, och inte fordonsindustrin.
              Alla dessa har i remissvaren sagt nej till förslaget.
            </seg>
          </u>
          <u xml:id="i-70c3215bf6991264-473" prev="i-70c3215bf6991264-466" who="Q5786666">
            <seg>
              Frågan är vem som tror på förslaget. När man läser utskottets
              betänkande, som efter många bordläggningar och försök att hitta
              en majoritet nu föreligger, kan man konstatera att även utskottet
              är mycket tveksamt när det gäller de faktiska förutsättningarna
              och realismen i förslaget samt tidpunkten, som ändrats. Man anser
              sig till och med vara tvungen att ge ett tillkännagivande om att
              regeringen nog borde tänka lite grann på detta med teknikneutraliteten
              trots allt. I grunden har alltså utskottets majoritet, om än i
              förmildrande ordalag, egentligen sågat lagförslaget men ska ändå
              genomdriva det. Det är ytterligt märkligt.
            </seg>
          </u>
          <u xml:id="i-70c3215bf6991264-474" prev="i-70c3215bf6991264-466" who="Q5786666">
            <seg>
              Vilka är framtidens bränslen? Den frågan ställde jag i början
              av anförandet, och det är fortfarande lika svårt att svara på
              den. Vi vet inte. Vi vet inte konsekvenserna av förslaget. Men
              vi vet att om vi genomför den här typen av lagstiftning riskerar
              vi att bromsa den fortsatta utvecklingen. Innebär det här en ny
              miljöbelastning som kanske är värre än den tidigare? Det finns
              forskare som i artiklar pekat på att etanolen kanske inte alltid
              är så bra ur miljösynpunkt. Ska vi nu in i det systemet genom
              ett illa underbyggt, illa genomtänkt, förslag?
            </seg>
          </u>
          <u xml:id="i-70c3215bf6991264-475" prev="i-70c3215bf6991264-466" who="Q5786666">
            <seg>
              Vad innebär förslaget tidsmässigt? Jo, utskottet insåg att det
              nog inte var så klokt att på en månad tvingas genomföra det och
              man har nu fått tre månader på sig. På tre månader ska ett antal
              hundra bensinstationer byggas om. Räddningsverket har i sina svar
              sagt att det inte går. Därför har Vägverket tvingats anställa
              två personer som på heltid ska behandla alla de dispensansökningar
              som man vet kommer in. Förslaget är alltså inte så genomtänkt,
              inte ens med de förändringar som utskottet gjort.
            </seg>
          </u>
          <u xml:id="i-70c3215bf6991264-476" prev="i-70c3215bf6991264-466" who="Q5786666">
            <seg>
              Konsekvenserna för enskilda näringsidkare, där man tvingas sälja
              en annan vara än man tidigare tänkt sälja, har tagits upp av Lagrådet,
              som är mycket tveksamt till det. Regeringen har i propositionen
              kommenterat detta, liksom utskottet i sitt betänkande. Men de
              tar lätt på det hela: Vi tycker att det är bra så vi struntar
              i det. Vi kommer att genomföra det i alla fall. Det hela avfärdas
              alltså med någon enstaka mening.
            </seg>
          </u>
          <u xml:id="i-70c3215bf6991264-477" prev="i-70c3215bf6991264-466" who="Q5786666">
            <seg>
              Vad blir kostnaderna? Riksdagens utredningstjänst har tittat
              på det. Någonstans mellan 640 och 850 miljoner kronor kommer det
              att kosta att genomföra förslaget, ett förslag som egentligen
              väldigt få, om någon, vill ha. Vad innebär det för priset? Kostnaden
              blir någonstans mellan 90 öre och 1:10 kr per liter för etanolen,
              för enbart avskrivningskostnaderna, alltså för att installera
              det som nu måste installeras.
            </seg>
          </u>
          <u xml:id="i-70c3215bf6991264-478" prev="i-70c3215bf6991264-466" who="Q5786666">
            <seg>
              Ytterst märkligt är det faktum att den här typen av fordon säljer
              ganska bra. Då vore det väl rätt naturligt att man lät utvecklingen
              ha sin gång. När det börjar finnas efterfrågan från kunderna kommer
              det hela att lösa sig av sig själv.
            </seg>
          </u>
          <u xml:id="i-70c3215bf6991264-479" prev="i-70c3215bf6991264-466" who="Q5786666">
            <seg>
              Hurdan är tillgången? I en artikel från Svenska Petroleum Institutet
              och Naturskyddsföreningen konstateras att med den tillgång på
              etanol som i dag finns skulle det genomsnittliga tankningsstället
              inte ens sälja en hel tank per dygn. Är det då klokt att tvinga
              igenom systemet i dag?
            </seg>
          </u>
          <u xml:id="i-70c3215bf6991264-480" prev="i-70c3215bf6991264-466" who="Q5786666">
            <seg>
              Över huvud taget tycks politiken, när det gäller drift av fordon,
              ha blivit rätt osammanhängande. Det finns ett exempel i budgetpropositionen.
              Det är ett förslag som förmodligen kommit i syfte att kompensera
              den ena av de svenska personbilstillverkarna för effekten av tvånget
              att börja sälja just alternativa drivmedel eftersom det gynnar
              etanol. Därför inför man skattelättnader för det andra alternativa
              drivmedlet som finns tillgängligt, nämligen gas. För bilar som
              drivs med gas reduceras förmånsvärdet på tjänstebilar, vilket
              innebär att gasdrivna bilar blir billigare att inneha än etanolbilar.
              Politiken hänger inte ihop. Det man de facto gör är att man i
              praktiken tvingar mackarna att sälja etanol och sedan skattemässigt
              gynnar fordon som använder gas. Den politiken hänger inte ihop.
            </seg>
          </u>
          <note>
            Jag yrkar bifall till reservation 1.
          </note>
          <u xml:id="i-70c3215bf6991264-481" prev="i-70c3215bf6991264-466" who="Q5786666">
            <seg>
              Jag måste tyvärr konstatera att det gamla uttrycket att Vänstern
              är dörrmatta till socialdemokratin fortfarande stämmer ganska
              väl. Men nu har man nått ett steg längre. Nu har man i praktiken
              också blivit Miljöpartiets dörrmatta.
            </seg>
          </u>
          <note type="speaker">
            Anf. 77 MARIE WAHLGREN (fp):
          </note>
          <u xml:id="i-70c3215bf6991264-482" next="i-70c3215bf6991264-493" who="Q4990089">
            <seg>
              Herr talman! Vi bedriver ett storskaligt försök med planeten.
              Så beskriver professor Christian Azaar det faktum att vår generation
              kraftigt ökar koldioxidhalten i atmosfären.
            </seg>
          </u>
          <u xml:id="i-70c3215bf6991264-483" prev="i-70c3215bf6991264-482" who="Q4990089">
            <seg>
              Det finns ganska ont om bra planeter, och att vi bedriver ett
              storskaligt försök med den här planeten gör att i alla fall jag
              känner en klump av oro i magen. Vad blir konsekvenserna om temperaturen
              i medeltal stiger två grader, fyra grader, sex grader, tio grader?
              Vad händer med naturen? Och framför allt, vad händer med den mänskliga
              civilisationen om vi förlorar land till både öken och hav?
            </seg>
          </u>
          <u xml:id="i-70c3215bf6991264-484" prev="i-70c3215bf6991264-482" who="Q4990089">
            <seg>
              I vårt eget land är det i stor utsträckning trafiken som är problemet,
              inte för att den står för alla utsläpp utan för att det framför
              allt är där vi har en utsläppsökning. Därför kan jag ha viss förståelse
              för den politiker som vill peka med hela handen, göra ett snyggt
              hugg och få fram ett snabbt förslag som ska lösa åtminstone en
              liten del av problemet. En viss förståelse har jag för det.
            </seg>
          </u>
          <u xml:id="i-70c3215bf6991264-485" prev="i-70c3215bf6991264-482" who="Q4990089">
            <seg>
              Men jag har ingen som helst förståelse för den regering som lägger
              fram det här lagförslaget. För till skillnad från enskilda politiker
              har regeringen hela statsapparaten och hela utredningsväsendet
              i sin hand, och man kan kontrollera om de förslag man lägger fram
              är rimliga för att uppnå det mål man vill nå.
            </seg>
          </u>
          <u xml:id="i-70c3215bf6991264-486" prev="i-70c3215bf6991264-482" who="Q4990089">
            <seg>
              Regeringen har också gjort en utredning på det här området, som
              Krister Hammarbergh presenterade. Jag har nog aldrig läst en utredning
              över vilken biskop Brasks ande svävar tyngre: Härtill är jag nödd
              och tvungen.
            </seg>
          </u>
          <u xml:id="i-70c3215bf6991264-487" prev="i-70c3215bf6991264-482" who="Q4990089">
            <seg>
              Jag tänkte läsa en liten del av sammanfattningen av utredningen.
              Så här skriver utredaren: Det presenterade lagförslaget är behäftat
              med en rad brister och nackdelar. Det allvarligaste är kanske
              att förslaget inte beaktar att en ökad användning av förnybara
              fordonsbränslen förutsätter en samverkan mellan flera olika faktorer
              såsom tillgång på bränsle och fordon, en uppbyggnad av drivmedelsdistributionen
              och ett konkurrenskraftigt pris på produkten. Förslaget riskerar
              således att medföra att ett stort distributionssystem byggs upp
              utan att det finns tillgång på bränsle eller fordon som använder
              förnybara fordonsbränslen.
            </seg>
          </u>
          <u xml:id="i-70c3215bf6991264-488" prev="i-70c3215bf6991264-482" who="Q4990089">
            <seg>
              Detta är en utredare som kritiserar sitt eget lagförslag. Har
              då utvecklingen det senaste året, sedan utredningen lades fram,
              på något sätt förändrats, så att det kunde finnas skäl att ompröva
              de slutledningar som utredaren har kommit fram till, nämligen
              att det gynnar etanol mer än biogas och att det egentligen är
              ett felaktigt lagförslag? Nej, det har den inte.
            </seg>
          </u>
          <u xml:id="i-70c3215bf6991264-489" prev="i-70c3215bf6991264-482" who="Q4990089">
            <seg>
              Snarare har det sista året visat på något väsentligt, nämligen
              att detta är ett lagförslag som försöker lösa ett problem som
              inte existerar. Det problem man försöker lösa är något man säger
              är ett moment 22: Det säljs inga miljöbilar, för det finns inga
              miljöbränslen. Sanningen är precis tvärtom! I september utgjordes
              10 % av bilförsäljningen inte bara nybilsförsäljningen av miljöbilar.
              Vi har en kraftig marknadsdriven utbyggnad av alternativbränslestationer
              i det här landet.
            </seg>
          </u>
          <u xml:id="i-70c3215bf6991264-490" prev="i-70c3215bf6991264-482" who="Q4990089">
            <seg>
              Jag pratade med representanter för näringen. De tror att vi i
              slutet av det här året kommer att ha ungefär 400 nya stationer
              med etanol eller gas. Vi ser redan nu en mer än hundraprocentig
              ökning.
            </seg>
          </u>
          <u xml:id="i-70c3215bf6991264-491" prev="i-70c3215bf6991264-482" who="Q4990089">
            <seg>
              Det är faktiskt helt orimligt att lägga fram det här lagförslaget.
              Om man lägger fram ett lagförslag som ska fixa ett problem som
              inte existerar så måste man i alla fall se till att lagförslaget
              inte skapar nya problem. Det gör det här lagförslaget. Det innebär
              en låsning vid etanol. Det är ett problem.
            </seg>
          </u>
          <u xml:id="i-70c3215bf6991264-492" prev="i-70c3215bf6991264-482" who="Q4990089">
            <seg>
              Det ställer naturligtvis till stora problem för ett antal enskilda
              näringsidkare. Om man ska göra stora investeringar krävs det en
              planering för den som gör investeringarna. Det här kan naturligtvis
              innebära att ett antal bensinstationer helt enkelt går i konkurs.
              I värsta fall är det bensinstationer som finns i bygder där man
              redan har långt till närmaste mack. Där är bensinstationen inte
              bara ett ställe där man får bränsle den är en del av den sociala
              infrastrukturen. Där finns ATG-ombud, post och en lokal närbutik.
              Lagförslaget kan faktiskt vara ett hot mot dessa bensinstationer
              kanske inte i det stora hela, men det räcker att ett enda ställe
              läggs ned för att vi ska ha förstört eller försämrat livet för
              en del av våra medborgare. Det kan inte vara lagstiftarens roll.
              En lagstiftares roll kan inte vara att försämra villkoren för
              våra enskilda medborgare utan att det leder till någon vinst miljömässigt.
            </seg>
          </u>
          <u xml:id="i-70c3215bf6991264-493" prev="i-70c3215bf6991264-482" who="Q4990089">
            <seg>
              Därför, fru talman, yrkar jag bifall till reservation 2. Naturligtvis
              står jag bakom Folkpartiets alla reservationer.
            </seg>
          </u>
          <note type="speaker">
            Anf. 78 JOHNNY GYLLING (kd):
          </note>
          <u xml:id="i-70c3215bf6991264-494" next="i-70c3215bf6991264-504" who="Q5779628">
            <seg>
              Fru talman! Jag vill också yrka bifall till reservation 2.
            </seg>
          </u>
          <u xml:id="i-70c3215bf6991264-495" prev="i-70c3215bf6991264-494" who="Q5779628">
            <seg>
              Vi kristdemokrater är också oroliga för miljön. Vi jobbar också
              med frågan hur vi ska få ihop ekvationen med ökad trafik och ökad
              växthuseffekt. Men vi brukar säga så här: Det är inte bilen det
              är fel på, det är bränslena. Men då borde väl man gilla denna
              proposition? Den vill ju tvinga bensinstationerna att tillhandahålla
              alternativa bränslen.
            </seg>
          </u>
          <u xml:id="i-70c3215bf6991264-496" prev="i-70c3215bf6991264-494" who="Q5779628">
            <seg>
              Nej, fru talman, vi är emot tvingande lagförslag på detta område,
              och jag vill förklara varför. Jag ska ge en kort historik. Någon,
              kanske från Miljöpartiet, kom på idén att varje bensinmack borde
              sälja alternativa bränslen. I och för sig var det ingen dum idé,
              men när idén skulle förverkligas började problemen. En utredning
              tillsattes. Utredaren lade fram ett förslag som han själv var
              tveksam till på grund av dess nackdelar. Det har vi redan hört
              om här i debatten.
            </seg>
          </u>
          <u xml:id="i-70c3215bf6991264-497" prev="i-70c3215bf6991264-494" who="Q5779628">
            <seg>
              Regeringen försökte förhandla med oljebolagen om en frivillig
              introduktion av förnybara drivmedel. Det var enligt regeringen
              ingen framkomlig väg. Då lade regeringen fram en proposition,
              och som brukligt är bad man Lagrådet yttra sig. Lagrådet avstyrkte
              förslaget bland annat för dess bristande konsekvensanalys. Också
              detta har mina kolleger redogjort för tidigare här.
            </seg>
          </u>
          <u xml:id="i-70c3215bf6991264-498" prev="i-70c3215bf6991264-494" who="Q5779628">
            <seg>
              Till och med Socialdemokraternas ledamöter i trafikutskottet
              ansåg sig tvingade att motionera med anledning av propositionen
              för att mjuka upp regeringens förslag. Det är ganska ovanligt.
              Fem partier, alltså en majoritet, i riksdagen avstyrkte först
              den tvingande lagtexten. Vårt gemensamma motiv var att den inte
              är teknikneutral.
            </seg>
          </u>
          <u xml:id="i-70c3215bf6991264-499" prev="i-70c3215bf6991264-494" who="Q5779628">
            <seg>
              I klartext tror vi att de bensinmackar som blir tvingade att
              på kort tid investera i nya bränslepumpar självklart skulle välja
              det billigaste först. I dagsläget är det etanol. Alltså skulle
              vi få en teknikstyrning på grund av ett politiskt beslut.
            </seg>
          </u>
          <u xml:id="i-70c3215bf6991264-500" prev="i-70c3215bf6991264-494" who="Q5779628">
            <seg>
              Kristdemokraterna är positiva till en mångfald av nya bränslen,
              givetvis också etanol. Men vi önskar att branschen ska få utveckla
              de bästa alternativen för framtiden utan politisk styrning. Risken
              är annars att vi väljer ett spår som inte är hållbart. Näringslivsföreträdare
              säger visserligen ibland att man vill ha besked av politikerna
              vad som gäller och få en bestämd färdriktning, men så enkelt ska
              det inte alltid vara, speciellt inte när det gäller teknisk utveckling.
            </seg>
          </u>
          <u xml:id="i-70c3215bf6991264-501" prev="i-70c3215bf6991264-494" who="Q5779628">
            <seg>
              Jag nämnde att det var fem partier som var emot lagförslaget,
              däribland även Vänsterpartiet. Då startade ett intensivt arbete
              från Socialdemokraterna för att få med sig Vänsterpartiet på vagnen.
              Men Vänsterpartiet var ståndaktigt ett bra tag i trafikutskottet
              ända till sista stund, när vi skulle justera betänkandet. Då svek
              Vänstern på grund av att regeringen lär ha lovat pengar till investeringsstöd
              i någon diffus form. Enligt uppgifter från Vänsterpartiet handlar
              det om 150 miljoner kronor varav 50 miljoner redan nästa år. Detta
              utlovades dagarna efter att riksdagen fastställt budgetramarna
              för nästa år. Vilken dålig respekt för riksdagen!
            </seg>
          </u>
          <u xml:id="i-70c3215bf6991264-502" prev="i-70c3215bf6991264-494" who="Q5779628">
            <seg>
              Oppositionen tvingades begära finansutskottets yttrande, och
              det mynnade endast ut i en uppmaning att regeringen måste hålla
              sig inom ramarna eller föreslå nya ramar i tilläggsbudgeten. En
              enda mening i betänkandet ska tydligen garantera denna så kallade
              satsning: En långsiktig flerbränslestrategi, som omfattar utökad
              investeringsstimulans, måste tas fram för att främja teknikneutralitet,
              även i försäljningsledet.
            </seg>
          </u>
          <u xml:id="i-70c3215bf6991264-503" prev="i-70c3215bf6991264-494" who="Q5779628">
            <seg>
              Då undrar man givetvis: Hur ska detta stöd riktas? Till vem ska
              det riktas, och för vad? Det är mycket märkligt, fru talman, att
              man först lägger fram ett förslag om en tvingande lag och därefter
              tar fram en strategi och investeringsstöd.
            </seg>
          </u>
          <u xml:id="i-70c3215bf6991264-504" prev="i-70c3215bf6991264-494" who="Q5779628">
            <seg>
              I denna viktiga fråga om framtidens bränslen kokar vänsterpakten
              ihop en riktig soppa utan recept och med okända ingredienser.
              Att det är tre kockar kan jag inte kritisera, eftersom vi i Allians
              för Sverige håller oss med fyra sådana. Men skillnaden är att
              vi har både en gemensam kokbok och välkända ingredienser när vi
              lagar soppa tillsammans. God jul, fru talman!
            </seg>
          </u>
          <note type="speaker">
            Anf. 79 STAFFAN DANIELSSON (c):
          </note>
          <u xml:id="i-70c3215bf6991264-505" next="i-70c3215bf6991264-526" who="Q5616883">
            <seg>
              Fru talman! Dagens stora energi- och miljöfråga är klimatfrågan
              och växthuseffekten. 80 % av världens energiförsörjning är alltjämt
              fossilbaserad, så de stora utmaningarna återstår. Den svenska
              energiförsörjningen kom för 35 år sedan till 77 % från oljan,
              vilket genom en imponerande omställning på värmeområdet har sjunkit
              till dagens omkring 30 %.
            </seg>
          </u>
          <note>
            Oljeberoendet är i dag störst på drivmedelsområdet, som står
            för en tredjedel av utsläppen av växthusgaser. I Sverige var drivmedelsförbrukningen
            77 terawattimmar år 2003 varav över 98 % kom från fossila bränslen.
            Etanol svarade för 1,27 terawattimmar, rapsolja, RME, för 0,05
            terawattimmar och biogas för 0,11 terawattimmar.
          </note>
          <u xml:id="i-70c3215bf6991264-506" prev="i-70c3215bf6991264-505" who="Q5616883">
            <seg>
              Sedan dess har etanolimporten från främst Brasilien ökat starkt.
              I dag ersätter etanol främst i form av låginblandning ca 5 % av
              all bensin.
            </seg>
          </u>
          <u xml:id="i-70c3215bf6991264-507" prev="i-70c3215bf6991264-505" who="Q5616883">
            <seg>
              Centerpartiet arbetar sedan mycket länge för att användningen
              av biobränslen och biodrivmedel ska expandera så snabbt det är
              möjligt liksom självfallet utvecklingen av ny teknik för både
              värmeanläggningar och motorer. Självfallet gläds vi i dag när
              verkligheten är sådan att alltfler delar denna uppfattning och
              när bioenergin tillväxer så starkt som den gjort och gör. Det
              betyder oerhört mycket för både miljö och ekonomi i vårt land.
              Nu väntar nästa stora utmaning, att växla över från fossilbränsledrivna
              fordon till fordon som drivs av förnybara drivmedel.
            </seg>
          </u>
          <u xml:id="i-70c3215bf6991264-508" prev="i-70c3215bf6991264-505" who="Q5616883">
            <seg>
              En förutsättning för den starka marknadsdrivna tillväxt som nu
              sker är de generella skattelättnader som gäller för förnybara
              drivmedel, vilket tillsammans med sänkta förmånsvärden för tjänstebilar
              och olika andra miljöbonusar gör dessa drivmedel konkurrenskraftiga
              gentemot bensin och diesel. Detta är goda politiska beslut för
              att ge marknadskrafterna hjälp på vägen.
            </seg>
          </u>
          <u xml:id="i-70c3215bf6991264-509" prev="i-70c3215bf6991264-505" who="Q5616883">
            <seg>
              Tillsammans med de kraftiga höjningarna av oljepriset och med
              alltfler miljöbilar på marknaden ökar efterfrågan nu mycket snabbt
              på förnybara drivmedel, och helt dominerande är etanol. De senaste
              månaderna har ca 2 000 miljöbilar sålts per månad i Sverige, vilket
              är ca 10 % av hela nybilsförsäljningen. Försäljningen av etanol,
              E 85, ökar också kraftigt utöver den helt dominerande låginblandningen.
            </seg>
          </u>
          <u xml:id="i-70c3215bf6991264-510" prev="i-70c3215bf6991264-505" who="Q5616883">
            <seg>
              Oljebolagen och bensinmackarna känner av efterfrågan och möter
              den bland annat genom att snabbt öka antalet tankställen med etanol.
              För två år sedan fanns det under 100 tankställen med etanol, E
              85. I dag säljer 300 stationer etanol. Om ett år är det sannolikt
              minst dubbelt så många, 600 stationer. Jag instämmer helt i vad
              Marie Wahlgren sade. Marknaden fungerar, och vi behöver inte lägga
              oss i. Men det ska ändå göras.
            </seg>
          </u>
          <u xml:id="i-70c3215bf6991264-511" prev="i-70c3215bf6991264-505" who="Q5616883">
            <seg>
              Det finns också en växande produktion av svensk biogas. Även
              här ökar antalet tankställen. Volymen av biogas och antalet biogasmackar
              är mycket lägre och färre. Men framför allt regionalt, till exempel
              i Västsverige och Östergötland, spelar den miljövänliga biogasen
              en växande roll.
            </seg>
          </u>
          <u xml:id="i-70c3215bf6991264-512" prev="i-70c3215bf6991264-505" who="Q5616883">
            <seg>
              Om hörnet pågår en febril utveckling av andra förnybara bränslen
              från bioråvaror, där skogsprodukter är en oerhört spännande bas.
              Men det dröjer ett antal år innan det kommer ut på marknaden.
            </seg>
          </u>
          <u xml:id="i-70c3215bf6991264-513" prev="i-70c3215bf6991264-505" who="Q5616883">
            <seg>
              Miljöpartiet var på 1990-talet ofta skeptiskt till spannmålsbaserad
              etanol som fordonsbränsle. Det är glädjande att man i dag så hämningslöst
              bejakar etanolen.
            </seg>
          </u>
          <u xml:id="i-70c3215bf6991264-514" prev="i-70c3215bf6991264-505" who="Q5616883">
            <seg>
              Men det regeringsförslag för att öka användningen av förnybara
              drivmedel som vi nu diskuterar är tyvärr fyrkantigt och feltänkt.
              Miljöpartiet har tyvärr en tendens att hamna där ibland, och även
              regeringen när den följer efter. Kravet på en skyldighet för bensinmackarna
              att tillhandahålla förnybara drivmedel leder till onödiga kostnader
              och en stor byråkrati samt andra nackdelar som väl har redovisats
              här. Lagrådet avstyrker förslaget liksom de tunga remissinstanserna
              som till exempel Naturvårdsverket och Vägverket.
            </seg>
          </u>
          <u xml:id="i-70c3215bf6991264-515" prev="i-70c3215bf6991264-505" who="Q5616883">
            <seg>
              När marknadskrafterna fungerar ska man akta sig för detaljregleringar.
              Det är vår huvudkritik. Energin som regeringen, riksdagen och
              drivmedelsbranschen nu tvingas lägga ned i den här frågan hade
              kunnat användas mycket bättre för att verkligen angripa huvudproblemet.
              Hur får vi i gång en produktion av förnybara drivmedel som kan
              täcka de växande behoven? Det vore väldigt trist med massor av
              etanolpumpar men bristande tillgång på etanol.
            </seg>
          </u>
          <u xml:id="i-70c3215bf6991264-516" prev="i-70c3215bf6991264-505" who="Q5616883">
            <seg>
              Tack vare den starka kritiken i utskottsbehandlingen av den här
              propositionen, från Centerpartiet och övriga borgerliga partier
              men även från Vänsterpartiet, har regeringens förslag ändå modifierats
              rätt ordentligt och åt rätt håll. Det handlar egentligen, om vi
              ska säga som det är, om en ren bakläxa.
            </seg>
          </u>
          <u xml:id="i-70c3215bf6991264-517" prev="i-70c3215bf6991264-505" who="Q5616883">
            <seg>
              Regeringen får bland annat i uppdrag att ta fram en långsiktig
              flerbränslestrategi, återkomma med förslag om investeringsstimulanser,
              följa utvecklingen mycket noga bland annat avseende teknikneutralitet
              och kostnadsutveckling samt utreda frågan om kravet att tillhandahålla
              bränslen ska riktas mot bränslesäljaren, som enligt propositionen,
              eller mot bränsleleverantören. Vi beslutar ett, och sedan får
              vi se vad det blir.
            </seg>
          </u>
          <u xml:id="i-70c3215bf6991264-518" prev="i-70c3215bf6991264-505" who="Q5616883">
            <seg>
              Centerpartiet är inte främmande för till exempel behovet av investeringsstimulanser
              för att främja förnybara bränslen. Självfallet ska varje ansvarsfull
              regering ta fram strategier i olika frågor och följa utvecklingen.
              Men eftersom själva grundfelet består i att i detta läge lagreglera
              genom en tvångslag de förnybara pumparna har vi reserverat oss
              tillsammans med Folkpartiet och Kristdemokraterna. Jag yrkar bifall
              till reservation 2.
            </seg>
          </u>
          <u xml:id="i-70c3215bf6991264-519" prev="i-70c3215bf6991264-505" who="Q5616883">
            <seg>
              Så går jag över till något mycket viktigare. Vilket mål ska vi
              sätta upp för den fortsatta expansionen av förnybara drivmedel?
              Här är jag bekymrad. Vi har hört samhällsbyggnadsminister Mona
              Sahlin och statsminister Göran Persson utlova det svenska folket
              att år 2020 ska vårt oljeberoende ha avvecklats. Det är bra att
              sätta upp mål, men de ska vara möjliga att nå.
            </seg>
          </u>
          <u xml:id="i-70c3215bf6991264-520" prev="i-70c3215bf6991264-505" who="Q5616883">
            <seg>
              Många människor och medierna har tagit till sig och tror på regeringens
              budskap och löften. De har inte uppfattat den lilla brasklapp
              som ibland finns med i en bisats, nämligen att målen egentligen
              bara innebär att man ska ha valmöjlighet mellan att tanka bensin
              eller till exempel etanol. Det är en himmelsvid skillnad mellan
              att avveckla och ha valmöjlighet. Jag tycker att de båda statsråden
              handskas ovarsamt med orden. Däremot kan deras löfte enligt den
              lilla bisatsen förklara lagkravet på förnybara pumpar. Så enkelt
              var det löftet fixat.
            </seg>
          </u>
          <u xml:id="i-70c3215bf6991264-521" prev="i-70c3215bf6991264-505" who="Q5616883">
            <seg>
              Men, okej, säg att regeringen vill avveckla oljeberoendet, och
              det tror jag väl. Då kommer nästa bekymmer. I regeringens proposition,
              som vi i dag diskuterar och ska besluta om, refererar man EU-kommissionens
              mål att inom EU ska år 2020, det vill säga samma år, en femtedel
              av drivmedlen vara förnybara. 80 % är fortsatt fossila. Detta
              mål klassar Sveriges regering i sin etanolpumpsproposition som
              ambitiöst. Det är samma regering som leds av en statsminister
              som vill avveckla till samma år, i vart fall i retoriken. Tyvärr
              verkar regeringen arbeta med dubbla budskap, och det beklagar
              jag.
            </seg>
          </u>
          <u xml:id="i-70c3215bf6991264-522" prev="i-70c3215bf6991264-505" who="Q5616883">
            <seg>
              Det blir inte heller bättre när vi i dag snart ska rösta om vilket
              mål som Sverige ska fastställa för hur stor andelen förnybara
              drivmedel ska vara år 2010 om bara fem år. Regeringens förslag
              som, hör och häpna, utskottets majoritet ställer sig bakom är
              att Sverige ska sätta precis det som mål som EU har som norm,
              nämligen att 5,75 % av drivmedlen år 2010 ska vara förnybara.
              Samma regering som vill avveckla oljeberoendet till år 2020 vågar
              inte ens ha en högre målsättning år 2010 än vad EU i sin helhet
              har som norm.
            </seg>
          </u>
          <u xml:id="i-70c3215bf6991264-523" prev="i-70c3215bf6991264-505" who="Q5616883">
            <seg>
              Centerpartiet har inte utlovat oljeavveckling till år 2020, men
              vi arbetar intensivt med rader av förslag för att främja snabbast
              möjliga expansion av förnybar energi och förnybara drivmedel.
              Vi vill därför konkret höja regeringens rätt passiva mål år 2010
              till 8 %, nästan en halv gång till så mycket som regeringen vill.
              Vi visar också hur det ska gå till.
            </seg>
          </u>
          <u xml:id="i-70c3215bf6991264-524" prev="i-70c3215bf6991264-505" who="Q5616883">
            <seg>
              Vi är tyvärr rätt ensamma om det faktiskt helt ensamma. Socialdemokraterna
              följer sin regering i hälarna, likaså Vänsterpartiet och Miljöpartiet.
              Men här är det olika budskap i olika utskott. I miljö- och jordbruksutskottet
              är Miljöpartiet med på målet om 8 %, men i dagens votering nöjer
              man sig med regeringens bud på 5,75 %.
            </seg>
          </u>
          <u xml:id="i-70c3215bf6991264-525" prev="i-70c3215bf6991264-505" who="Q5616883">
            <seg>
              Fru talman! Jag yrkar självfallet bifall till Centerpartiets
              reservation nr 6, och jag hoppas att den kan få stöd av fler ledamöter
              än Centerpartiets 22. Vi vill verkligen inte stå ensamma när vi
              nu ska fastställa ett viktigt inriktningsmål för hur stor andel
              förnybara drivmedel vi ska ha som mål år 2010.
            </seg>
          </u>
          <u xml:id="i-70c3215bf6991264-526" prev="i-70c3215bf6991264-505" who="Q5616883">
            <seg>
              Ni är välkomna att ansluta er till oss i omröstningen. God jul!
            </seg>
          </u>
          <note type="speaker">
            Anf. 80 CLAES-GÖRAN BRANDIN (s):
          </note>
          <u xml:id="i-70c3215bf6991264-527" next="i-70c3215bf6991264-544" who="Q5584861">
            <seg>
              Fru talman! Låt mig inledningsvis konstatera att jag tycker att
              det är glädjande att vi i dag ser ett trendbrott när det gäller
              det miljövänliga bränslets utveckling. Den gångna hösten vittnar
              om att det höga bensinpriset har inspirerat människor att se över
              vilka alternativ som finns.
            </seg>
          </u>
          <u xml:id="i-70c3215bf6991264-528" prev="i-70c3215bf6991264-527" who="Q5584861">
            <seg>
              Andelen sålda miljöbilar ökar, och det är bra. Men det krävs
              att dessa fordon också har tillgång till förnybara drivmedel.
              Den nya lag vi diskuterar här i dag är ett steg i den riktningen.
              Man kan med fog ställa stora krav på en sådan här lag. Den ska
              vara teknikneutral. En stor del av diskussionen i utskottets arbete
              med betänkandet har handlat om denna kärnfråga.
            </seg>
          </u>
          <u xml:id="i-70c3215bf6991264-529" prev="i-70c3215bf6991264-527" who="Q5584861">
            <seg>
              Jag vill för tydlighetens skull här slå fast att lagtexten till
              sin utformning och sitt textmässiga innehåll är teknikneutral.
              Ingenstans i texten förordas något alternativ före det andra.
            </seg>
          </u>
          <u xml:id="i-70c3215bf6991264-530" prev="i-70c3215bf6991264-527" who="Q5584861">
            <seg>
              Problemet uppstår när den praktiska tillämpningen av lagen ska
              genomföras. Kravet i lagen är att mackägarna är skyldiga att erbjuda
              ett förnybart bränsle. Det naturliga för mackägaren blir att välja
              den anläggning som är billigast att installera. I de allra flesta
              fallen är det etanolen som då har en fördel. Detta faktum gör
              att det finns en risk för oönskade fastlåsningseffekter.
            </seg>
          </u>
          <u xml:id="i-70c3215bf6991264-531" prev="i-70c3215bf6991264-527" who="Q5584861">
            <seg>
              Vi socialdemokrater tillkännager tillsammans med våra samarbetspartier
              för regeringen åtgärder i syfte att stimulera tillgången och efterfrågan
              på flera förnybara bränslen. En flerbränslestrategi som vi socialdemokrater
              står bakom blir därför genomförbar förutsatt ökad investeringsstimulans
              som skapar förutsättningar för en teknikneutral övergång till
              förnybara drivmedel.
            </seg>
          </u>
          <u xml:id="i-70c3215bf6991264-532" prev="i-70c3215bf6991264-527" who="Q5584861">
            <seg>
              Utskottsmajoriteten har också ansett det befogat att skjuta fram
              ikraftträdandet till den 1 april 2006. Det kan ju synas som en
              liten förändring, men det ger ändå ytterligare förberedelsetid
              för de ca 600 mackar som berörs i det första steget. Vi ska komma
              ihåg att möjligheten att ansöka om dispens är en del av lagen.
              Men genom att skjuta fram ikraftträdandet till den 1 april 2006
              kan vi undvika en del dispensansökningar. Frågan har dessutom
              varit känd för marknaden en längre tid. Det växande intresset
              för miljöbilar måste också ha noterats av branschen.
            </seg>
          </u>
          <u xml:id="i-70c3215bf6991264-533" prev="i-70c3215bf6991264-527" who="Q5584861">
            <seg>
              Fru talman! Jag har redan talat om hur viktigt det är att vi
              har en öppenhet för flera alternativ. Vilka är då de alternativ
              vi kan se i dag? Det finns flera vägar att gå. Vi har i utskottsbetänkandet
              lyft fram ett par möjligheter. Man kan säga att det handlar om
              två olika vägar att vandra. I syfte att nå vårt mål år 2010 ska
              biodrivmedlen vara 5,75 % av den totala användningen av bensin
              och diesel för transportändamål.
            </seg>
          </u>
          <u xml:id="i-70c3215bf6991264-534" prev="i-70c3215bf6991264-527" who="Q5584861">
            <seg>
              Den ena vägen vi måste vandra handlar om ökad inblandning. I
              bensin måste vi höja inblandningen av etanol från 5 till 10 %
              i ett första steg. När det handlar om diesel så måste vi ändra
              specifikationen för diesel miljöklass 1 så att en inblandning
              av RME med 5 % möjliggörs.
            </seg>
          </u>
          <u xml:id="i-70c3215bf6991264-535" prev="i-70c3215bf6991264-527" who="Q5584861">
            <seg>
              Den andra vägen handlar om den lagstiftning som vi diskuterar
              här i dag. Som jag redan har nämnt ger lagen tillsammans med en
              flerbränslestrategi rimliga förutsättningar för en teknikneutral
              övergång till förnybara drivmedel.
            </seg>
          </u>
          <u xml:id="i-70c3215bf6991264-536" prev="i-70c3215bf6991264-527" who="Q5584861">
            <seg>
              Förslaget som kammaren nu har att ta ställning till innebär en
              öppenhet inför framtiden. Vi låser inte fast oss vid ett enda
              alternativ. Vad vi med säkerhet vet är att det i framtiden kommer
              att finnas andra alternativ som vi i dag inte känner till. Vi
              har några alternativ redan i dag. Biogas är ett exempel.
            </seg>
          </u>
          <u xml:id="i-70c3215bf6991264-537" prev="i-70c3215bf6991264-527" who="Q5584861">
            <seg>
              Jag ska tala lite om de framsynta kommuner som satsar på biogas.
              Det handlar om de kommuner som satsar på biogasanläggningar där
              man till exempel omvandlar avfall och sopor till biogas. Det finns
              många goda exempel, och man kan se vilka de är i Naturvårdsverkets
              miljöinvesteringsregister. Jag tänker inte räkna upp alla utan
              bara kort nämna en kommun.
            </seg>
          </u>
          <u xml:id="i-70c3215bf6991264-538" prev="i-70c3215bf6991264-527" who="Q5584861">
            <seg>
              Det är Linköping, som har satsat på biogasrötning i sin avfallshantering.
              Syftet med åtgärden är att anpassa befintlig biogasproduktionsanläggning
              på så vis att den klarar av att möta en ökad efterfrågan av biogas
              från Linköping med omnejd. Nuvarande produktion klarar av att
              producera ca 4 miljoner normalkubikmeter biogas av fordonskvalitet
              per år och möter därmed dagens behov med liten marginal. Under
              följande femårsperiod beräknas marknaden i Linköping med omnejd
              ha behov av ca 2 miljoner normalkubikmeter ren gas mer per år
              än vad som produceras i dag. Det motsvarar 10 bussar, 20 distributionsbilar,
              20 taxibilar och ca 1 000 personbilar. Genomförandet av denna
              åtgärd ger en ökad produktionskapacitet om ca 2 miljoner normalkubikmeter
              per år och koldioxidvinster med ca 4 814 ton per år.
            </seg>
          </u>
          <u xml:id="i-70c3215bf6991264-539" prev="i-70c3215bf6991264-527" who="Q5584861">
            <seg>
              Ett bekymmer med biogasen som ett alternativt drivmedel är att
              man på sina håll i landet har kopplat priset till bensinpriset.
              Detta ger helt fel signaler. Det är därför glädjande att miljöministern
              har uppmärksammat problemet med biogaspriset och har samlat branschen
              till en dialog om detta.
            </seg>
          </u>
          <u xml:id="i-70c3215bf6991264-540" prev="i-70c3215bf6991264-527" who="Q5584861">
            <seg>
              Fru talman! Jag vill ta tillfället i akt att påminna om att vi
              i Sverige också har tillgång till naturgas. Ett infrastruktursystem
              för att distribuera naturgasen finns och även planer på att bygga
              ut detsamma. Det är bra, för i denna infrastruktur kan även biogas
              distribueras. Jag vill bara påtala att det är viktigt att den
              byggs ut för att den också ska kunna utgöra en möjlig länk för
              distribution av framtida biogas.
            </seg>
          </u>
          <u xml:id="i-70c3215bf6991264-541" prev="i-70c3215bf6991264-527" who="Q5584861">
            <seg>
              I samband med detta vill jag också peka på att möjligheten att
              tanka biodrivmedel måste finnas i hela landet. Alla ska vara med.
              Så enkelt är det. Det är också ett av motiven till att lagstifta
              om skyldigheten att tillhandahålla sådant bränsle. Marknaden har
              hittills visat ett svagt intresse.
            </seg>
          </u>
          <u xml:id="i-70c3215bf6991264-542" prev="i-70c3215bf6991264-527" who="Q5584861">
            <seg>
              I betänkandet lyfter vi socialdemokrater tillsammans med samarbetspartierna
              upp vikten av att följa upp genomförandet. Vi föreslår att en
              kontrollstation i samband med budgetpropositionen 2008 ska upprättas.
              Det handlar om att undvika en situation där, mot förmodan, något
              förnybart drivmedel gynnas före andra. Ett annat syfte med denna
              kontrollstation är att följa upp utvecklingen så att förnybara
              drivmedel verkligen erbjuds över hela landet.
            </seg>
          </u>
          <note>
            På hemsidan miljofordon.se redovisas försäljningsställen för
            etanol E 85, biogas, naturgas som fordonsbränsle, vätgas med mera.
            I Sverige finns det enligt nämnda hemsida 266 tankställen med
            etanol E 85. Av dessa stod OK/Q8 för ca 39 % följt av Statoil
            med ca 24 %. I Sverige finns det enligt samma hemsida 46 tankställen
            med biogas. Av dessa stod OK/Q8 för ett tankställe och Statoil
            för tre.
          </note>
          <u xml:id="i-70c3215bf6991264-543" prev="i-70c3215bf6991264-527" who="Q5584861">
            <seg>
              Ska vi lyckas med våra ambitioner är det uppenbart att marknaden
              behöver allt stöd den kan få, i detta fall i form av en lagstiftning
              som syftar till att påskynda utvecklingen.
            </seg>
          </u>
          <u xml:id="i-70c3215bf6991264-544" prev="i-70c3215bf6991264-527" who="Q5584861">
            <seg>
              Fru talman! Med detta vill jag yrka bifall till förslaget i utskottets
              betänkande och avslag på samtliga reservationer.
            </seg>
          </u>
          <note type="speaker">
            Anf. 81 MARIE WAHLGREN (fp) replik:
          </note>
          <u xml:id="i-70c3215bf6991264-545" next="i-70c3215bf6991264-546" who="Q4990089">
            <seg>
              Fru talman! Jag ska börja med att hålla med min kollega i en
              sakfråga, nämligen att den viktigaste åtgärden på kort sikt för
              att få ned fossilt utsläpp från trafiken är låginblandning. Det
              är någonting som vi har varit eniga om väldigt länge i den här
              kammaren. Därför är min fråga: När händer det någonting? Framför
              allt när det gäller diesel kan faktiskt regeringen fatta beslut
              själv. Där behöver man inte avvakta EU. Därför är min fråga: När
              får vi den propositionen på bordet i den här kammaren?
            </seg>
          </u>
          <u xml:id="i-70c3215bf6991264-546" prev="i-70c3215bf6991264-545" who="Q4990089">
            <seg>
              Den andra frågan handlar om vad som är drivkrafterna för en omställning.
              Där håller jag också med. Jag tror att den största drivkraften
              till en omställning är prisskillnaden. Är det billigare att tanka
              biobränslen, kommer folk att tanka biobränslen. Blir det billigare
              att köpa miljöbilar, kommer människor att köpa miljöbilar. Känner
              inte ni i majoriteten en viss oro över att den här typen av lagstiftning
              faktiskt kan vara kostnadsdrivande, framför allt på etanolen i
              det här fallet? Om vi får ökad låginblandning, vilket vi alla
              hoppas på, kommer vi att få ett produktionsproblem. Om man har
              högre efterfrågan än tillgång brukar det vara kostnadsdrivande.
              Är ni inte oroliga för att det här kommer att bli kostnadsdrivande
              och därmed negativt för introduktionen?
            </seg>
          </u>
          <note type="speaker">
            Anf. 82 CLAES-GÖRAN BRANDIN (s) replik:
          </note>
          <u xml:id="i-70c3215bf6991264-547" next="i-70c3215bf6991264-548" who="Q5584861">
            <seg>
              Fru talman! Jag hoppas att man så fort som möjligt kan verkställa
              detta med inblandning i dieseln genom att regeringen återkommer.
              Förhoppningsvis kommer det att ske ganska snabbt. Jag kan inte
              säga exakt när det ska vara.
            </seg>
          </u>
          <u xml:id="i-70c3215bf6991264-548" prev="i-70c3215bf6991264-547" who="Q5584861">
            <seg>
              Vi har en stor import av etanol i dag från i huvudsak Brasilien,
              men vi har också anläggningar med tillverkning av etanol i Sverige.
              Vi hoppas att de ska kunna utökas och att vi kommer att få fler
              sådana anläggningar i Sverige. Då blir vi inte heller så beroende
              av importen av etanol som vi kanske är i dag.
            </seg>
          </u>
          <note type="speaker">
            Anf. 83 MARIE WAHLGREN (fp) replik:
          </note>
          <u xml:id="i-70c3215bf6991264-549" who="Q4990089">
            <seg>
              Fru talman! Problemet är ju att vi nu sätter i gång en väldigt
              snabb introduktion via lagstiftning. Det är en introduktion som
              inte är marknadsdriven. Har man en marknadsdriven introduktion
              av biobränslen, vilket vi alla egentligen tror kan fungera, får
              man ett tillskott av produktion samtidigt som man får en utökad
              försäljning i takt. Man introducerar inte stora svängningar i
              systemet. När vi försöker finreglera ekonomin med hjälp av andra
              system än marknadskrafterna brukar vi inte lyckas. Det finns ganska
              många exempel på att just det är olyckligt och att man inte får
              fungerande system. Jag måste säga att jag fortfarande känner en
              ytterligt stor oro för att det här lagförslaget är totalt kontraproduktivt
              när det gäller introduktionen av biobränslen. Jag är orolig för
              att det, som också någon av experterna i kommittén säger, kommer
              att göra att man får en konfrontation mellan branschen och politiker
              i stället för en samverkan för en bättre miljö och för en snabb
              introduktion av biobränslen på rätt sätt.
            </seg>
          </u>
          <note type="speaker">
            Anf. 84 CLAES-GÖRAN BRANDIN (s) replik:
          </note>
          <u xml:id="i-70c3215bf6991264-550" who="Q5584861">
            <seg>
              Fru talman! Men eftersom inte marknaden kan lösa detta själv
              måste vi som lagstiftare göra det. Jag delar inte alls den oro
              som Folkpartiet, genom dig, Marie, uttrycker här. Vi socialdemokrater
              delar inte den oron. Vi tror att vi kommer att klara av att få
              fram det bränsle som behövs för de här bensinstationerna. Vi är
              inte alls oroliga. Marknaden löser inte de här problemen, men
              det är vad ni tror. Det är alltid så. Men i det här fallet gör
              man inte det.
            </seg>
          </u>
          <note type="speaker">
            Anf. 85 JOHNNY GYLLING (kd) replik:
          </note>
          <u xml:id="i-70c3215bf6991264-551" next="i-70c3215bf6991264-553" who="Q5779628">
            <seg>
              Fru talman! Efter att ha lyssnat på Brandins inlägg här vidhåller
              jag att detta är en soppa som ni har kokat ihop tillsammans. Det
              normala är väl att man först har en strategi, därefter talar om
              vilka eventuella stöd man ska ge och sedan, om det behövs, stiftar
              en lag som sätter fart på processen. Ni gör precis tvärtom. Det
              är en enda soppa.
            </seg>
          </u>
          <u xml:id="i-70c3215bf6991264-552" prev="i-70c3215bf6991264-551" who="Q5779628">
            <seg>
              Brandin talar mycket om biogasen som ett bra miljöbränsle, men
              det är ju just biogasen som kommer att missgynnas. Eller är det
              inte det? Jag skulle vilja att Brandin förklarar vad det är som
              säger att bensinstationsföreståndarna ska installera biogas när
              det kostar ett antal gånger mer än att installera etanol. Ni kommer
              ju att påverka den tekniska utveckling och infrastruktur som håller
              på väg att byggas upp nu. Ge gärna svar på frågan om biogasen!
            </seg>
          </u>
          <u xml:id="i-70c3215bf6991264-553" prev="i-70c3215bf6991264-551" who="Q5779628">
            <seg>
              Brandin sade att den här lagen är teknikneutral. Javisst, lagtexten
              är det, men konsekvenserna är det definitivt inte.
            </seg>
          </u>
          <note type="speaker">
            Anf. 86 CLAES-GÖRAN BRANDIN (s) replik:
          </note>
          <u xml:id="i-70c3215bf6991264-554" next="i-70c3215bf6991264-557" who="Q5584861">
            <seg>
              Fru talman! Vår soppa består av etanol, biogas och RME. Jag är
              rädd för att er soppa består av en spik.
            </seg>
          </u>
          <u xml:id="i-70c3215bf6991264-555" prev="i-70c3215bf6991264-554" who="Q5584861">
            <seg>
              I dag på morgonen fick jag besked om att man i Västra Götaland,
              mitt eget hemlän, kommer att etablera fyra nya biogasanläggningar.
              Det är någon som är orolig för att man inte kommer att klara detta
              ute i landet. Men jag har också fått reda på att Boden, Östersund
              och Skellefteå ligger långt framme för att starta biogasanläggningar.
              Jag tror att i takt med att man ser att ett sådant här lagförslag
              läggs fram det också finns en större vilja i kommunerna att röta
              sitt avfall för att få biogas till drivmedel och annan verksamhet.
            </seg>
          </u>
          <u xml:id="i-70c3215bf6991264-556" prev="i-70c3215bf6991264-554" who="Q5584861">
            <seg>
              Försäljningen av biogasbilar har också ökat i det här landet.
              Min blyghet förbjuder mig att säga vilket märke det är, men det
              är svenskt och finns i Göteborg. De har i år sålt 1 300 nya gasbilar.
              Deras prognos för 2006 är 4 000. Det är ett företag vi pratar
              om, och det finns fler som tillverkar gasbilar.
            </seg>
          </u>
          <u xml:id="i-70c3215bf6991264-557" prev="i-70c3215bf6991264-554" who="Q5584861">
            <seg>
              Jag tycker att det här visar att industrin tror på denna verksamhet.
              Det verkar som att de borgerliga partierna inte tror på detta,
              kanske på grund av att man själv inte har kommit med förslaget.
            </seg>
          </u>
          <note type="speaker">
            Anf. 87 JOHNNY GYLLING (kd) replik:
          </note>
          <u xml:id="i-70c3215bf6991264-558" next="i-70c3215bf6991264-561" who="Q5779628">
            <seg>
              Fru talman! Det var intressant att få veta ingredienserna i vänsterpaktens
              soppa. Det var tre bränslen: etanol, biogas och RME. Elbilarna
              göre sig icke besvär, tydligen, och vätgas och sådant ska vi inte
              prata om. Jag tror inte att det var särskilt genomtänkt.
            </seg>
          </u>
          <u xml:id="i-70c3215bf6991264-559" prev="i-70c3215bf6991264-558" who="Q5779628">
            <seg>
              Men det är just det vi efterlyser, en genomtänkt strategi, som
              marknaden sedan kan få jobba med. Det är inte vi här i riksdagen
              som ska peka ut särskilda bränslen.
            </seg>
          </u>
          <u xml:id="i-70c3215bf6991264-560" prev="i-70c3215bf6991264-558" who="Q5779628">
            <seg>
              Låt mig ställa en annan fråga, om vi ser det ur företagarens
              perspektiv. Den som äger eller driver en bensinmack tvingas nu
              investera i anläggningar med nya pumpar. Det står visserligen
              i propositionen att man kan få dispens, men den bör inte överstiga
              ett år. Vad betyder det för en mackägare som kanske har tänkt
              göra ett byte av pumpar, vilket är en väldigt stor investering,
              men kanske först om två år? Vilket beslut ska mackägaren ta då?
              Ska han lägga ned, eller ska han tvingas investera i förväg och
              kanske riskera att gå i konkurs? Mackar på landsbygden har i dag
              stängt på grund av dålig lönsamhet. Ska de bli fler i framtiden?
            </seg>
          </u>
          <u xml:id="i-70c3215bf6991264-561" prev="i-70c3215bf6991264-558" who="Q5779628">
            <seg>
              Jag skulle vilja veta någonting om dispenser och hur ni ser på
              det ur företagarens perspektiv. Hur ska man klara av det här?
            </seg>
          </u>
          <note type="speaker">
            Anf. 88 CLAES-GÖRAN BRANDIN (s) replik:
          </note>
          <u xml:id="i-70c3215bf6991264-562" next="i-70c3215bf6991264-565" who="Q5584861">
            <seg>
              Fru talman! Vätgas och el ska vi krydda soppan med.
            </seg>
          </u>
          <u xml:id="i-70c3215bf6991264-563" prev="i-70c3215bf6991264-562" who="Q5584861">
            <seg>
              Jag tror inte att vi behöver vara oroliga. Mycket av detta löser
              sig självt. Jag har nu redovisat den försäljning som sker av miljöbilar.
              Menar Kristdemokraterna att dessa bensinstationer inte ska tillhandahålla
              drivmedel för att ägarna till miljöbilar ska kunna föra fram sina
              fordon, i detta fall biogas, etanol eller andra miljövänliga drivmedel?
            </seg>
          </u>
          <u xml:id="i-70c3215bf6991264-564" prev="i-70c3215bf6991264-562" who="Q5584861">
            <seg>
              Någon sade att det ändå är något positivt med det här. Vi har
              gett regeringen ett tillkännagivande. Vi är medvetna om att gassatsningen
              på bensinstationerna är dyrare, men vi har gett tillkännagivandet
              för att man ska ha möjlighet att få hjälp för att installera gasanläggningar.
            </seg>
          </u>
          <u xml:id="i-70c3215bf6991264-565" prev="i-70c3215bf6991264-562" who="Q5584861">
            <seg>
              Jag har sett lite grann vilka enorma vinster våra bensinbolag
              gör på grund av att man säljer bensin, fossila bränslen. Vi tycker
              då också att man i så fall får vara med och hjälpa till att etablera
              dessa drivmedel på bensinstationerna. Man kan inte bara ropa på
              farbror staten hela tiden.
            </seg>
          </u>
          <note type="speaker">
            Anf. 89 STAFFAN DANIELSSON (c) replik:
          </note>
          <u xml:id="i-70c3215bf6991264-566" next="i-70c3215bf6991264-569" who="Q5616883">
            <seg>
              Fru talman! Jag kan helt instämma i ett påstående som Claes-Göran
              Brandin gjorde, nämligen att det pågår en väldigt framsynt biogassatsning
              i Linköping, som röner intresse världen över. Jag vet också att
              det är mycket bra saker på gång i Västsverige.
            </seg>
          </u>
          <u xml:id="i-70c3215bf6991264-567" prev="i-70c3215bf6991264-566" who="Q5616883">
            <seg>
              Mina frågor riktar sig egentligen till statsministern, men eftersom
              han inte är här riktar jag dem till hans ställföreträdare här
              och nu, Claes-Göran Brandin. Jag antar att ni båda vill avveckla
              Sveriges oljeberoende till år 2020. Då har jag två frågor.
            </seg>
          </u>
          <u xml:id="i-70c3215bf6991264-568" prev="i-70c3215bf6991264-566" who="Q5616883">
            <seg>
              Hur kan regeringen klassa EU:s fastslagna mål att år 2020 kommissionen
              har angett det, och det står i regeringens proposition ska en
              femtedel av drivmedlen i EU vara förnybara som ett ambitiöst mål?
              Samma regering vill ju avveckla oljeberoendet i Sverige till 2020.
              Jag tycker inte alls att det går ihop.
            </seg>
          </u>
          <u xml:id="i-70c3215bf6991264-569" prev="i-70c3215bf6991264-566" who="Q5616883">
            <seg>
              Sedan är det fråga om det konkreta, som vi ska besluta om här
              i dag. EU har också en sorts lägsta ambition hur långt vi ska
              ha hunnit år 2010 med att få fram förnybara drivmedel som andel
              av den totala konsumtionen. EU:s mål är 5,75 %, som vi ska ha
              nått om fem år. Socialdemokraterna, Vänsterpartiet och Miljöpartiet
              nöjer sig med det målet. Är det inte lite svagt av ett oljeavvecklarparti,
              med målet 2020, att inte ens kunna hänga med på Centerpartiets
              mål, som vi vill sätta till 8 % år 2010? Tror inte Claes-Göran
              Brandin på sin egen soppa?
            </seg>
          </u>
          <note type="speaker">
            Anf. 90 CLAES-GÖRAN BRANDIN (s) replik:
          </note>
          <u xml:id="i-70c3215bf6991264-570" next="i-70c3215bf6991264-573" who="Q5584861">
            <seg>
              Fru talman! Det gör jag. Målet 5,75 % är inte statiskt på något
              sätt. Jag hoppas innerligt väl att vi kan visa högre siffror.
            </seg>
          </u>
          <u xml:id="i-70c3215bf6991264-571" prev="i-70c3215bf6991264-570" who="Q5584861">
            <seg>
              Men vi ser bara här i dag vilken skillnad det är på den diskussionen
              och vilken tro man har, från Moderaterna till dig som centerpartist,
              på det alternativa bränslet.
            </seg>
          </u>
          <u xml:id="i-70c3215bf6991264-572" prev="i-70c3215bf6991264-570" who="Q5584861">
            <seg>
              I takt med att vi bygger upp detta på bensinstationerna framöver
              tror jag att det kommer att avspegla sig i att fler skaffar sig
              miljöbilar. Då kommer kommuner, stat och andra att pusha på för
              att man ska använda sådana bilar i kommunerna och i statens tjänst.
            </seg>
          </u>
          <u xml:id="i-70c3215bf6991264-573" prev="i-70c3215bf6991264-570" who="Q5584861">
            <seg>
              Jag tror och hoppas att det kommer att bli högre än 5,75 %, men
              vi är realister. Jag vet hur diskussionen blir om vi inte når
              upp till det då blir det en svekdebatt. Därför kanske det är bättre
              att vi sätter ett lägre mål och sedan försöker nå upp till det.
            </seg>
          </u>
          <note type="speaker">
            Anf. 91 STAFFAN DANIELSSON (c) replik:
          </note>
          <u xml:id="i-70c3215bf6991264-574" next="i-70c3215bf6991264-577" who="Q5616883">
            <seg>
              Fru talman! Det är mitt bekymmer att här i riksdagen sätter ni
              ett mål som är lågt och i nivå med EU, men på gator och torg och
              i medierna vill ni avveckla hela oljeberoendet till 2020. Ni måste
              ha ett samstämt budskap utanför riksdagen och i riksdagen. Min
              kritik riktar sig i första hand till din chef och inte till dig,
              Claes-Göran, men jag vill visa att det här inte går ihop.
            </seg>
          </u>
          <u xml:id="i-70c3215bf6991264-575" prev="i-70c3215bf6991264-574" who="Q5616883">
            <seg>
              Vi är tydligen överens om att främja och bygga upp förnybara
              bränslen. Då handlar ni ju fel. Folk vill köpa bilar. Det är lönsamt
              att investera i bilar och använda förnybara bränslen, och det
              är jättebra. Marknaden växer väldigt snabbt. Det behövs ingen
              lagreglering. Ni fokuserar på fel problem.
            </seg>
          </u>
          <u xml:id="i-70c3215bf6991264-576" prev="i-70c3215bf6991264-574" who="Q5616883">
            <seg>
              Problemet är: Finns det förnybara bränslen att fylla i tankställena?
              Det är problemet, och det är dit vi behöver rikta fokus: att få
              i gång produktionen av förnybara bränslen, från jordbruksmarksgrödor,
              från skogsgrödor, via vätgas och så vidare. Där känner jag en
              oro, och det är om det vi borde ha haft diskussionen här i dag.
            </seg>
          </u>
          <u xml:id="i-70c3215bf6991264-577" prev="i-70c3215bf6991264-574" who="Q5616883">
            <seg>
              Jag noterar att 5,75 % är försiktigt sagt, så att man inte ska
              misslyckas. Sedan noterar jag att år 2020 ska oljeberoendet vara
              avvecklat.
            </seg>
          </u>
          <note type="speaker">
            Anf. 92 CLAES-GÖRAN BRANDIN (s) replik:
          </note>
          <u xml:id="i-70c3215bf6991264-578" next="i-70c3215bf6991264-581" who="Q5584861">
            <seg>
              Fru talman! Jag tänker inte ta på mig statsministerns kavaj här,
              mer än att jag vet det vet Danielsson också att man har tillsatt
              den här oljekommissionen som man har knutit ett stort antal experter
              till för att diskutera de här frågorna. Jag tror att de är jätteviktiga
              för oss alla. Ingen vore väl lyckligare än vi om man kunde komma
              bort ifrån oljeberoendet, om det blir år 2020, tidigare eller
              senare. Det absolut viktigaste är att vi har tagit det här steget
              och försöker hitta möjligheter att komma ur detta.
            </seg>
          </u>
          <u xml:id="i-70c3215bf6991264-579" prev="i-70c3215bf6991264-578" who="Q5584861">
            <seg>
              Jag hoppas att vi ska använda oss av anläggningen i Linköping
              och visa ute i landet vad man kan lyckas med och vad en kommun
              kan klara av att göra, både att bli av med sitt avfall och att
              få ut något nyttigt av det. Det är lite grann vad jag har fått
              mig till livs i dag, att det är fler kommuner som nu tittar på
              Linköping och kanske också tittar på vissa kommuner i Västra Götalands
              län.
            </seg>
          </u>
          <u xml:id="i-70c3215bf6991264-580" prev="i-70c3215bf6991264-578" who="Q5584861">
            <seg>
              På det viset gör vi kartan större där vi kan få andra alternativa
              bränslen än etanol. Etanol i all ära, men det är också viktigt
              att vi får andra bränslen. Det tror jag vi kommer att få.
            </seg>
          </u>
          <u xml:id="i-70c3215bf6991264-581" prev="i-70c3215bf6991264-578" who="Q5584861">
            <seg>
              Vad vet vi om fyra fem år? Det kanske finns andra bränslen än
              det vi pratar om i dag. Så vi ska hålla den dörren öppen också.
            </seg>
          </u>
          <note type="speaker">
            Anf. 93 KRISTER HAMMARBERGH (m) replik:
          </note>
          <u xml:id="i-70c3215bf6991264-582" next="i-70c3215bf6991264-585" who="Q5786666">
            <seg>
              Fru talman! Jag skulle vilja gratulera Claes-Göran Brandin till
              ett väl genomfört anförande. Det kan inte ha varit lätt, inte
              med den text som i dag har levererats från majoriteten i utskottet.
              Det var nästan så att jag tänkte fråga Brandin vilken reservation
              han tänkte ansluta sig till, inte minst med det varma talet när
              det gäller teknikneutralitet.
            </seg>
          </u>
          <u xml:id="i-70c3215bf6991264-583" prev="i-70c3215bf6991264-582" who="Q5786666">
            <seg>
              Jag blev lite fundersam. Det var garanterat, sades det, men det
              är ju inte vad som står i utskottets majoritetstext. Här står
              det lite inlindat om marknadsförutsättningarna. Det står också
              att enligt utskottets mening är det nödvändigt att vidta åtgärder
              för att stimulera utbyggnaden. Det sägs att man måste ta fram
              en långsiktig flerbränslestrategi för att främja teknikneutralitet.
              Det betyder väl att det inte finns? Har du en annan uppfattning
              än utskottets majoritet?
            </seg>
          </u>
          <u xml:id="i-70c3215bf6991264-584" prev="i-70c3215bf6991264-582" who="Q5786666">
            <seg>
              Jag ställer mig också lite frågande till hur saker ska gå till.
              När det gäller kravet att tillhandahålla bränslen så vet man inte
              om det ska riktas mot bränslesäljaren eller bränsleleverantören.
              Det ska man kontrollera 2008, men det är ju flera år efter att
              det ska genomföras. Vore det inte bra, Brandin, om du och ni hade
              klart för er mot vem ni ska rikta kraven? Vore det framför allt
              inte väldigt bra om de som ska uppfylla kraven vet vem kraven
              ska riktas mot? Jag tycker att ett tydliggörande här vore på sin
              plats.
            </seg>
          </u>
          <u xml:id="i-70c3215bf6991264-585" prev="i-70c3215bf6991264-582" who="Q5786666">
            <seg>
              Jag har ytterligare en fråga. Det finns en lång rad punkter i
              majoritetstexten som man måste utreda vidare för att man ska kunna
              skapa stabila spelregler. Vore det inte bra, Brandin, att ha klart
              för sig hur de spelreglerna ska se ut innan man fattar beslut
              om lagförslag?
            </seg>
          </u>
          <note type="speaker">
            Anf. 94 CLAES-GÖRAN BRANDIN (s) replik:
          </note>
          <u xml:id="i-70c3215bf6991264-586" next="i-70c3215bf6991264-587" who="Q5584861">
            <seg>
              Fru talman! Krister, känner ni er inte ensamma från Moderaternas
              sida att alltid vara de som är emot allting? I den här kammaren
              nu står ni än en gång ensamma, totalt ensamma, i en reservation.
              Ni var tydligen beredda att gå längre vid det sista sammanträdet
              i trafikutskottet, men ni gjorde inte det. Det måste vara hemskt
              att alltid ta på sig den rocken. Tror inte Moderaterna någonting
              på att vi måste gå över till alternativa bränslen? Ska bara marknaden
              sköta detta? Tror Moderaterna så hårdnackat på det? Vi kommer
              på det viset att lämna över en miljö till nästa generation som
              vi har skapat och som ni då står bakom. Jag tycker att det resonemang
              som ni har är cyniskt.
            </seg>
          </u>
          <u xml:id="i-70c3215bf6991264-587" prev="i-70c3215bf6991264-586" who="Q5584861">
            <seg>
              Vi tror på att detta kan hjälpa. Ni säger att det kommer att
              genomföras av marknaden. Då är det väl inga problem att vi gör
              den här lagstiftningen, om det ändå ska genomföras? Det kan ju
              vara positivt för marknaden och bensinstationerna att de då får
              hjälp av det som vi har gjort ett tillkännagivande om för att
              installera biogas som exempel. Jag tror att om vi står här i en
              debatt om fem år det kanske vi inte gör eller de som står i en
              debatt om fem eller tio år i den här kammaren kommer att tycka
              att vi fattade ett bra beslut som puffade på så att man kom i
              gång med det här. Det tror jag. Då kommer de att säga: Och än
              en gång var dessa moderater emot! Ni kanske heter någonting annat
              då, jag vet inte.
            </seg>
          </u>
          <note type="speaker">
            Anf. 95 KRISTER HAMMARBERGH (m) replik:
          </note>
          <u xml:id="i-70c3215bf6991264-588" next="i-70c3215bf6991264-592" who="Q5786666">
            <seg>
              Fru talman! Det blev lite tunt nu. Det var inte ett svar på någon
              fråga, och större ansvar när man ska genomföra en tvingande lagstiftning
              finns tydligen inte så att man har tänkt igenom förslaget över
              huvud taget. Utan då går man på ett generalangrepp. Man har inte
              läst, inte hört. Det är inte bra för den politiska debatten. Det
              fanns inte en kommentar i sak. Det är svagt, mycket svagt.
            </seg>
          </u>
          <u xml:id="i-70c3215bf6991264-589" prev="i-70c3215bf6991264-588" who="Q5786666">
            <seg>
              Jag ska ställa en fråga till, och du lär väl inte svara på den
              heller. Hade det inte varit bättre att tänka igenom förslaget
              så att man lägger den tvingande reformen i en tid så att man inte
              behöver rigga upp dispenser? Vad tycker du är bättre, att vi får
              en flod av dispensansökningar eller att vi ser till att ha en
              lagstiftning som är bra?
            </seg>
          </u>
          <u xml:id="i-70c3215bf6991264-590" prev="i-70c3215bf6991264-588" who="Q5786666">
            <seg>
              Jag delar din uppfattning om det framsynta som många har gjort
              när det gäller att satsa på biogas. Då skulle jag vilja att du
              berättade vad Sveriges Kommuner och Landsting tycker om det här
              lagförslaget. Tyckte de att det var bra? Vad tycker Linköping?
              Tycker de att det är bra? Vad tycker Volvo? Det är en väldigt
              viktig industri i den kommun du kommer från. Tycker de att det
              är ett bra lagförslag?
            </seg>
          </u>
          <u xml:id="i-70c3215bf6991264-591" prev="i-70c3215bf6991264-588" who="Q5786666">
            <seg>
              Det räcker inte med att skälla på Moderaterna, låta bli att argumentera
              för sin egen uppfattning och glömma att det finns en verklighet
              där utanför också. Den verkligheten har sannerligen sågat det
              förslag som ni nu har lagt. Dessutom har du själv talet emot det
              så många gånger.
            </seg>
          </u>
          <u xml:id="i-70c3215bf6991264-592" prev="i-70c3215bf6991264-588" who="Q5786666">
            <seg>
              Det har pratats om en soppa som har kokats. Du har själv konstaterat
              att det som finns i den här soppan är en spik. Ja, det är alldeles
              riktigt. Det är det ni har åstadkommit, en spikmatta för hela
              den svenska fordonsindustrin och detaljistledet.
            </seg>
          </u>
          <note type="speaker">
            Anf. 96 CLAES-GÖRAN BRANDIN (s) replik:
          </note>
          <u xml:id="i-70c3215bf6991264-593" next="i-70c3215bf6991264-597" who="Q5584861">
            <seg>
              Fru talman! Krister Hammarbergh kanske också skulle ha lyssnat.
              Det var inte vår soppa som var en spik, utan det var Johnny Gyllings
              soppa som var en spik, om du inte lyssnade ordentligt. Vi hade
              ingredienser i vår soppa. Nu kanske vi ska sluta med matlageriet
              när vi diskuterar de här viktiga sakerna.
            </seg>
          </u>
          <u xml:id="i-70c3215bf6991264-594" prev="i-70c3215bf6991264-593" who="Q5584861">
            <seg>
              Jag tror inte att det kommer att bli så många dispenser. I dag
              rullar det bussar här ute i Stockholm, och man säger: Vi installerar
              hundratals nya tappstationer med etanol så ni slipper betala trängselavgifter.
              Det visar ändå att det inte är hela världen om vi fattar beslut,
              för det kanske också hjälper. Det är det jag har sagt tidigare.
              Det är kanske det som hjälper marknaden att klara av detta. Vi
              tror inte att man utan att ha lite eld på sig kommer att göra
              detta.
            </seg>
          </u>
          <u xml:id="i-70c3215bf6991264-595" prev="i-70c3215bf6991264-593" who="Q5584861">
            <seg>
              Vi tror på den här verksamheten, och vi tycker att det betänkande
              vi nu har lagt fram är ett bra betänkande. Vi kommer att återkomma
              och se till så att de intentioner har följts som vi kommer att
              besluta om här i dag förhoppningsvis.
            </seg>
          </u>
          <u xml:id="i-70c3215bf6991264-596" prev="i-70c3215bf6991264-593" who="Q5584861">
            <seg>
              Vi hoppas innerligt väl att det kommer att bli på det här viset,
              men man kan aldrig veta. Det är ju ett val emellan. Men jag tror
              inte att det kommer att ändra det. Svenska folket har väl ambitioner
              att se till att den socialdemokratiska regeringen ska få fortsätta
              att driva detta i land som vi nu har gjort.
            </seg>
          </u>
          <u xml:id="i-70c3215bf6991264-597" prev="i-70c3215bf6991264-593" who="Q5584861">
            <seg>
              Med det vill jag önska alla en god jul även Krister Hammarbergh.
            </seg>
          </u>
          <note type="speaker">
            Anf. 97 PETER PEDERSEN (v):
          </note>
          <u xml:id="i-70c3215bf6991264-598" next="i-70c3215bf6991264-619" who="Q6039297">
            <seg>
              Fru talman! Det är uppfriskande med en så här matinspirerad debatt
              strax före jul så vi alla blir sugna.
            </seg>
          </u>
          <u xml:id="i-70c3215bf6991264-599" prev="i-70c3215bf6991264-598" who="Q6039297">
            <seg>
              Nu har Vänstern blivit anklagad för två saker här från den borgerliga
              alliansen. För det första får vi höra att vi har agerat dörrmatta
              åt regeringen och den socialdemokratiska gruppen. Jag tror inte
              att Göran Persson, Carina Moberg och Claes Roxbergh håller med
              om att vi har varit en bekväm dörrmatta. Snarare handlar det om
              det som Centern var inne på, att det har skett betydande förskjutningar
              i det första förslaget som regeringen lade till det som vi nu
              ska ta beslut om. I rätt riktning, säger dessutom Centerns representant.
              Jag kan bara hålla med i den senare beskrivningen. Jag tycker
              också att det har skett förskjutningar i rätt riktning. Jag vill
              hävda att Vänsterpartiet har haft en betydande del i de förskjutningarna.
              Jag tycker att det är glädjande. Det är inte alls i det sämsta
              politiska sammanhang, som Krister Hammarbergh från Moderaterna
              säger. Det här visar att det finns möjligheter och att man kan
              påverka med sakargument. Jag välkomnar att det har skett i trafikutskottet,
              att vi har hittat en överenskommelse även här mellan Socialdemokrater,
              Vänsterpartister och Miljöpartister.
            </seg>
          </u>
          <u xml:id="i-70c3215bf6991264-600" prev="i-70c3215bf6991264-598" who="Q6039297">
            <seg>
              Jag säger det inte för att vara oförskämd, men ibland funderar
              jag på om de borgerliga ledamöterna i trafikutskottet verkligen
              har läst på det vi diskuterar. Det finns ett uttryck som heter:
              Tomma tunnor skramlar mest. Det tycker jag betecknar en del av
              de inlägg som kommer i dag.
            </seg>
          </u>
          <u xml:id="i-70c3215bf6991264-601" prev="i-70c3215bf6991264-598" who="Q6039297">
            <seg>
              Vänstern har fört fram de krav som ni har ställt. Lagförslaget
              skulle i sin utformning ha medfört konsekvensen att det ensidigt
              skulle ha gynnat etanol. Det ville inte vi. Vi ville säkerställa
              att det skulle finnas fler förnybara drivmedel i framtiden. Det
              finns det nu tydliga skrivningar om.
            </seg>
          </u>
          <u xml:id="i-70c3215bf6991264-602" prev="i-70c3215bf6991264-598" who="Q6039297">
            <seg>
              Man kan läsa att tillkännagivandet handlar om det som ni har
              pratat om. Det står: Vidare bör riksdagen rikta ett tillkännagivande
              till regeringen om vad utskottet anfört om åtgärder med syfte
              att stimulera tillgången och efterfrågan på flera förnybara bränslen.
            </seg>
          </u>
          <u xml:id="i-70c3215bf6991264-603" prev="i-70c3215bf6991264-598" who="Q6039297">
            <seg>
              Vi har alltså konstaterat att vi behöver ha tillgång till dessa
              drivmedel, men de ska också tillhandahållas någonstans. Det är
              det propositionen handlar om. Där tycker vi att vi har tagit klara
              steg i rätt riktning.
            </seg>
          </u>
          <u xml:id="i-70c3215bf6991264-604" prev="i-70c3215bf6991264-598" who="Q6039297">
            <seg>
              Om man tittar på trafikutskottets formuleringar så märker man
              att det har skett klara förbättringar i skrivningar som på ett
              tillfredsställande sätt säkerställer teknikneutralitet och främjar
              det. Vi kan inte diktera fram det, men vi kan skapa förutsättningar
              för teknikneutralitet.
            </seg>
          </u>
          <u xml:id="i-70c3215bf6991264-605" prev="i-70c3215bf6991264-598" who="Q6039297">
            <seg>
              Det står ingenstans att vi pratar specifikt om etanol eller biogas.
              Vi säger att vi vill säkerställa att det ska finnas flera förnybara
              bränslen i framtiden. Vi vill inte låsa in oss på etanolspåret
              eller något annat spår. Vi tror inte på den enda vägens politik
              här heller. Vi tror på att det ska finnas många olika spår.
            </seg>
          </u>
          <u xml:id="i-70c3215bf6991264-606" prev="i-70c3215bf6991264-598" who="Q6039297">
            <seg>
              Jag kan bara konstatera den borgerliga upprördheten. Den beror
              väl snarare på att ni inte lyckades fälla regeringen på en viktig
              fråga strax före jul än på att ni tycker att det är ett dåligt
              förslag i sak.
            </seg>
          </u>
          <u xml:id="i-70c3215bf6991264-607" prev="i-70c3215bf6991264-598" who="Q6039297">
            <seg>
              Jag kan konstatera att branschen uppenbarligen inte är speciellt
              missnöjd. Jag kan konstatera att biogasproducenter runtom i landet
              tycker att det här är ett bra förslag och en klar förbättring
              jämfört med det ursprungliga förslaget. Jag pratar då inte om
              någon småskutt som hade tänkt dra i gång en biogasanläggning,
              utan ganska stora producenter av biogas tycker att det här är
              ett bra förslag.
            </seg>
          </u>
          <u xml:id="i-70c3215bf6991264-608" prev="i-70c3215bf6991264-598" who="Q6039297">
            <seg>
              Ni har pratat om olika bilfabrikanter. De har inte heller varit
              upprörda över den här förändringen. De tycker också att det är
              bra. Det sade man till exempel på ett seminarium som CNS, inte
              Vänsterpartiet, anordnade här i riksdagen. Där framhöll de att
              de tycker att det är bra om det finns flera spår.
            </seg>
          </u>
          <u xml:id="i-70c3215bf6991264-609" prev="i-70c3215bf6991264-598" who="Q6039297">
            <seg>
              Kritiken är märklig. Om man genom behandling i riksdagen kan
              få till stånd konstruktiva samtal, diskussioner, positiva skrivningar
              och en förändring av en lagstiftning i rätt riktning ska Centern
              ha heder av att man kan erkänna det. Man ska inte stå här och
              gnälla och låtsas som om ingenting har hänt.
            </seg>
          </u>
          <u xml:id="i-70c3215bf6991264-610" prev="i-70c3215bf6991264-598" who="Q6039297">
            <seg>
              Ett exempel på dålig inläsning är när Krister Hammarbergh frågar
              socialdemokraten Brandin vem som egentligen ska ordna bränsleställena.
              I lagförslaget finns det tydligt definierat vad ett förnybart
              drivmedel är, vad ett säljställe är och vad en bränslesäljare
              är. Det är ganska tydligt att det är de enskilda mackägarna som
              ska stå för detta.
            </seg>
          </u>
          <u xml:id="i-70c3215bf6991264-611" prev="i-70c3215bf6991264-598" who="Q6039297">
            <seg>
              Det är en av de punkter som Vänsterpartiet har varit kritiskt
              mot. Det kanske kan förvåna Moderaterna något. Vi kan se att det
              kan skapa problem för den enskilde mackägaren. Från början gäller
              det som tur är de största mackägarna. Sedan går det nedåt i fallande
              skala. Vi har fått till stånd en kontrollstation 2008 som ska
              se över om det krävs ytterligare åtgärder för att säkerställa
              teknikneutralitet, det vill säga ha flera bränslen än bara etanol
              och biogas.
            </seg>
          </u>
          <u xml:id="i-70c3215bf6991264-612" prev="i-70c3215bf6991264-598" who="Q6039297">
            <seg>
              Kan vi fixa det på ett rikstäckande sätt? Jag tycker att det
              är rimligt att man ska kunna köra bil från Göteborg till Kiruna
              utan att behöva fundera över om man måste sticka 30 mil åt sidan
              för att kunna tanka etanol eller biogas. Det är rimligt att detta
              finns över hela Sverige om det ska bli ett trovärdigt alternativ.
              Det finns också med i skrivningarna.
            </seg>
          </u>
          <u xml:id="i-70c3215bf6991264-613" prev="i-70c3215bf6991264-598" who="Q6039297">
            <seg>
              Vi ska värdera om vi ska fortsätta att rikta kravet mot de enskilda
              bränslesäljarna eller om det är de stora bolagen bakom som ska
              vara ansvariga. Det vet vi inte. Det bör man titta på. Det är
              inte en skrivning vi har satt dit bara för att det är kul. Vi
              vill verkligen vara säkra på att vi inte får en utslagningsprocess.
              Det gynnar ju inte flerbränslestrategin.
            </seg>
          </u>
          <u xml:id="i-70c3215bf6991264-614" prev="i-70c3215bf6991264-598" who="Q6039297">
            <seg>
              Jag tycker fortfarande att argumentationen är mycket spretig.
              Till Centern kan jag säga att det finns skrivningar från miljö-
              och jordbruksutskottet där man redovisar de olika direktiven och
              minimidirektivet vad gäller inblandningen av förnybara drivmedel.
              Det står minst 5,75 %. Det står inte att det ska vara exakt det.
              Jag välkomnar också om vi kan höja ribban något.
            </seg>
          </u>
          <u xml:id="i-70c3215bf6991264-615" prev="i-70c3215bf6991264-598" who="Q6039297">
            <seg>
              Ni anklagar oss för att vara spretiga. Vi har åtminstone lyckats
              komma med ett gemensamt beslut. Hos den borgerliga så kallade
              alliansen hittar vi bland annat kloka ståndpunkter som vi försöker
              få till stånd i den transportpolitiska proposition som ni frågar
              efter.
            </seg>
          </u>
          <u xml:id="i-70c3215bf6991264-616" prev="i-70c3215bf6991264-598" who="Q6039297">
            <seg>
              Drivmedel är en sak. Man kan försöka minska på onödigt transportarbete,
              vilket Folkpartiet lyfter fram. Man kan föra över godstrafik mer
              till järnväg och fartyg. Man kan föra över persontrafiken mer
              från privatbilism till kollektivtrafik.
            </seg>
          </u>
          <u xml:id="i-70c3215bf6991264-617" prev="i-70c3215bf6991264-598" who="Q6039297">
            <seg>
              Det ska jämföras med Moderaternas linje. I en debatt för någon
              vecka sedan hävdade man att det inte finns några onödiga transporter.
              Det är ganska stor skillnad mellan de två ståndpunkterna.
            </seg>
          </u>
          <u xml:id="i-70c3215bf6991264-618" prev="i-70c3215bf6991264-598" who="Q6039297">
            <seg>
              Redan då uppskattade jag att Centerpartiet hade en klarsyn och
              i trafikpolitiska och miljöpolitiska frågor uppenbart hör mer
              hemma på vänsteralliansens sida än på den andra sidan. När ni
              efter valet inte har vunnit är ni välkomna in i rätt gäng så kanske
              vi kan göra något åt de verkliga problemen.
            </seg>
          </u>
          <u xml:id="i-70c3215bf6991264-619" prev="i-70c3215bf6991264-598" who="Q6039297">
            <seg>
              Med detta, fru talman, vill jag önska hela kammaren och inte
              minst ledamöterna i trafikutskottet en god jul, och jag yrkar
              bifall till förslaget i betänkandet. Med stolthet konstaterar
              jag att vi delvis har fått igenom ett av våra yrkanden. Vi är
              alltså inte dörrmatta utan vi har agerat och påverkat verkligheten.
            </seg>
          </u>
          <note type="speaker">
            Anf. 98 KRISTER HAMMARBERGH (m) replik:
          </note>
          <u xml:id="i-70c3215bf6991264-620" next="i-70c3215bf6991264-627" who="Q5786666">
            <seg>
              Fru talman! Julkänslorna sprider sig i salen. Eftersom det är
              jul måste jag gratulera Peter Pedersen inte till anförandet, men
              till fotarbetet, apropå spretigt.
            </seg>
          </u>
          <u xml:id="i-70c3215bf6991264-621" prev="i-70c3215bf6991264-620" who="Q5786666">
            <seg>
              Starten i utskottsarbetet var väldigt bra. Det kom igång med
              motionerna. Det fortsatte och så blev det bordläggning, bordläggning
              och bordläggning. Motionen var väldigt tydlig. Sedan hände något
              under vägen. Peter Pedersen bytte håll och försvann. Sedan tog
              han mål i starten igen.
            </seg>
          </u>
          <u xml:id="i-70c3215bf6991264-622" prev="i-70c3215bf6991264-620" who="Q5786666">
            <seg>
              Jag ska läsa en bit ur Vänsterpartiets motion. Jag tycker att
              den är välformulerad.
            </seg>
          </u>
          <u xml:id="i-70c3215bf6991264-623" prev="i-70c3215bf6991264-620" who="Q5786666">
            <seg>
              Vänsterpartiet konstaterar dessutom att det redan i dag installeras
              ca 12 etanolpumpar i månaden på marknadsmässiga villkor runt om
              i landet och då måste man ifrågasätta om ytterligare åtgärder,
              som ensidigt gynnar etanol på andra förnybara drivmedels bekostnad,
              är önskvärt eller kostnadseffektivt.
            </seg>
          </u>
          <u xml:id="i-70c3215bf6991264-624" prev="i-70c3215bf6991264-620" who="Q5786666">
            <seg>
              Vad har rent faktamässigt hänt sedan motionen skrevs? Har verkligheten
              förändrats? Jag tycker att motionen var välformulerad.
            </seg>
          </u>
          <u xml:id="i-70c3215bf6991264-625" prev="i-70c3215bf6991264-620" who="Q5786666">
            <seg>
              Ni skriver att Vänsterpartiet menar att regeringen till skillnad
              från en rad berörda parter tar mycket lätt på frågan om kostnadseffektivitet
              och teknikneutralitet när det gäller strategin för att säkerställa
              tillgång till flera förnybara drivmedel. Regeringen talar om att
              det nu föreliggande förslaget inte innebär att vi för all framtid
              låser oss vid etanol. Detta är ren spekulation utan faktabakgrund
              från regeringens sida.
            </seg>
          </u>
          <u xml:id="i-70c3215bf6991264-626" prev="i-70c3215bf6991264-620" who="Q5786666">
            <seg>
              Vad har hänt faktamässigt under utskottets behandling? Varför
              har ni bytt ståndpunkt?
            </seg>
          </u>
          <u xml:id="i-70c3215bf6991264-627" prev="i-70c3215bf6991264-620" who="Q5786666">
            <seg>
              Peter Pedersen tog också upp att det är viktigt att veta vem
              man ställer krav på. Är det mot bränslesäljaren eller bränsleleverantören?
              Man har föreslagit en kontrollstation 2008. Vore det inte bra,
              Peter Pedersen, om de ni ställer kravet mot fick veta det redan
              nu?
            </seg>
          </u>
          <note type="speaker">
            Anf. 99 PETER PEDERSEN (v) replik:
          </note>
          <u xml:id="i-70c3215bf6991264-628" next="i-70c3215bf6991264-631" who="Q6039297">
            <seg>
              Fru talman! Den sista frågan har jag redan svarat på. Det står
              uttryckligen hur det ska gå till. Det är riktat mot den enskilde
              branschsäljaren, alltså mackägaren. Vi säger att eftersom det
              kommer att krävas mindre försäljningsvolymer kommer vi 2008 att
              överväga om kravet även i fortsättningen ska riktas mot den enskilde
              mackägaren eller de bakomliggande bolagen. Det tycker jag är ett
              ganska tydligt besked.
            </seg>
          </u>
          <u xml:id="i-70c3215bf6991264-629" prev="i-70c3215bf6991264-628" who="Q6039297">
            <seg>
              Det som har hänt i övrigt är att vi har haft seriösa samtal med
              branschen och diskuterat detta. Vi har konstaterat att man inte
              har lyckats komma fram till en frivillig överenskommelse. Jag
              konstaterade däremot att branschen tar detta på större allvar
              än vad Moderata samlingspartiet gör. Man inser att om man inte
              är med på båten kommer de bolag som inte erbjuder förnybara drivmedel
              att hamna i bakvattnet. Jag har svårt att tro att de är negativa
              till någon typ av investeringsstimulans och att man får hjälp
              för att upphäva skillnaderna.
            </seg>
          </u>
          <u xml:id="i-70c3215bf6991264-630" prev="i-70c3215bf6991264-628" who="Q6039297">
            <seg>
              Hur har Moderaterna tänkt sig att man med marknadskrafterna ska
              upphäva skillnaden för den enskilde mackägaren som ska göra installationer,
              om det kostar 300 000 att installera en etanolpump och tio gånger
              så mycket att installera biogas? Om marknaden fungerar som den
              brukar göra blir det ensidigt etanolspår som gäller. Det vi nu
              försöker göra är just att hitta medel för att främja teknikneutralitet
              så att vi inte ska döda biogasalternativet. Jag uppfattar också
              att de som ägnar sig åt de satsningarna är positiva.
            </seg>
          </u>
          <u xml:id="i-70c3215bf6991264-631" prev="i-70c3215bf6991264-628" who="Q6039297">
            <seg>
              Sedan har det tillkommit att vi är överens om att det ska tillföras
              extra medel för åren 2006 och 2007. Vi får väl se hur långt det
              räcker, men det finns ju år också efter det då vi kan tillföra
              ytterligare medel om det inte räcker.
            </seg>
          </u>
          <note type="speaker">
            Anf. 100 KRISTER HAMMARBERGH (m) replik:
          </note>
          <u xml:id="i-70c3215bf6991264-632" next="i-70c3215bf6991264-636" who="Q5786666">
            <seg>
              Fru talman! Jag blir lite konfunderad, Peter Pedersen. Är det
              inte du som har skrivit motionen? Det är ju en helt annan sak
              som står i den motion som ni har lämnat in än som nu sägs i kammaren
              en helt annan sak.
            </seg>
          </u>
          <u xml:id="i-70c3215bf6991264-633" prev="i-70c3215bf6991264-632" who="Q5786666">
            <seg>
              Detta står tydligt i lagtexten; där har du rätt. Men varför har
              ni skrivit i majoritetstexten att ni ska se om detta är bra? Är
              ni inte riktigt säkra på att lagstiftningen stämmer och är korrekt?
              Tror ni att den kanske leder till någonting som är felaktigt?
              Hade det inte varit bättre, precis som ni skriver i er egen motion,
              att dra tillbaka alltihop och omarbeta lagförslaget så att det
              går att använda?
            </seg>
          </u>
          <u xml:id="i-70c3215bf6991264-634" prev="i-70c3215bf6991264-632" who="Q5786666">
            <seg>
              Tomma tunnor skramlar mest. Det skramlade mycket i många uttalanden,
              och det var tuffa uttalanden. Men vad hände i slutet? Jo, Vänsterpartiet
              blev den dörrmatta som det alltid brukar bli nu inte bara socialdemokratins
              utan även Miljöpartiets.
            </seg>
          </u>
          <u xml:id="i-70c3215bf6991264-635" prev="i-70c3215bf6991264-632" who="Q5786666">
            <seg>
              Du har egentligen redan förklarat för oss varför du går emot
              din egen politik i slutändan, nämligen genom de här orden: Den
              enda anledningen för oss att gå emot skulle vara att vi vill fälla
              regeringen. Då röjer du dig. Den enda anledningen till att du
              har ändrat dig är att du är rädd att regeringen kan förlora en
              votering. Då måste Vänsterpartiet ställa in sig i leden. Då spelar
              det ingen roll vad man har skrivit i sina egna motioner.
            </seg>
          </u>
          <u xml:id="i-70c3215bf6991264-636" prev="i-70c3215bf6991264-632" who="Q5786666">
            <seg>
              Visst är det alltså sant: Tomma tunnor skramlar mest.
            </seg>
          </u>
          <note type="speaker">
            Anf. 101 PETER PEDERSEN (v) replik:
          </note>
          <u xml:id="i-70c3215bf6991264-637" next="i-70c3215bf6991264-641" who="Q6039297">
            <seg>
              Fru talman! Det är bra om man kan komma på några egna lustigheter
              och inte bara härma andras.
            </seg>
          </u>
          <u xml:id="i-70c3215bf6991264-638" prev="i-70c3215bf6991264-637" who="Q6039297">
            <seg>
              Det jag skrev i den motionen står jag fortfarande för. Dock är
              jag så pass mycket realist att jag inser att det krävs kompromisser
              i politiken om man ska lyckas. Visst, jag hade inte varit jätteledsen
              om regeringen hade dragit tillbaka propositionen och kommit tillbaka
              med ett förslag som såg ut exakt som Vänsterpartiets, men så brukar
              ju inte verkligheten se ut. Då valde jag en ordning där vi åtminstone
              fick en förbättring av det nuvarande lagförslaget.
            </seg>
          </u>
          <u xml:id="i-70c3215bf6991264-639" prev="i-70c3215bf6991264-637" who="Q6039297">
            <seg>
              Jag tyckte inte att lagförslaget var bra, kan jag säga. Vänstern
              tyckte inte det. Det framgår väldigt tydligt om man läser innantill
              både i debattartiklar och i vår motion. Men faktum är att motionen
              har påverkat lagtexten och hur den ska tolkas; det kan man inte
              komma ifrån. Det kommer också att tillföras pengar, ekonomiska
              tillskott, för att främja just den teknikneutralitet som Moderaterna
              säger sig vilja främja.
            </seg>
          </u>
          <u xml:id="i-70c3215bf6991264-640" prev="i-70c3215bf6991264-637" who="Q6039297">
            <seg>
              Jag hörde fortfarande ingen som helst kommentar till hur marknaden
              skulle säkerställa en investeringsskillnad på 3 miljoner och 300
              miljoner. Hur ska marknaden fixa det på egen hand? Branschen var
              mer orolig för den saken än vad Moderata samlingspartiet är. Därför
              har jag inte det minsta dåligt samvete.
            </seg>
          </u>
          <u xml:id="i-70c3215bf6991264-641" prev="i-70c3215bf6991264-637" who="Q6039297">
            <seg>
              Det har funnits andra tillfällen i den här kammaren där jag,
              inte med någon större glädje men utifrån övertygelse, har röstat
              emot både mitt eget parti och den socialdemokratiska regeringen.
              Jag tror alltså att du hoppar på helt fel person om du ifrågasätter
              mitt mod i den frågan; det kan jag säga.
            </seg>
          </u>
          <note type="speaker">
            Anf. 102 STAFFAN DANIELSSON (c) replik:
          </note>
          <u xml:id="i-70c3215bf6991264-642" next="i-70c3215bf6991264-646" who="Q5616883">
            <seg>
              Fru talman! Peter Pedersen sade så här: Vi vet inte vilka kravet
              att inrätta pumpar för förnybart bränsle ska ställas till, om
              det är bensinmacksägarna, som de tror, eller om det är branschen.
              Det ska regeringen utreda.
            </seg>
          </u>
          <u xml:id="i-70c3215bf6991264-643" prev="i-70c3215bf6991264-642" who="Q5616883">
            <seg>
              Men det hastar ju här. Det är väldigt bråttom. Folk måste redan
              nu fatta beslut, planera, handla upp och komma i gång. Jag trodde
              att propositionen innefattade vilket jag är osäker på om det är
              rätt ord, för jag vill ju inte ha någon reglering alls att det
              var mackägarna som hade ansvaret. Nu är det dock tydligen oklart
              vilka som har det. Vi tar alltså ett beslut här i dag där vi dels
              bestämmer att det är mackägarna, dels bestämmer att regeringen
              ska utreda vem det ska vara. Det är väl inget bra beslut. Vad
              gäller?
            </seg>
          </u>
          <u xml:id="i-70c3215bf6991264-644" prev="i-70c3215bf6991264-642" who="Q5616883">
            <seg>
              Sedan brukar ju inte Vänsterpartiet vara så blyga i sina målsättningar
              vad gäller rejäla, kraftiga, stora offentliga utgifter och hundratusentals
              nya statliga jobb. Ni är offensiva där. Ni brukar inte heller
              okritiskt acceptera alla mål som EU ställer upp. Men inte heller
              ni vågar alltså sätta upp målet för andelen förnybara bränslen
              till våra 8 %.
            </seg>
          </u>
          <u xml:id="i-70c3215bf6991264-645" prev="i-70c3215bf6991264-642" who="Q5616883">
            <seg>
              Min fråga är egentligen: Varför lägger ni er så platt i den här
              frågan för både regeringen och EU? Är det en oemotståndlig kombination,
              eller vad beror det på?
            </seg>
          </u>
          <u xml:id="i-70c3215bf6991264-646" prev="i-70c3215bf6991264-642" who="Q5616883">
            <seg>
              Peter Pedersen sade att något mer utöver 5,75 % kunde man möjligen
              gå med på. Vi vill ju ha en rejäl uppräkning till 8 % och verkligen
              våga ha ett mål som vi får kämpa för att nå. Då är min fråga:
              Borde ni inte kunna ansluta er till våra 8 % i stället för att
              fega ur med 5,75 %?
            </seg>
          </u>
          <note type="speaker">
            Anf. 103 PETER PEDERSEN (v) replik:
          </note>
          <u xml:id="i-70c3215bf6991264-647" next="i-70c3215bf6991264-651" who="Q6039297">
            <seg>
              Fru talman! Om man nu, återigen, orkar läsa de olika sidor som
              finns i detta betänkande framgår det tydligt av miljö- och jordbruksutskottets
              yttrande att detta är ett minimikrav i EU. För att vi ska lyckas
              sätta det högre målet, som jag tror att alla kan tycka är bra
              möjligtvis undantaget Moderaterna; det vet jag inte pratar man
              om att vi måste höja låginblandningen från 5 % och uppåt. Detta
              förfogar inte vi själva över, men det framgår tydligt av texten
              att Sverige jobbar hårt för det. Vi bidrar också till det. Vi
              tycker att det vore bra om vi kunde höja etanolinblandningen i
              vanlig bensin från 5 % till 10 %. Det är ett viktigt sätt att
              kunna höja ribban. Det arbetet pågår alltså.
            </seg>
          </u>
          <u xml:id="i-70c3215bf6991264-648" prev="i-70c3215bf6991264-647" who="Q6039297">
            <seg>
              Sedan håller en transportpolitisk proposition och en klimatpolitisk
              proposition på att tas fram. Jag utgår från att man i dessa två
              kommer att fastställa tydliga mål på ett mer ingående sätt än
              vad vi gör i detta betänkande, som i huvudsak trots allt handlar
              om att tillhandahålla förnybara drivmedel.
            </seg>
          </u>
          <u xml:id="i-70c3215bf6991264-649" prev="i-70c3215bf6991264-647" who="Q6039297">
            <seg>
              Återigen: Jag måste ha varit väldigt otydlig, även om jag inte
              tror att jag kommer att finna det när jag tittar i protokollet
              i morgon. Nu läser jag innantill ur regeringens lagförslag, som
              det har blivit efter utskottsbehandlingen: säljställe: försäljningsställe
              för motorbensin eller dieselbränsle avsett för vägburna transporter,
              där bränslet finns tillgängligt för allmänheten genom en eller
              flera bränslepumpar avsedda för tankning direkt i det fordon där
              bränslet är avsett att förbrukas alltså det vi brukar kalla för
              bensinmack. Det är det som gäller. Det tycker inte jag är det
              minsta oklart. Och det här ska gälla från den 1 april 2006 och
              framåt. Det blev ju ändrat från den 1 februari.
            </seg>
          </u>
          <u xml:id="i-70c3215bf6991264-650" prev="i-70c3215bf6991264-647" who="Q6039297">
            <seg>
              Det vi däremot säger är att 2008 ska vi gå in och titta på vilka
              konsekvenser detta har haft, hur det har påverkat strukturen och
              om det har haft några utslagningseffekter. I det läget kommer
              vi att kunna diskutera och ta ställning till om vi i fortsättningen
              ska rikta kravet till den enskilde näringsidkaren eller till det
              bakomliggande bolaget.
            </seg>
          </u>
          <u xml:id="i-70c3215bf6991264-651" prev="i-70c3215bf6991264-647" who="Q6039297">
            <seg>
              Bara så att det är klart för borgerligheten och protokollet:
              Det finns inga som helst tveksamheter. Till att börja med riktas
              kravet mot den enskilde näringsidkaren.
            </seg>
          </u>
          <note type="speaker">
            Anf. 104 STAFFAN DANIELSSON (c) replik:
          </note>
          <u xml:id="i-70c3215bf6991264-652" next="i-70c3215bf6991264-654" who="Q5616883">
            <seg>
              Fru talman! Det är möjligt att det är som Peter Pedersen säger,
              men jag har inte kunnat läsa ut det ur det betänkande som vi har.
              Jag hoppas att det är tydligt och klart så att riksdagsbeslutet
              gäller och att det är som du säger. Jag tolkar det inte så, men
              då får jag ta till mig det du säger: Kravet riktas nu mot de enskilda
              mackägarna, och när sedan de enskilda mackägarna har tagit kravet
              ska vi framåt 2008 se om vi kan skifta över kravet till branschen
              lysande!
            </seg>
          </u>
          <u xml:id="i-70c3215bf6991264-653" prev="i-70c3215bf6991264-652" who="Q5616883">
            <seg>
              Vad sedan gäller ambitionen är det självklart att EU ska höja
              kravet på inblandning till 10 %. Jag tycker egentligen att man
              ska höja det ännu mer. Jag tror att vi liksom Amerika, både Nord-
              och Syd-, kan ha 1520 %, men minst 10 %. Man ska också höja snabbt
              som attan det tar ju sådan tid för regeringen hela tiden så att
              vi också kan höja inblandningen av rapsolja i diesel. Jag utgår
              från att det blir av.
            </seg>
          </u>
          <u xml:id="i-70c3215bf6991264-654" prev="i-70c3215bf6991264-652" who="Q5616883">
            <seg>
              Men fortfarande är 5,75 % en låg målsättning. Jag önskar verkligen
              att många fler vore överens om 8 %. Min kritik gäller i första
              hand regeringen och statsministern, som har så stora ord utanför
              kammaren men nöjer sig med det försiktiga EU-snittet i kammaren.
              Det begär jag inte att Peter Pedersen ska svara på.
            </seg>
          </u>
          <note type="speaker">
            Anf. 105 PETER PEDERSEN (v) replik:
          </note>
          <u xml:id="i-70c3215bf6991264-655" next="i-70c3215bf6991264-659" who="Q6039297">
            <seg>
              Fru talman! Jag är glad att jag hade en kort replik till. Jag
              upptäckte att jag gjorde en definition av säljställe, vilket ju
              också är viktigt, men nu ska jag definiera bränslesäljare det
              står på s. 30 i betänkandet, längst upp till höger: bränslesäljare:
              den som driver rörelse i vilken motorbensin eller dieselbränsle
              yrkesmässigt tillhandahålls på ett eller flera säljställen.
            </seg>
          </u>
          <u xml:id="i-70c3215bf6991264-656" prev="i-70c3215bf6991264-655" who="Q6039297">
            <seg>
              Sedan står det i 3 §: En bränslesäljare skall på säljställe som
              ingår i bränslesäljarens verksamhet tillhandahålla från och med
              den 1 april 2006. Jag tycker att det är kristallklart. Där finns
              det ingen som helst tveksamhet.
            </seg>
          </u>
          <u xml:id="i-70c3215bf6991264-657" prev="i-70c3215bf6991264-655" who="Q6039297">
            <seg>
              Jag hoppas att det bara beror på ett förbiseende från Centerpartiets
              sida, för inte någon av oss lagstiftare har något intresse av
              att vilseleda dem som berörs så att de inte vet vad som gäller
              utan det ska vara kristallklart vad som gäller.
            </seg>
          </u>
          <u xml:id="i-70c3215bf6991264-658" prev="i-70c3215bf6991264-655" who="Q6039297">
            <seg>
              Vår oro har faktiskt handlat om att vi, när vi ser att försäljningsvolymen
              går nedåt, inte vill att vi ska slå ut detta. Vi vill säkerställa
              att det finns fler förnybara drivmedel som man kan tanka runtom
              i hela landet, inte bara på de största bensinmackarna.
            </seg>
          </u>
          <u xml:id="i-70c3215bf6991264-659" prev="i-70c3215bf6991264-655" who="Q6039297">
            <seg>
              Om kraven blir orimliga ur investeringssynpunkt tycker vi att
              det är rimligt att de bakomliggande bolagen går in och täcker
              upp. Jag måste säga att de själva har sagt att de är förvånade
              över att det inte är så. Jag tror inte att upprördheten kommer
              att bli speciellt stor om de måste gå in. Det ligger även i deras
              intresse att se till att de har ett heltäckande nät av bränslestationer
              där de kan erbjuda olika typer av drivmedel till medborgarna.
            </seg>
          </u>
          <note type="speaker">
            Anf. 106 CLAES ROXBERGH (mp):
          </note>
          <u xml:id="i-70c3215bf6991264-660" next="i-70c3215bf6991264-668" who="Q5125015">
            <seg>
              Fru talman! Klimatfrågan är en av våra viktigaste politiska frågor,
              som Marie Wahlgren så väl beskrev i sitt anförande. Då kommer
              vi till frågan hur vi ska hantera den frågan inom transportsektorn.
              Vilka strategier ska vi använda oss av? Vilka medel ska vi använda
              oss av för att få en utveckling som leder åt rätt håll och som
              gör att vi reducerar effekterna av koldioxidutsläppen?
            </seg>
          </u>
          <u xml:id="i-70c3215bf6991264-661" prev="i-70c3215bf6991264-660" who="Q5125015">
            <seg>
              Vi har drivit en rad åtgärder för att stimulera fler fordon med
              alternativa bränslen. Det är ett helt paraply med åtgärder. Det
              är till exempel fri parkering i många städer. Det är sänkt förmånsvärde
              för tjänstebilar fram till 2013. 35 % av alla bilar i statlig
              upphandling ska vara miljöbilar. Ingen skatt på biodrivmedel.
              Trängselavgifterna i Stockholm omfattar inte miljöbilar. Det är
              alltså ett paraply med åtgärder.
            </seg>
          </u>
          <u xml:id="i-70c3215bf6991264-662" prev="i-70c3215bf6991264-660" who="Q5125015">
            <seg>
              Men det räcker inte. Och framför allt stimulerar många av de
              här åtgärderna framväxten av miljöbilar i storstäderna. Vi måste
              se till att det faktiskt går att köra de här tvåbränslebilarna
              över hela landet. Det räcker inte att bara kunna göra det i vissa
              regioner och vissa områden. Finns inte tankställena kör man de
              här tvåbränslebilarna på bensin, och då har vi inte uppnått det
              vi skulle göra.
            </seg>
          </u>
          <u xml:id="i-70c3215bf6991264-663" prev="i-70c3215bf6991264-660" who="Q5125015">
            <seg>
              Infrastrukturen i form av tankställen för alternativa drivmedel
              är en väldigt strategisk fråga. Den naturliga lösningen på den
              hade ju varit en frivillig överenskommelse med branschen, och
              den typen av diskussioner fördes ju under en ganska lång period.
              Jag var inte personligen med i detta. Men det ledde inte fram
              till något.
            </seg>
          </u>
          <u xml:id="i-70c3215bf6991264-664" prev="i-70c3215bf6991264-660" who="Q5125015">
            <seg>
              Vad återstår då? Jo, då återstår det att utforma en lagstiftning
              och faktiskt tvinga fram en lösning där vi får biodrivmedel över
              hela landet. Sedan är kanske inte branschen så väldigt förtjust
              i det, men det skulle man ha tänkt på när diskussionerna om en
              frivillig överenskommelse fördes.
            </seg>
          </u>
          <u xml:id="i-70c3215bf6991264-665" prev="i-70c3215bf6991264-660" who="Q5125015">
            <seg>
              Nu har vi fått ett förslag som jag faktiskt tycker har blivit
              bättre efter behandlingen i trafikutskottet. Det skapar förutsättningar
              för en introduktion i hela landet av biodrivmedel så att vi gör
              det möjligt för dem som kör de här tvåbränslebilarna, som nu ökar
              i stark takt, att köra över hela landet och slippa gå över till
              bensin. Jag vet själv, för jag kör en biogasbil. När jag lämnar
              Göteborg och kör norröver eller mot Stockholm får jag gå över
              och köra på bensin. Förhoppningsvis slipper jag det. Det blir
              bättre och bättre för varje dag.
            </seg>
          </u>
          <u xml:id="i-70c3215bf6991264-666" prev="i-70c3215bf6991264-660" who="Q5125015">
            <seg>
              I en sådan här typ av introduktion av en infrastruktur fungerar
              inte marknaden i början utan det krävs statliga åtgärder för att
              få fram den här typen av lösning. Jag tycker att det är viktigt
              att vi har fått fram det här lagförslaget och jag tycker att det
              är rimligt balanserat.
            </seg>
          </u>
          <u xml:id="i-70c3215bf6991264-667" prev="i-70c3215bf6991264-660" who="Q5125015">
            <seg>
              När det gäller den oro som har framställts för små bensinstationer
              i glesbygden vill jag bara påminna om att det sista steget tas
              från den 1 januari 2009. Den kontrollstation vi ska ha är innan
              dess. Vi har alltså god tid att se vad som händer. Jag tror att
              det här faktiskt ska bli ganska bra.
            </seg>
          </u>
          <u xml:id="i-70c3215bf6991264-668" prev="i-70c3215bf6991264-660" who="Q5125015">
            <seg>
              Jag yrkar bifall till förslaget i betänkandet.
            </seg>
          </u>
          <note type="speaker">
            Anf. 107 STAFFAN DANIELSSON (c) replik:
          </note>
          <u xml:id="i-70c3215bf6991264-669" next="i-70c3215bf6991264-670" who="Q5616883">
            <seg>
              Fru talman! Jag ska fråga vilka mål och visioner vi ska tro på
              för 2010 och 2020. Vilket mål har Miljöpartiet för hur snabbt
              vi kan ersätta de fossila drivmedlen med förnybara drivmedel?
              EU vill ju sätta målet, som jag sagt, till 5,75 %. Det vill också
              regeringen, samma regering som vill väldigt mycket mer utanför
              kammaren. Har Miljöpartiet verkligen inte högre ambitioner än
              så?
            </seg>
          </u>
          <u xml:id="i-70c3215bf6991264-670" prev="i-70c3215bf6991264-669" who="Q5616883">
            <seg>
              Jag noterar att ni är ett brett parti, så ni har olika uppfattningar
              i olika utskott. I miljö- och jordbruksutskottet tror ni på 8
              % och här i trafikutskottet tror ni på 5,75 %. Jag vill fråga
              om ni inte egentligen borde stödja Centerns reservation och våga
              stå för ett rejält mål på 8 % och inte vara bundna av EU:s försiktiga
              nivåer.
            </seg>
          </u>
          <note type="speaker">
            Anf. 108 CLAES ROXBERGH (mp) replik:
          </note>
          <u xml:id="i-70c3215bf6991264-671" who="Q5125015">
            <seg>
              Fru talman! Jag vill säga för min del att jag tycker att det
              kunde ha stått 8 % i den här propositionen. Men vi har ju en samverkansproposition
              ihop med Socialdemokraterna och det är faktiskt så, det borde
              Centerpartiet också veta, att samarbetar man styr man inte allting
              utan man får kompromissa om vad som står i propositionen. Jag
              tycker att det hade varit rimligt att det hade stått 8 %. Nu står
              det 5,75 %. Så har det blivit i förhandlingarna om den här propositionen.
            </seg>
          </u>
          <note type="speaker">
            Anf. 109 STAFFAN DANIELSSON (c) replik:
          </note>
          <u xml:id="i-70c3215bf6991264-672" who="Q5616883">
            <seg>
              Fru talman! Nu börjar ju spelet klarna. Socialdemokraterna har
              tvingats acceptera ett fyrkantigt krav på etanolpumpar. I gengäld
              har Miljöpartiet tvingats acceptera Socialdemokraternas i kammaren
              väldigt försiktiga krav på ambitioner i den här frågan.
            </seg>
          </u>
          <note type="speaker">
            Anf. 110 CLAES ROXBERGH (mp) replik:
          </note>
          <u xml:id="i-70c3215bf6991264-673" next="i-70c3215bf6991264-674" who="Q5125015">
            <seg>
              Fru talman! Jag kan inte kommentera det vidare. Jag tycker att
              vi ska ha en hög målsättning, naturligtvis, för att få in alternativa
              drivmedel och reducera våra koldioxidemissioner.
            </seg>
          </u>
          <u xml:id="i-70c3215bf6991264-674" prev="i-70c3215bf6991264-673" who="Q5125015">
            <seg>
              Exakt vilka procentsatser som kommer att anges kanske inte är
              så himla viktigt. Det viktiga är att vi sätter till alla klutar
              för att nå resultat.
            </seg>
          </u>
          <note type="speaker">
            Anf. 111 MARIE WAHLGREN (fp) replik:
          </note>
          <u xml:id="i-70c3215bf6991264-675" next="i-70c3215bf6991264-677" who="Q4990089">
            <seg>
              Fru talman! Jag begärde replik när Claes Roxbergh pratade om
              samtalen med branschen. Branschen är inte här så de kan ju inte
              ge sin bild av de här samtalen. Det är riktigt att man inte kom
              fram till en konsensus mellan dem som förhandlade. Men den information
              jag har fått från branschen är att det var ganska så få samtal,
              närmare bestämt två.
            </seg>
          </u>
          <u xml:id="i-70c3215bf6991264-676" prev="i-70c3215bf6991264-675" who="Q4990089">
            <seg>
              De kan naturligtvis ha gett mig felaktig information. Men det
              är ändå så att det hade varit mycket mer lyckosamt också för täckningsgraden
              över hela landet av de bränslen som för tillfället finns tillgängliga
              om man hade kunnat göra det via branschen. Jag tror att det fortfarande
              kommer att vara en risk för att vi kommer att ha öar av biogas
              i ett hav av etanol. Därför undrar jag fortfarande om Claes Roxbergh
              verkligen är nöjd med den här utformningen. Även om ni har fått
              in viss subventionering av biogasuppbyggnaden undrar jag om ni
              verkligen är nöjda med att det här kommer att ge de effekter som
              du förde fram.
            </seg>
          </u>
          <u xml:id="i-70c3215bf6991264-677" prev="i-70c3215bf6991264-675" who="Q4990089">
            <seg>
              Det andra är de små mackägarna. Är det inte lite orimligt att
              ha en lagstiftning som säger: Till att börja med är det mackägarna
              som ska betala det här, men om tillräckligt många går i konkurs
              ska vi nog tänka om och lägga över det på bränsleleverantörerna.
              Hur många företag ska gå i konkurs för att vi ska få en förändring
              i lagstiftningen 2008?
            </seg>
          </u>
          <note type="speaker">
            Anf. 112 CLAES ROXBERGH (mp) replik:
          </note>
          <u xml:id="i-70c3215bf6991264-678" next="i-70c3215bf6991264-681" who="Q5125015">
            <seg>
              Fru talman! Först har vi mackägarna. Här står det i lagstiftningen
              att det är mackägarna som har ansvaret. Så är det. Sådan är lagstiftningen,
              och så kommer det att vara.
            </seg>
          </u>
          <u xml:id="i-70c3215bf6991264-679" prev="i-70c3215bf6991264-678" who="Q5125015">
            <seg>
              Vi har sagt att om det mot förmodan skulle vara stora problem
              när vi i slutet kommer till de små mackägarna, ska vi titta på
              detta i samband med kontrollstationerna. Det är inte orimligare
              än med vilken lagstiftning som helst. Stiftar vi lag här och upplever
              att den slår snett eller att det blir stora problem får vi sätta
              oss ned och titta på den igen. Det är vi som lagstiftare skyldiga
              att göra oavsett område. Det är ingen svaghet. Det är något som
              vi som lagstiftare ska fundera över.
            </seg>
          </u>
          <u xml:id="i-70c3215bf6991264-680" prev="i-70c3215bf6991264-678" who="Q5125015">
            <seg>
              Sedan var det frågan om förhandlingarna med branschen. Jag var
              inte med i förhandlingarna. Jag har bara andrahands- och trejehandsuppgifter
              om detta. Men rent principiellt hade det varit en fördel om man
              hade kommit överens med branschen. Lagstiftningen ska inte vara
              förstahandsalternativet. Det bästa hade varit om vi hade kommit
              överens med branschen.
            </seg>
          </u>
          <u xml:id="i-70c3215bf6991264-681" prev="i-70c3215bf6991264-678" who="Q5125015">
            <seg>
              Jag tror inte att problemet med etanol och biogas hade varit
              borta bara för att vi hade haft en överenskommelse med branschen.
              Kostnadsskillnaden mellan att etablera en etanolpump och en biogaspump
              kvarstår i vilket fall som helst oavsett om det är fråga om lagstiftning
              eller frivillig överenskommelse. Det problemet hade vi fått slåss
              med ändå.
            </seg>
          </u>
          <note type="speaker">
            Anf. 113 MARIE WAHLGREN (fp) replik:
          </note>
          <u xml:id="i-70c3215bf6991264-682" next="i-70c3215bf6991264-683" who="Q4990089">
            <seg>
              Fru talman! Vad gäller problemet biogas kontra etanol är det
              naturligtvis så att det hade kunnat göras en överenskommelse med
              branschen, till exempel att branschen får ta på sig att täcka
              de stora stråken med biogasstationer på lagom avstånd så att man
              inte behöver köra 3060 mil mellan varje biogasstation.
            </seg>
          </u>
          <u xml:id="i-70c3215bf6991264-683" prev="i-70c3215bf6991264-682" who="Q4990089">
            <seg>
              Sedan var det frågan om det är mackägarna eller distributörerna
              som ska stå för infrastrukturutbyggnaden. Det är alldeles uppenbart
              att majoriteten redan nu känner att det finns ett problem, annars
              hade man inte börjat prata om kontrollstationer. Har man redan
              nu en lagstiftning där man känner att det är någonting som inte
              kommer att fungera har man inte tänkt igenom lagstiftningen speciellt
              bra.
            </seg>
          </u>
          <note type="speaker">
            Anf. 114 CLAES ROXBERGH (mp) replik:
          </note>
          <u xml:id="i-70c3215bf6991264-684" next="i-70c3215bf6991264-687" who="Q5125015">
            <seg>
              Fru talman! Uppgiften för kontrollstationen är bland annat bekymret
              och oron för hur det går med de olika bränslena. Kommer det att
              fungera? Kommer stimulansen på biogassidan att vara tillräcklig
              för att vi ska få biogasmackar? Det är inte orimligt att vi som
              lagstiftare ser över hur vår lagstiftning slår.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Beslut om ärenden som slutdebatterats vid dagens sammanträde
          </note>
          <note>
            Punkt 7
          </note>
          <note>
            Punkt 13
          </note>
          <note>
            Övriga punkter
          </note>
          <note>
            Punkt 5
          </note>
          <note>
            Punkt 8
          </note>
          <note>
            Punkt 9
          </note>
          <note>
            Punkt 11
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 4
          </note>
          <note>
            Övriga punkter
          </note>
          <note>
            Ajournering
          </note>
          <note>
            Kammaren beslutade kl. 14.53 på förslag av andre vice talmannen
            att ajournera förhandlingarna till kl. 15.05 för att finansutskottet
            skulle beredas möjlighet att sammanträda.
          </note>
          <u xml:id="i-70c3215bf6991264-685" prev="i-70c3215bf6991264-684" who="Q5125015">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 15.05.
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Utskottet föreslog att ärendet fick behandlas efter endast en
            bordläggning.
          </note>
          <note>
            11 § Kammaren åtskildes kl. 15.06.
          </note>
          <u xml:id="i-70c3215bf6991264-686" prev="i-70c3215bf6991264-684" who="Q5125015">
            <seg>
              Förhandlingarna leddes
            </seg>
          </u>
          <u xml:id="i-70c3215bf6991264-687" prev="i-70c3215bf6991264-684" who="Q5125015">
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
