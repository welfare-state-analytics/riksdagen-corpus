<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202122</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202122</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202122--2</head>
          <docDate when="2021-09-14 00:00:00">2021-09-14 00:00:00</docDate>
        </div>
      </front>
      <body>
        <div>
          <note>
            § 1 Riksmötets öppnande
          </note>
          <note>
            Anf. 1 TALMANNEN:
          </note>
          <note>
            Jag hemställer att Ers Majestät förklarar riksmötet öppnat .
          </note>
          <note>
            Anf. 2 HANS MAJESTÄT KONUNGEN:
          </note>
          <note>
            Herr talman! Ärade ledamöter! Även om ni sitter mer spridda än
            vanligt är jag glad att samtliga ledamöter återigen kan samlas
            här i riksdagens kammare. Vi är många som hoppas att dagens ceremoni
            ska vara ännu ett steg på vägen ut ur pandemin och mot en mer
            normal tillvaro.
          </note>
          <note>
            Ärade ledamöter! I år är det 400 år sedan kung Gustav II Adolf
            under ett och samma år grundade Göteborg, Borås, Sundsvall, Luleå
            och Piteå. I dessa städer lever i dag hundratusentals av Sveriges
            invånare. Där finns myndigheter, lärosäten och mycket annat. Beslut
            som fattades 1621 formar vårt land än i dag, fyra sekler senare.
            På samma sätt är det med de beslut som fattas här i riksdagen
            och allt det arbete som ligger till grund för dem. Så stakas riktlinjen
            ut för Sverige. Ett beslut som fattas i dag kan ha följdverkningar
            i ett år, tio år, ja i flera hundra år in i framtiden.
          </note>
          <note>
            De senaste 18 månaderna har pandemin och hanteringen av den präglat
            vårt land och det offentliga samtalet. Men det saknas inte andra
            utmaning ­ ar. Det finns alltid orosmoln, både inom Sveriges gränser
            och i vår omvärld.
          </note>
          <note>
            Ärade ledamöter! Ni har en stor uppgift i att rusta vårt land
            och våra samhällsinstitutioner för framtiden och att tänka i långa
            linjer, just som kung Gustav II Adolf gjorde när han grundade
            städer. Hans dotter, drottning Kristina, författade under sin
            livstid mer än 1 000 aforismer. En av dem har jag fäst mig särskilt
            vid. Den lyder: ”Ett lands lycka och välgång står och faller med
            den kunskap och bildning vi ger våra unga.” Det är lika sant i
            dag som när det skrevs på 1600-talet. Kunskap och bildning är
            centralt, och var och en av oss har ett ansvar att sörja för att
            varje barn i vårt land ges en trygg uppväxt, bra värderingar och
            goda möjligheter att utvecklas.
          </note>
          <note>
            Ärade ledamöter! De beslut ni fattar i denna kammare formar vårt
            land. I varje ögonblick är ni med och skapar Sveriges framtid.
            Jag önskar er, valda ombud för Sveriges folk, kraft, mod och visdom
            i ert viktiga arbete.
          </note>
          <note>
            Härmed förklarar jag 2021/22 års riksmöte öppnat.
          </note>
          <note>
            ( Applåder)
          </note>
          <note>
            Anf. 3 TALMANNEN:
          </note>
          <note>
            Jag hemställer att statsministern avger sin regeringsförklaring
            .
          </note>
          <note>
            Anf. 4 Statsminister STEFAN LÖFVEN (S):
          </note>
          <note>
            Eders Majestäter! Eders Kungliga Högheter! Herr talman! Ärade
            ledamöter av Sveriges riksdag! Svensk demokrati är inte mer än
            100 år. Under slutet av 1910-talet var fattigdomen djup och ojämlikheten
            skriande. Men trots att det var en orolig tid har 1918 kommit
            att kallas det år då Sverige blev Sverige.
          </note>
          <note>
            Partier som tidigare haft svårt att samarbeta hade gått samman
            och lagt meningsskiljaktigheter åt sidan. Under de följande åren
            infördes allmän och lika rösträtt för kvinnor och män. Fattigauktioner
            ersattes av ett samhällsansvar för utsatta människor. Åtta timmars
            arbetsdag infördes. Det såddes ett frö till välfärdssamhället.
            Tack vare samarbete kunde Sverige gå framåt, trots att marken
            skälvde runt om i Europa. Men det var aldrig självklart att det
            skulle bli så.
          </note>
          <note>
            Låt det vara en påminnelse om att demokratin inte kan tas för
            given. Den börjar och slutar med oss medborgare. Samhällsbygget
            är aldrig färdigt eller immunt mot dem som vill rasera det och
            i stället gradera människors värde efter kön, könsidentitet, sexuell
            läggning, hudfärg, religion eller klass.
          </note>
          <note>
            Herr talman! I boken Historien om Bodri beskriver en liten flicka
            sin bästa vän: ”Marika och jag var nästan lika långa och vi kunde
            vissla lika bra. – – – Vi hade skrubbsår på knäna och båda hade
            fått nya framtänder. Skillnaden mellan oss var bara att vi bad
            olika böner.” Flickans namn är Hédi Fried. Hon är rädd, men framför
            allt kan hon inte förstå. Varför får hon inte längre leka med
            sin vän? Varför är hon hatad, fast hon inte har gjort något? Iklädd
            fångkläder och hårda skor längtar hon efter mamma, pappa och sin
            hund Bodri.
          </note>
          <note>
            Om en månad står jag värd för Remember React, Malmös internatio
            ­ nella forum för hågkomst av Förintelsen och bekämpande av antisemitism.
            Vid forumet samlas ledare och forskare. Konkreta åtaganden för
            hågkomst av Förintelsen och för att motverka antisemitism och
            rasism i våra sam ­ hällen kommer att göras av de närvarande politiska
            ledarna. I mars tillträ ­ der Sverige som ordförandeland i den
            internationella alliansen för håg ­ komst av Förintelsen, IHRA.
            Sveriges museum om Förintelsen kommer att ta emot sina första
            besökare i juli nästa år.
          </note>
          <note>
            Rasismen hör inte hemma i Sverige. Vi ska intensifiera arbetet
            mot antisemitism, islamofobi, afrofobi och antiziganism samt arbetet
            mot rasism riktad mot samer. Grunden för detta arbete är den nationella
            planen mot rasism.
          </note>
          <note>
            Urfolket samernas och övriga nationella minoriteters kultur och
            rätt till språk ska stärkas. Regeringen vill skärpa diskrimineringslagen
            genom ett mer heltäckande skydd mot diskriminering. Före mandatperiodens
            slut ska en ny modern könstillhörighetslag kunna beslutas av riksdagen.
          </note>
          <note>
            Den 1 januari inrättas i Lund ett institut med uppgift att främja
            de mänskliga rättigheterna i Sverige.
          </note>
          <note>
            Herr talman! EU-samarbetet gör Sverige starkare och säkrare.
            Hot som klimatkrisen, pandemier, terrorism och organiserad brottslighet
            kan inte lösas av ett enskilt land. Tillsammans ska vi stärka
            vår beredskap att klara kriser. EU ska fortsatt ha en ledande
            roll i klimatomställningen för stärkt konkurrenskraft och för
            en snabbare digitalisering. Även migrationen behöver vi hantera
            gemensamt i unionen.
          </note>
          <note>
            Regeringen arbetar för ett mer jämlikt Europa med bättre arbetsvillkor
            och ökad jämställdhet. EU ska vara öppet mot omvärlden och slå
            vakt om de mänskliga rättigheterna. De tendenser vi ser där akademins,
            mediers och civilsamhällets frihet begränsas och domstolars oberoende
            ifrågasätts måste motverkas.
          </note>
          <note>
            Ett fungerande europeiskt samarbete bygger på en tydlig ansvarsfördelning
            mellan unionen och medlemsstaterna. Den fördelningen ligger fast.
            Skatter ska fortsatt beslutas i Sverige. Arbetsmarknadens parter
            ska komma överens om löner och villkor. Skogsbruket ska inte detaljregleras
            i Bryssel.
          </note>
          <note>
            I tider av ökad protektionism är Sverige pådrivande för en fri,
            hållbar och rättvis internationell handel och en stark inre marknad.
            Regeringen verkar för nya frihandelsavtal och slår vakt om miljö
            och mänskliga rättigheter i de sammanhangen. På så vis kan handeln
            bidra till att uppfylla målen för Agenda 2030.
          </note>
          <note>
            Sveriges säkerhetspolitiska linje ligger fast. Den militära alliansfrihe
            ­ ten tjänar vårt land väl och bidrar till stabilitet och säkerhet
            i norra Europa. Sverige kommer inte att förhålla sig passivt om
            en katastrof eller ett angrepp drabbar ett annat land i Norden
            eller EU. Vi förväntar oss att dessa länder agerar på samma sätt
            om Sverige drabbas.
          </note>
          <note>
            Vi lever i en tid som innebär maktförskjutningar – geografiska,
            ekonomiska och teknologiska. Den globala utvecklingen understryker
            EU:s betydelse som Sveriges viktigaste utrikes- och säkerhetspolitiska
            arena. Genom medlemskapet i unionen kan vi bidra till ett säkert,
            demokratiskt och välmående Europa, samtidigt som våra värderingar
            och ståndpunkter i utrikespolitiken får större genomslag. Den
            transatlantiska relationen är central för Sveriges och Europas
            säkerhet och välstånd.
          </note>
          <note>
            Vårt pågående ordförandeskap i OSSE ger Sverige ytterligare möjligheter
            att försvara den europeiska säkerhetsordningen med utgångspunkt
            i folkrätten och FN-stadgan. Säkerhet kan bara garanteras i samarbete
            med andra och med respekt för demokrati, mänskliga rättigheter
            och rättsstatens principer.
          </note>
          <note>
            Den svenska migrationspolitiken ska vara rättssäker, effektiv
            och human. En ny lagstiftning som upprätthåller asylrätten och
            skapar en balans mellan rättigheter och skyldigheter har trätt
            i kraft.
          </note>
          <note>
            Möjligheten att införa statliga mottagningscenter där asylsökande
            ska bo och delta i samhällsintroduktion under den allra första
            tiden i Sverige ska utredas.
          </note>
          <note>
            Arbetskraftsinvandringen till Sverige är viktig för många företag
            som växer och utvecklas. De så kallade kompetensutvisningarna
            ska upphöra , och ett särskilt visum för högkvalificerade arbetstagare
            ska införas. Lika viktigt är det att komma till rätta med problemen
            med utländska arbetstagare som utnyttjas. Endast om fusk och orättvisor
            stävjas kan legitimiteten för arbetskraftsinvandringen upprätthållas.
          </note>
          <note>
            Herr talman! Det säkerhetspolitiska läget i Sveriges närområde
            och i Europa har över tid försämrats. Hotet mot Sverige har breddats
            och blivit mer komplext. En ny, uppdaterad nationell säkerhetsstrategi
            tas därför fram.
          </note>
          <note>
            Svensk utrikes-, säkerhets- och utvecklingspolitik är sammanflätade
            och ömsesidigt stärkande. De väpnade konflikterna i världen blir
            fler och mer långdragna och får allt större humanitära konsekvenser.
            Antalet flyktingar är större än någonsin.
          </note>
          <note>
            Det utvecklingssamarbete som EU och Sverige bedriver skapar förutsättningar
            för bättre levnadsvillkor för människor som lever i fattigdom
            och förtryck. Åtagandet att det svenska biståndet ska motsvara
            1 procent av bruttonationalinkomsten ligger fast.
          </note>
          <note>
            Behovet av gemensam säkerhet har aldrig varit större. Att stärka
            bi ‑ och multilaterala samarbeten, såsom FN-samarbetet, gagnar
            internatio ­ nell fred och säkerhet.
          </note>
          <note>
            Sverige fördjupar försvarssamarbetet med Finland, med andra nordiska
            grannar, i EU, genom den transatlantiska länken och med Nato.
            Regering ­ en kommer att fortsätta att utveckla försvarssamarbeten
            som stärker Sveriges säkerhet.
          </note>
          <note>
            Ett starkt militärt nationellt försvar byggs åter upp. Fem regementen
            och en flygflottilj återinrättas med start hösten 2021 och är
            fullt verksamma efter 2025. Det rör sig om Dalregementet i Falun,
            Västernorrlands regemente i Sollefteå med utbildningsdetachement
            i Östersund, Norrlands dragonregemente i Arvidsjaur, Bergslagens
            artilleriregemente i Kristinehamn, Älvsborgs amfibieregemente
            i Göteborg och Upplands flygflottilj i Uppsala.
          </note>
          <note>
            Sverige behöver också ett starkt civilt försvar. Hela samhällets
            förmåga att hantera höjd beredskap och ytterst krig ska stärkas.
            Detta innebär att även samhällets förmåga att hantera fredstida
            kriser stärks.
          </note>
          <note>
            I Afghanistan, Jemen och Mali finns svårlösta konflikter med
            omfattande humanitära konsekvenser. En långsiktig fred mellan
            Israel och Palestina kräver en tvåstatslösning. Sverige och EU
            fördömer Rysslands militära aggression mot Ukraina inklusive den
            illegala annekteringen av Krim. Den tilltagande repressionen i
            Belarus förskräcker. I alla dessa frågor är Sverige djupt engagerat.
          </note>
          <note>
            Evakueringen från Afghanistan påminner oss om vilka insatser
            svensk personal gör ute i världen, ofta under svåra förhållanden.
            Personal vid utlandsmyndigheterna, Försvarsmakten, Sida och andra
            myndigheter, företrädare för civilsamhället, journalister och
            många andra gör ovärderliga insatser för fred, säkerhet, demokrati
            och utveckling. Ett varmt tack till er alla.
          </note>
          <note>
            Hotet från kärnvapen är en global ödesfråga. Stockholmsinitiativet
            är ett tongivande politiskt initiativ för kärnvapennedrustning.
            Regeringen verkar för tydliga framsteg i FN:s arbete med icke-spridning
            och nedrustning av kärnvapen.
          </note>
          <note>
            Herr talman! Regeringen har fyra övergripande prioriteringar:
            jobben, klimatet, välfärden och tryggheten.
          </note>
          <note>
            Jobben är grunden till vårt lands välstånd. Jobben bygger individens
            frihet och yngre generationers hopp om en bättre framtid. Jobben
            tar Sverige framåt efter pandemin.
          </note>
          <note>
            Nu sker den största frihets- och trygghetsreformen på svensk
            arbetsmarknad på decennier. Det nya omställningsstudiestödet ger
            tiotusentals vuxna mitt i arbetslivet möjlighet att vidareutbilda
            sig för att stå starka på framtidens arbetsmarknad – utan att
            deras ekonomi kraftigt försämras under studietiden.
          </note>
          <note>
            Kunskapslyftet ger fler utbildningsplatser i hela vårt land.
            Mälardalens högskola blir universitet. En regional dimensionering
            av gymnasial utbildning som bättre speglar efterfrågan på arbetsmarknaden
            införs.
          </note>
          <note>
            Långtidsarbetslösheten plågar familjer och lokalsamhällen där
            den bitit sig fast. Den ska bekämpas med en aktiv arbetsmarknadspolitik.
            Fler extratjänster och introduktionsjobb, en förstärkning av nystartsjobben
            och fler möjligheter till arbetspraktik är viktiga åtgärder inte
            minst för äldre och för utrikes födda kvinnor. Regeringen arbetar
            för att införa etableringsjobb, i enlighet med parternas förslag.
          </note>
          <note>
            Kvaliteten på utbildningen i svenska för invandrare ska höjas
            genom tuffare granskning, och fler vuxna ska kunna kombinera studier
            i svenska med yrkesutbildning.
          </note>
          <note>
            Arbetsförmedlingen stärks och reformeringen av myndigheten fortsätter.
            Antalet matchningstjänster byggs ut rejält för att fler ska kunna
            få stöd att komma i arbete eller utbildning, oavsett var i landet
            de bor.
          </note>
          <note>
            Arbetsförmedlingen ska säkerställa lokal närvaro i hela landet.
            En god samverkan med kommuner, arbetsmarknadens parter och andra
            aktörer är nödvändig för att möta arbetsgivarens rekryteringsbehov
            och skapa fler vägar till jobb.
          </note>
          <note>
            I Sverige ska svenska löner och villkor gälla för alla som arbetar.
            Det behövs fler kontroller och effektivare informationsutbyte
            från myndigheternas sida för att stoppa oseriösa företag som utnyttjar
            människor. Reger ­ ingen kommer att inrätta en ny nationell delegation
            mot arbetslivskriminalitet.
          </note>
          <note>
            Det ska löna sig att arbeta i Sverige, och det ska också löna
            sig att ha arbetat. Nu börjar pensionstillägget betalas ut till
            pensionärer som har arbetat ett långt yrkesliv och arbetsliv med
            låg lön. Men fler steg behöver tas, och därför föreslår regeringen
            ett höjt bostadstillägg och att en trygghetspension ska införas
            så att den som är över 60 år och utsliten inte ska behöva ta ut
            sin ålderspension i förtid.
          </note>
          <note>
            Regeringen anser att inbetalningarna till pensionssystemet måste
            öka. Initiativ till det tas i Pensionsgruppen.
          </note>
          <note>
            I Sverige ska sjukdom aldrig betyda fattigdom, och därför föreslår
            regeringen en omfattande satsning på att stärka den ekonomiska
            tryggheten vid sjukdom och mer tid för rehabilitering för att
            människor ska kunna komma tillbaka i arbete.
          </note>
          <note>
            Herr talman! Klimatet är vår tids ödesfråga. Konsekvenserna av
            ett varmare klimat, bränder, torka, översvämningar och stigande
            havsnivåer fortsätter att drabba människor. Sverige ska pressa
            ned klimatutsläppen och bli världens första fossilfria välfärdsland.
            Vår framtid hänger på vår förmåga att göra det som krävs nu.
          </note>
          <note>
            Den gröna industriella revolutionen har bara börjat. Genom regering
            ­ ens förslag om gröna kreditgarantier bidrar staten till att
            minska riskerna och sänka trösklarna för nya stora industrisatsningar.
            En satsning på regio ­ nal exportrådgivning sker för att företag
            i hela landet ska kunna nå inter ­ nationella marknader.
          </note>
          <note>
            20 procent av Sveriges utsläpp kommer från byggsektorn. Att klimatdeklarationer
            införs stärker möjligheten att ställa krav på sänkta utsläpp från
            byggsektorn. Regeringen vill påskynda omställningen till ett mer
            hållbart byggande och till en mer resurseffektiv användning av
            byggnadsmaterial.
          </note>
          <note>
            Utifrån Skogsutredningen kommer regeringen att lämna förslag
            som innebär stärkt äganderätt, regelförenklingar och insatser
            för ökad hållbar produktion i skogen.
          </note>
          <note>
            I omställningen är det avgörande att alla aktörer tar sitt ansvar
            och att staten är ett föredöme. Möjligheten att ställa klimatkrav
            i upphandling förbättras.
          </note>
          <note>
            I pandemins spår har allt fler svenskar hittat ut i vår natur.
            Fjällvandringslederna och naturreservaten slår besöksrekord, och
            den utvecklingen ska bejakas. Besöksnäringen ska stärkas.
          </note>
          <note>
            En grön nyindustrialisering ska möjliggöras genom en ökad elektrifiering
            av samhället. En nationell elektrifieringsstrategi tas fram med
            förslag på hur elproduktionen kan öka för att skapa förutsättningar
            för omställningen av industrin och för en eldriven fordonsflotta.
            Regeringens klimatpolitik gynnar svenska företag och Sveriges
            konkurrenskraft och skapar nya jobb i Sverige.
          </note>
          <note>
            Europeiska kommissionen har presenterat ett omfattande lagstiftnings
            ­ paket för att nå EU:s klimatmål. Sverige kommer att driva på
            för höga ambitioner i det fortsatta arbetet.
          </note>
          <note>
            I juni nästa år högtidlighålls 50-årsdagen av FN:s första miljökonferens,
            som ägde rum i Stockholm 1972. Sverige står värd för FN-konferensen
            Stockholm 50+, som ska bidra till en högre takt i genomförandet
            av de globala hållbarhetsmålen i Agenda 2030. Tillsammans ska
            vi ställa om vårt samhälle – för klimatets skull, för Sveriges
            skull.
          </note>
          <note>
            Herr talman! Ska det gå att arbeta i hela landet måste man också
            kunna leva och bo i hela landet.
          </note>
          <note>
            Bostadsbyggandet ökar nu i högre takt än befolkningen. Byggtakten
            ska vara fortsatt hög och hållbar, och investeringsstödet ska
            fortsätta att utvecklas. Det ska skapas attraktiva boendemiljöer
            i de kommuner som nu växer tack vare nya jobb.
          </note>
          <note>
            Det ska bli enklare att få bygga strandnära i landsbygdsområden.
            Det lokala inflytandet över strandskyddet ska öka, och strandskyddet
            ska förstärkas i starkt exploaterade områden.
          </note>
          <note>
            Regeringen gör nu den största järnvägssatsningen i modern tid
            med både nya spår och upprustning av befintliga spår. Nya stambanor
            för höghastighetståg ska byggas. Norrbotniabanan ska byggas i
            sin helhet.
          </note>
          <note>
            Det görs rekordstora investeringar för att det ska vara säkert
            att ta sig fram på våra vägar, och ytterligare insatser kommer
            att göras för att skapa ordning och reda på vägarna. Arbetet med
            att ta fram en ny nationell plan för investeringar i väg och järnväg
            under åren 2022–2033 pågår. Målet är att planen ska beslutas nästa
            år.
          </note>
          <note>
            En god tillgång till kommersiell och statlig service är nödvändig
            i hela landet. Det särskilda driftsstödet till dagligvarubutiker
            i sårbara områden och utsatta lägen görs permanent, och stöd ges
            för nödvändiga investeringar till drivmedelsstationer i områden
            där servicen är gles. Den kraftiga utbyggnaden av statliga servicekontor
            fullföljs.
          </note>
          <note>
            Regeringen fortsätter att stärka kulturen och stödja kulturens
            återhämtning i hela landet. Kulturen ska blomstra efter pandemin.
          </note>
          <note>
            Sverige behöver en mångfald av oberoende medier i hela landet
            och en stark public service. Tidningsdistributionen stärks så
            att alla ska kunna få hem tidningen i brevlådan varje dag. Mediestödet
            moderniseras för att bli bättre anpassat till dagens medielandskap.
          </note>
          <note>
            Herr talman! Regeringen kommer att fortsätta att prioritera resurser
            till välfärden. Vården, skolan och omsorgen vilar på medarbetarnas
            axlar. De behöver fler kollegor, mer utbildning och bättre arbetsmiljö.
            Därför blir det möjligt för den som jobbar i äldreomsorgen att
            studera till undersköterska på betald arbetstid. Alla hemtjänsttagares
            rätt till en fast omsorgskontakt fastställs i lag. Regeringen
            fortsätter arbetet med att ta fram en ny äldreomsorgslag för att
            stärka kvaliteten i omsorgen och göra den mer likvärdig i hela
            landet.
          </note>
          <note>
            Sjukvården ska stärkas. Tillgängligheten ska öka och primärvården
            byggas ut. Fler ska få en fast läkarkontakt. Det nya nationella
            vårdkompetensrådet bidrar till att säkra att rätt utbildad personal
            finns.
          </note>
          <note>
            Fortsatta satsningar görs på cancervården, förlossningsvården
            och kvinnors hälsa, den psykiska hälsan och ambulanssjukvården.
            Krisberedskapen inom hälso- och sjukvården ska långsiktigt stärkas.
            Pandemin har visat att det är nödvändigt.
          </note>
          <note>
            Regeringen fortsätter att stärka rätten till personlig assistans.
            Under detta år kommer regeringen att lämna förslag om stöd för
            egenvårdsinsatser, ett avsmalnat föräldraansvar samt ett stärkt
            stöd för tillsyn.
          </note>
          <note>
            Herr talman! Svensk skola ska tillbaka till kunskapsresultat
            i världsklass. Men om resultaten ska fortsätta uppåt måste skolan
            bli mer jämlik. Förskolan och fritidshemmen ska förbättras, en
            förstärkning av skolbiblioteken ska påbörjas och mer resurser
            ska riktas till de skolor där behoven är som störst.
          </note>
          <note>
            Elever ska kunna välja skola, men skolor ska inte kunna välja
            elever. Därför behövs en gemensam antagning och mer rättvisa urvalsregler.
            Kommunala skolor har ett större ansvar än friskolor. Det ska avspeglas
            i finansieringen. Staten behöver ta ett större ansvar genom en
            regional närvaro och genom att ett nationellt professionsprogram
            för rektorer, lärare och förskollärare införs.
          </note>
          <note>
            Fokus på kunskap och ordning och reda i skolan fortsätter. Det
            ska bli lättare att stänga skolor som inte håller måttet. Ett
            stopp för nya konfes ­ sionella friskolor ska införas, och de
            befintliga ska kontrolleras bättre. Den nationella planen för
            trygghet och studiero innehåller förslag om mobil ­ förbud och
            tydligare befogenheter för skolans personal att ingripa när si
            ­ tuationen kräver det.
          </note>
          <note>
            Pandemin har gått hårt åt vårt samhälle. Inte minst eleverna
            i skolan har påverkats. Skolan ges därför extra resurser till
            bland annat lovskola och läxhjälp.
          </note>
          <note>
            Varje elev ska veta att det inte är tidigare svackor utan viljan
            att kämpa hårt för att lära sig mer som är avgörande. Därför införs
            ämnesbetyg i gymnasiet i stället för kursbetyg.
          </note>
          <note>
            Förutsättningarna för idéburna aktörer i välfärden ska förbättras.
            Verksamheten i ideella föreningar som beviljas statsbidrag ska
            vara förenlig med demokratins principer.
          </note>
          <note>
            Herr talman! I boken Tills alla dör yttrar en kvinna i Rinkeby
            i Stockholm de hjärtskärande orden: ”Det är våra barn som dör.
            Vi behöver hjälp.”
          </note>
          <note>
            Gängkriminaliteten ska krossas med samhällets samlade kraft.
            Satsningen på 10 000 fler polisanställda senast 2024 fortsätter
            och möjliggör en starkare polisiär närvaro i hela landet.
          </note>
          <note>
            Den som begår flera brott ska straffas hårdare. Straffreduktionen
            för unga myndiga ska tas bort vid allvarlig brottslighet. En översyn
            ska också göras av lagen om särskild ungdomsvård för att påföljden
            ska motsvara allvaret i den grova brottslighet vi nu ser i allt
            lägre åldrar.
          </note>
          <note>
            Utan vittnen blir polisens och åklagarnas uppdrag mycket svårt.
            I förlängningen hotas rättsstaten. Straffen för övergrepp i rättssak
            och mened ska skärpas, strafflindring för den som hjälper till
            att utreda någon annans brott ska införas och bättre stöd ska
            ges till vittnen.
          </note>
          <note>
            Det förebyggande arbetet måste intensifieras. Därför ska sociala
            insatser kunna ske även utan föräldrarnas samtycke. Kommunerna
            ska få ett lagstadgat ansvar för brottsförebyggande arbete.
          </note>
          <note>
            Ett vistelseförbud ska utredas i syfte att skydda barn från destruktiva
            områden och miljöer. Det skapas fler, trygga placeringar på Statens
            institutionsstyrelse. Säkerheten och personalens kunskaper ska
            höjas.
          </note>
          <note>
            Enbart under tre veckor i våras mördades fem kvinnor av sina
            män. Barn förlorade sina mammor, och anhöriga lämnades i chock
            och sorg. Mäns våld mot kvinnor ska bekämpas med kraft och beslutsamhet.
          </note>
          <note>
            En ny straffskärpningsgrund för brott som motiveras av hat mot
            kvinnor ska utredas, och ett straffrättsligt skydd mot psykiskt
            våld ska övervägas. Tillgången till skyddat boende av god kvalitet
            ska säkerställas över hela landet.
          </note>
          <note>
            Även barn ska skyddas från våldet. En utredning ser över barns
            skydd vid umgänge med en förälder som har utövat våld eller gjort
            sig skyldig till någon annan allvarlig kränkning. Barns straffrättsliga
            skydd mot sexuella övergrepp ska stärkas. En samlad nationell
            strategi för att förebygga och motverka våld mot barn tas nu fram.
            Under nästa år beslutas en lex ”Lilla hjärtat”, som stärker tryggheten
            för placerade barn och unga.
          </note>
          <note>
            Inga barn och ungdomar ska tvingas leva under förtryck. Regeringen
            fortsätter arbetet för att stoppa hedersbrotten. Ett nationellt
            kompetenscentrum mot hedersvåld inrättas, och ett särskilt hedersbrott
            införs.
          </note>
          <note>
            Herr talman! Det är nu drygt 20 månader sedan regeringen beslutade
            att klassa det nya coronaviruset som en samhällsfarlig sjukdom.
            Den som ännu inte vaccinerat sig har en viktig uppgift att göra
            det – för sig själv, för andra och för att underlätta för vården.
          </note>
          <note>
            I dag har över 70 procent av alla vuxna i Sverige fått två vaccindoser.
            Det är en enorm framgång för forskningen, för sjukvården och för
            det europeiska samarbetet. Tack vare stigande vaccinationstäckning
            är Sve ­ rige i ett nytt och bättre läge. Vi längtar alla efter
            en situation där restrik ­ tionerna helt kan tas bort. Där är
            vi ännu inte.
          </note>
          <note>
            Regeringen har tillsatt en utredning för att ta vara på erfarenheterna
            från covid-19-pandemin och stärka samhällets förmåga att hantera
            framtida pandemier och epidemier.
          </note>
          <note>
            Pandemin är fortfarande högst närvarande överallt i världen.
            Därför arbetar regeringen aktivt för en global och jämlik vaccintillgång.
            Ingen är säker förrän alla är säkra.
          </note>
          <note>
            Tack vare en ansvarsfull finanspolitik gick Sverige in i pandemin
            med starka statsfinanser. Regeringen har fört en offensiv krispolitik
            för att rädda jobb och företag, se till att välfärden mäktar med
            och för att minska de ekonomiska konsekvenserna av pandemin. Nu
            sker en kraftfull återhämtning i svensk ekonomi.
          </note>
          <note>
            Långsamt släpper covid-19-pandemin greppet. Pandemin blir ytterligare
            ett kapitel i vårt lands långa historia.
          </note>
          <note>
            Framför oss ligger en ännu oskriven framtid. Vi har anledning
            att känna tillförsikt inför den. Vår demokrati står stark. Vi
            lever i fred i ett av världens mest jämställda länder. Vårt land
            präglas av tillit mellan människor och en vilja att bidra här
            i vår värld. Vi har samhällsproblem, ja, men vi har också verktyg
            för att lösa dem.
          </note>
          <note>
            Vi ska möta våra utmaningar tillsammans. Vi gör det i övertygelsen
            att vi till våra barn ska lämna ett starkare och mer hållbart
            samhälle än det land vi ärvde.
          </note>
          <note>
            Tack för att ni har lyssnat!
          </note>
          <note>
            (Applåder)
          </note>
          <note>
            § 2 Ceremonin avslutades kl. 14.52 .
          </note>
        </div>
      </body>
    </text>
  </TEI>
</teiCorpus>
