<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202122</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202122</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202122--2</head>
          <docDate when="2021-09-14">2021-09-14</docDate>
        </div>
      </front>
      <body>
        <div>
          <note>
            § 1 Riksmötets öppnande
          </note>
          <note type="speaker">
            Anf. 1 TALMANNEN:
          </note>
          <u who="Q4755577" xml:id="i-021ff1a0858c0e30-0">
            <seg>
              Jag hemställer att Ers Majestät förklarar riksmötet öppnat .
            </seg>
          </u>
          <note type="speaker">
            Anf. 2 HANS MAJESTÄT KONUNGEN:
          </note>
          <u who="unknown" xml:id="i-021ff1a0858c0e30-1">
            <seg>
              Herr talman! Ärade ledamöter! Även om ni sitter mer spridda än
              vanligt är jag glad att samtliga ledamöter återigen kan samlas
              här i riksdagens kammare. Vi är många som hoppas att dagens ceremoni
              ska vara ännu ett steg på vägen ut ur pandemin och mot en mer
              normal tillvaro.
            </seg>
          </u>
          <u who="unknown" xml:id="i-021ff1a0858c0e30-2">
            <seg>
              Ärade ledamöter! I år är det 400 år sedan kung Gustav II Adolf
              under ett och samma år grundade Göteborg, Borås, Sundsvall, Luleå
              och Piteå. I dessa städer lever i dag hundratusentals av Sveriges
              invånare. Där finns myndigheter, lärosäten och mycket annat. Beslut
              som fattades 1621 formar vårt land än i dag, fyra sekler senare.
              På samma sätt är det med de beslut som fattas här i riksdagen
              och allt det arbete som ligger till grund för dem. Så stakas riktlinjen
              ut för Sverige. Ett beslut som fattas i dag kan ha följdverkningar
              i ett år, tio år, ja i flera hundra år in i framtiden.
            </seg>
          </u>
          <u who="unknown" xml:id="i-021ff1a0858c0e30-3">
            <seg>
              De senaste 18 månaderna har pandemin och hanteringen av den präglat
              vårt land och det offentliga samtalet. Men det saknas inte andra
              utmaning ­ ar. Det finns alltid orosmoln, både inom Sveriges gränser
              och i vår omvärld.
            </seg>
          </u>
          <u who="unknown" xml:id="i-021ff1a0858c0e30-4">
            <seg>
              Ärade ledamöter! Ni har en stor uppgift i att rusta vårt land
              och våra samhällsinstitutioner för framtiden och att tänka i långa
              linjer, just som kung Gustav II Adolf gjorde när han grundade
              städer. Hans dotter, drottning Kristina, författade under sin
              livstid mer än 1 000 aforismer. En av dem har jag fäst mig särskilt
              vid. Den lyder: ”Ett lands lycka och välgång står och faller med
              den kunskap och bildning vi ger våra unga.” Det är lika sant i
              dag som när det skrevs på 1600-talet. Kunskap och bildning är
              centralt, och var och en av oss har ett ansvar att sörja för att
              varje barn i vårt land ges en trygg uppväxt, bra värderingar och
              goda möjligheter att utvecklas.
            </seg>
          </u>
          <u who="unknown" xml:id="i-021ff1a0858c0e30-5">
            <seg>
              Ärade ledamöter! De beslut ni fattar i denna kammare formar vårt
              land. I varje ögonblick är ni med och skapar Sveriges framtid.
              Jag önskar er, valda ombud för Sveriges folk, kraft, mod och visdom
              i ert viktiga arbete.
            </seg>
          </u>
          <u who="unknown" xml:id="i-021ff1a0858c0e30-6">
            <seg>
              Härmed förklarar jag 2021/22 års riksmöte öppnat.
            </seg>
          </u>
          <note>
            ( Applåder)
          </note>
          <note type="speaker">
            Anf. 3 TALMANNEN:
          </note>
          <u who="Q4755577" xml:id="i-021ff1a0858c0e30-7">
            <seg>
              Jag hemställer att statsministern avger sin regeringsförklaring
              .
            </seg>
          </u>
          <note type="speaker">
            Anf. 4 Statsminister STEFAN LÖFVEN (S):
          </note>
          <u who="Q2740012" xml:id="i-021ff1a0858c0e30-8" next="i-021ff1a0858c0e30-91">
            <seg>
              Eders Majestäter! Eders Kungliga Högheter! Herr talman! Ärade
              ledamöter av Sveriges riksdag! Svensk demokrati är inte mer än
              100 år. Under slutet av 1910-talet var fattigdomen djup och ojämlikheten
              skriande. Men trots att det var en orolig tid har 1918 kommit
              att kallas det år då Sverige blev Sverige.
            </seg>
          </u>
          <u who="Q2740012" xml:id="i-021ff1a0858c0e30-9" prev="i-021ff1a0858c0e30-8">
            <seg>
              Partier som tidigare haft svårt att samarbeta hade gått samman
              och lagt meningsskiljaktigheter åt sidan. Under de följande åren
              infördes allmän och lika rösträtt för kvinnor och män. Fattigauktioner
              ersattes av ett samhällsansvar för utsatta människor. Åtta timmars
              arbetsdag infördes. Det såddes ett frö till välfärdssamhället.
              Tack vare samarbete kunde Sverige gå framåt, trots att marken
              skälvde runt om i Europa. Men det var aldrig självklart att det
              skulle bli så.
            </seg>
          </u>
          <u who="Q2740012" xml:id="i-021ff1a0858c0e30-10" prev="i-021ff1a0858c0e30-8">
            <seg>
              Låt det vara en påminnelse om att demokratin inte kan tas för
              given. Den börjar och slutar med oss medborgare. Samhällsbygget
              är aldrig färdigt eller immunt mot dem som vill rasera det och
              i stället gradera människors värde efter kön, könsidentitet, sexuell
              läggning, hudfärg, religion eller klass.
            </seg>
          </u>
          <u who="Q2740012" xml:id="i-021ff1a0858c0e30-11" prev="i-021ff1a0858c0e30-8">
            <seg>
              Herr talman! I boken Historien om Bodri beskriver en liten flicka
              sin bästa vän: ”Marika och jag var nästan lika långa och vi kunde
              vissla lika bra. – – – Vi hade skrubbsår på knäna och båda hade
              fått nya framtänder. Skillnaden mellan oss var bara att vi bad
              olika böner.” Flickans namn är Hédi Fried. Hon är rädd, men framför
              allt kan hon inte förstå. Varför får hon inte längre leka med
              sin vän? Varför är hon hatad, fast hon inte har gjort något? Iklädd
              fångkläder och hårda skor längtar hon efter mamma, pappa och sin
              hund Bodri.
            </seg>
          </u>
          <u who="Q2740012" xml:id="i-021ff1a0858c0e30-12" prev="i-021ff1a0858c0e30-8">
            <seg>
              Om en månad står jag värd för Remember React, Malmös internatio
              ­ nella forum för hågkomst av Förintelsen och bekämpande av antisemitism.
              Vid forumet samlas ledare och forskare. Konkreta åtaganden för
              hågkomst av Förintelsen och för att motverka antisemitism och
              rasism i våra sam ­ hällen kommer att göras av de närvarande politiska
              ledarna. I mars tillträ ­ der Sverige som ordförandeland i den
              internationella alliansen för håg ­ komst av Förintelsen, IHRA.
              Sveriges museum om Förintelsen kommer att ta emot sina första
              besökare i juli nästa år.
            </seg>
          </u>
          <u who="Q2740012" xml:id="i-021ff1a0858c0e30-13" prev="i-021ff1a0858c0e30-8">
            <seg>
              Rasismen hör inte hemma i Sverige. Vi ska intensifiera arbetet
              mot antisemitism, islamofobi, afrofobi och antiziganism samt arbetet
              mot rasism riktad mot samer. Grunden för detta arbete är den nationella
              planen mot rasism.
            </seg>
          </u>
          <u who="Q2740012" xml:id="i-021ff1a0858c0e30-14" prev="i-021ff1a0858c0e30-8">
            <seg>
              Urfolket samernas och övriga nationella minoriteters kultur och
              rätt till språk ska stärkas. Regeringen vill skärpa diskrimineringslagen
              genom ett mer heltäckande skydd mot diskriminering. Före mandatperiodens
              slut ska en ny modern könstillhörighetslag kunna beslutas av riksdagen.
            </seg>
          </u>
          <note>
            Den 1 januari inrättas i Lund ett institut med uppgift att främja
            de mänskliga rättigheterna i Sverige.
          </note>
          <u who="Q2740012" xml:id="i-021ff1a0858c0e30-15" prev="i-021ff1a0858c0e30-8">
            <seg>
              Herr talman! EU-samarbetet gör Sverige starkare och säkrare.
              Hot som klimatkrisen, pandemier, terrorism och organiserad brottslighet
              kan inte lösas av ett enskilt land. Tillsammans ska vi stärka
              vår beredskap att klara kriser. EU ska fortsatt ha en ledande
              roll i klimatomställningen för stärkt konkurrenskraft och för
              en snabbare digitalisering. Även migrationen behöver vi hantera
              gemensamt i unionen.
            </seg>
          </u>
          <u who="Q2740012" xml:id="i-021ff1a0858c0e30-16" prev="i-021ff1a0858c0e30-8">
            <seg>
              Regeringen arbetar för ett mer jämlikt Europa med bättre arbetsvillkor
              och ökad jämställdhet. EU ska vara öppet mot omvärlden och slå
              vakt om de mänskliga rättigheterna. De tendenser vi ser där akademins,
              mediers och civilsamhällets frihet begränsas och domstolars oberoende
              ifrågasätts måste motverkas.
            </seg>
          </u>
          <u who="Q2740012" xml:id="i-021ff1a0858c0e30-17" prev="i-021ff1a0858c0e30-8">
            <seg>
              Ett fungerande europeiskt samarbete bygger på en tydlig ansvarsfördelning
              mellan unionen och medlemsstaterna. Den fördelningen ligger fast.
              Skatter ska fortsatt beslutas i Sverige. Arbetsmarknadens parter
              ska komma överens om löner och villkor. Skogsbruket ska inte detaljregleras
              i Bryssel.
            </seg>
          </u>
          <u who="Q2740012" xml:id="i-021ff1a0858c0e30-18" prev="i-021ff1a0858c0e30-8">
            <seg>
              I tider av ökad protektionism är Sverige pådrivande för en fri,
              hållbar och rättvis internationell handel och en stark inre marknad.
              Regeringen verkar för nya frihandelsavtal och slår vakt om miljö
              och mänskliga rättigheter i de sammanhangen. På så vis kan handeln
              bidra till att uppfylla målen för Agenda 2030.
            </seg>
          </u>
          <u who="Q2740012" xml:id="i-021ff1a0858c0e30-19" prev="i-021ff1a0858c0e30-8">
            <seg>
              Sveriges säkerhetspolitiska linje ligger fast. Den militära alliansfrihe
              ­ ten tjänar vårt land väl och bidrar till stabilitet och säkerhet
              i norra Europa. Sverige kommer inte att förhålla sig passivt om
              en katastrof eller ett angrepp drabbar ett annat land i Norden
              eller EU. Vi förväntar oss att dessa länder agerar på samma sätt
              om Sverige drabbas.
            </seg>
          </u>
          <u who="Q2740012" xml:id="i-021ff1a0858c0e30-20" prev="i-021ff1a0858c0e30-8">
            <seg>
              Vi lever i en tid som innebär maktförskjutningar – geografiska,
              ekonomiska och teknologiska. Den globala utvecklingen understryker
              EU:s betydelse som Sveriges viktigaste utrikes- och säkerhetspolitiska
              arena. Genom medlemskapet i unionen kan vi bidra till ett säkert,
              demokratiskt och välmående Europa, samtidigt som våra värderingar
              och ståndpunkter i utrikespolitiken får större genomslag. Den
              transatlantiska relationen är central för Sveriges och Europas
              säkerhet och välstånd.
            </seg>
          </u>
          <u who="Q2740012" xml:id="i-021ff1a0858c0e30-21" prev="i-021ff1a0858c0e30-8">
            <seg>
              Vårt pågående ordförandeskap i OSSE ger Sverige ytterligare möjligheter
              att försvara den europeiska säkerhetsordningen med utgångspunkt
              i folkrätten och FN-stadgan. Säkerhet kan bara garanteras i samarbete
              med andra och med respekt för demokrati, mänskliga rättigheter
              och rättsstatens principer.
            </seg>
          </u>
          <u who="Q2740012" xml:id="i-021ff1a0858c0e30-22" prev="i-021ff1a0858c0e30-8">
            <seg>
              Den svenska migrationspolitiken ska vara rättssäker, effektiv
              och human. En ny lagstiftning som upprätthåller asylrätten och
              skapar en balans mellan rättigheter och skyldigheter har trätt
              i kraft.
            </seg>
          </u>
          <u who="Q2740012" xml:id="i-021ff1a0858c0e30-23" prev="i-021ff1a0858c0e30-8">
            <seg>
              Möjligheten att införa statliga mottagningscenter där asylsökande
              ska bo och delta i samhällsintroduktion under den allra första
              tiden i Sverige ska utredas.
            </seg>
          </u>
          <u who="Q2740012" xml:id="i-021ff1a0858c0e30-24" prev="i-021ff1a0858c0e30-8">
            <seg>
              Arbetskraftsinvandringen till Sverige är viktig för många företag
              som växer och utvecklas. De så kallade kompetensutvisningarna
              ska upphöra , och ett särskilt visum för högkvalificerade arbetstagare
              ska införas. Lika viktigt är det att komma till rätta med problemen
              med utländska arbetstagare som utnyttjas. Endast om fusk och orättvisor
              stävjas kan legitimiteten för arbetskraftsinvandringen upprätthållas.
            </seg>
          </u>
          <u who="Q2740012" xml:id="i-021ff1a0858c0e30-25" prev="i-021ff1a0858c0e30-8">
            <seg>
              Herr talman! Det säkerhetspolitiska läget i Sveriges närområde
              och i Europa har över tid försämrats. Hotet mot Sverige har breddats
              och blivit mer komplext. En ny, uppdaterad nationell säkerhetsstrategi
              tas därför fram.
            </seg>
          </u>
          <u who="Q2740012" xml:id="i-021ff1a0858c0e30-26" prev="i-021ff1a0858c0e30-8">
            <seg>
              Svensk utrikes-, säkerhets- och utvecklingspolitik är sammanflätade
              och ömsesidigt stärkande. De väpnade konflikterna i världen blir
              fler och mer långdragna och får allt större humanitära konsekvenser.
              Antalet flyktingar är större än någonsin.
            </seg>
          </u>
          <u who="Q2740012" xml:id="i-021ff1a0858c0e30-27" prev="i-021ff1a0858c0e30-8">
            <seg>
              Det utvecklingssamarbete som EU och Sverige bedriver skapar förutsättningar
              för bättre levnadsvillkor för människor som lever i fattigdom
              och förtryck. Åtagandet att det svenska biståndet ska motsvara
              1 procent av bruttonationalinkomsten ligger fast.
            </seg>
          </u>
          <u who="Q2740012" xml:id="i-021ff1a0858c0e30-28" prev="i-021ff1a0858c0e30-8">
            <seg>
              Behovet av gemensam säkerhet har aldrig varit större. Att stärka
              bi ‑ och multilaterala samarbeten, såsom FN-samarbetet, gagnar
              internatio ­ nell fred och säkerhet.
            </seg>
          </u>
          <u who="Q2740012" xml:id="i-021ff1a0858c0e30-29" prev="i-021ff1a0858c0e30-8">
            <seg>
              Sverige fördjupar försvarssamarbetet med Finland, med andra nordiska
              grannar, i EU, genom den transatlantiska länken och med Nato.
              Regering ­ en kommer att fortsätta att utveckla försvarssamarbeten
              som stärker Sveriges säkerhet.
            </seg>
          </u>
          <note>
            Ett starkt militärt nationellt försvar byggs åter upp. Fem regementen
            och en flygflottilj återinrättas med start hösten 2021 och är
            fullt verksamma efter 2025. Det rör sig om Dalregementet i Falun,
            Västernorrlands regemente i Sollefteå med utbildningsdetachement
            i Östersund, Norrlands dragonregemente i Arvidsjaur, Bergslagens
            artilleriregemente i Kristinehamn, Älvsborgs amfibieregemente
            i Göteborg och Upplands flygflottilj i Uppsala.
          </note>
          <u who="Q2740012" xml:id="i-021ff1a0858c0e30-30" prev="i-021ff1a0858c0e30-8">
            <seg>
              Sverige behöver också ett starkt civilt försvar. Hela samhällets
              förmåga att hantera höjd beredskap och ytterst krig ska stärkas.
              Detta innebär att även samhällets förmåga att hantera fredstida
              kriser stärks.
            </seg>
          </u>
          <u who="Q2740012" xml:id="i-021ff1a0858c0e30-31" prev="i-021ff1a0858c0e30-8">
            <seg>
              I Afghanistan, Jemen och Mali finns svårlösta konflikter med
              omfattande humanitära konsekvenser. En långsiktig fred mellan
              Israel och Palestina kräver en tvåstatslösning. Sverige och EU
              fördömer Rysslands militära aggression mot Ukraina inklusive den
              illegala annekteringen av Krim. Den tilltagande repressionen i
              Belarus förskräcker. I alla dessa frågor är Sverige djupt engagerat.
            </seg>
          </u>
          <u who="Q2740012" xml:id="i-021ff1a0858c0e30-32" prev="i-021ff1a0858c0e30-8">
            <seg>
              Evakueringen från Afghanistan påminner oss om vilka insatser
              svensk personal gör ute i världen, ofta under svåra förhållanden.
              Personal vid utlandsmyndigheterna, Försvarsmakten, Sida och andra
              myndigheter, företrädare för civilsamhället, journalister och
              många andra gör ovärderliga insatser för fred, säkerhet, demokrati
              och utveckling. Ett varmt tack till er alla.
            </seg>
          </u>
          <u who="Q2740012" xml:id="i-021ff1a0858c0e30-33" prev="i-021ff1a0858c0e30-8">
            <seg>
              Hotet från kärnvapen är en global ödesfråga. Stockholmsinitiativet
              är ett tongivande politiskt initiativ för kärnvapennedrustning.
              Regeringen verkar för tydliga framsteg i FN:s arbete med icke-spridning
              och nedrustning av kärnvapen.
            </seg>
          </u>
          <u who="Q2740012" xml:id="i-021ff1a0858c0e30-34" prev="i-021ff1a0858c0e30-8">
            <seg>
              Herr talman! Regeringen har fyra övergripande prioriteringar:
              jobben, klimatet, välfärden och tryggheten.
            </seg>
          </u>
          <u who="Q2740012" xml:id="i-021ff1a0858c0e30-35" prev="i-021ff1a0858c0e30-8">
            <seg>
              Jobben är grunden till vårt lands välstånd. Jobben bygger individens
              frihet och yngre generationers hopp om en bättre framtid. Jobben
              tar Sverige framåt efter pandemin.
            </seg>
          </u>
          <u who="Q2740012" xml:id="i-021ff1a0858c0e30-36" prev="i-021ff1a0858c0e30-8">
            <seg>
              Nu sker den största frihets- och trygghetsreformen på svensk
              arbetsmarknad på decennier. Det nya omställningsstudiestödet ger
              tiotusentals vuxna mitt i arbetslivet möjlighet att vidareutbilda
              sig för att stå starka på framtidens arbetsmarknad – utan att
              deras ekonomi kraftigt försämras under studietiden.
            </seg>
          </u>
          <u who="Q2740012" xml:id="i-021ff1a0858c0e30-37" prev="i-021ff1a0858c0e30-8">
            <seg>
              Kunskapslyftet ger fler utbildningsplatser i hela vårt land.
              Mälardalens högskola blir universitet. En regional dimensionering
              av gymnasial utbildning som bättre speglar efterfrågan på arbetsmarknaden
              införs.
            </seg>
          </u>
          <u who="Q2740012" xml:id="i-021ff1a0858c0e30-38" prev="i-021ff1a0858c0e30-8">
            <seg>
              Långtidsarbetslösheten plågar familjer och lokalsamhällen där
              den bitit sig fast. Den ska bekämpas med en aktiv arbetsmarknadspolitik.
              Fler extratjänster och introduktionsjobb, en förstärkning av nystartsjobben
              och fler möjligheter till arbetspraktik är viktiga åtgärder inte
              minst för äldre och för utrikes födda kvinnor. Regeringen arbetar
              för att införa etableringsjobb, i enlighet med parternas förslag.
            </seg>
          </u>
          <u who="Q2740012" xml:id="i-021ff1a0858c0e30-39" prev="i-021ff1a0858c0e30-8">
            <seg>
              Kvaliteten på utbildningen i svenska för invandrare ska höjas
              genom tuffare granskning, och fler vuxna ska kunna kombinera studier
              i svenska med yrkesutbildning.
            </seg>
          </u>
          <u who="Q2740012" xml:id="i-021ff1a0858c0e30-40" prev="i-021ff1a0858c0e30-8">
            <seg>
              Arbetsförmedlingen stärks och reformeringen av myndigheten fortsätter.
              Antalet matchningstjänster byggs ut rejält för att fler ska kunna
              få stöd att komma i arbete eller utbildning, oavsett var i landet
              de bor.
            </seg>
          </u>
          <u who="Q2740012" xml:id="i-021ff1a0858c0e30-41" prev="i-021ff1a0858c0e30-8">
            <seg>
              Arbetsförmedlingen ska säkerställa lokal närvaro i hela landet.
              En god samverkan med kommuner, arbetsmarknadens parter och andra
              aktörer är nödvändig för att möta arbetsgivarens rekryteringsbehov
              och skapa fler vägar till jobb.
            </seg>
          </u>
          <u who="Q2740012" xml:id="i-021ff1a0858c0e30-42" prev="i-021ff1a0858c0e30-8">
            <seg>
              I Sverige ska svenska löner och villkor gälla för alla som arbetar.
              Det behövs fler kontroller och effektivare informationsutbyte
              från myndigheternas sida för att stoppa oseriösa företag som utnyttjar
              människor. Reger ­ ingen kommer att inrätta en ny nationell delegation
              mot arbetslivskriminalitet.
            </seg>
          </u>
          <u who="Q2740012" xml:id="i-021ff1a0858c0e30-43" prev="i-021ff1a0858c0e30-8">
            <seg>
              Det ska löna sig att arbeta i Sverige, och det ska också löna
              sig att ha arbetat. Nu börjar pensionstillägget betalas ut till
              pensionärer som har arbetat ett långt yrkesliv och arbetsliv med
              låg lön. Men fler steg behöver tas, och därför föreslår regeringen
              ett höjt bostadstillägg och att en trygghetspension ska införas
              så att den som är över 60 år och utsliten inte ska behöva ta ut
              sin ålderspension i förtid.
            </seg>
          </u>
          <u who="Q2740012" xml:id="i-021ff1a0858c0e30-44" prev="i-021ff1a0858c0e30-8">
            <seg>
              Regeringen anser att inbetalningarna till pensionssystemet måste
              öka. Initiativ till det tas i Pensionsgruppen.
            </seg>
          </u>
          <u who="Q2740012" xml:id="i-021ff1a0858c0e30-45" prev="i-021ff1a0858c0e30-8">
            <seg>
              I Sverige ska sjukdom aldrig betyda fattigdom, och därför föreslår
              regeringen en omfattande satsning på att stärka den ekonomiska
              tryggheten vid sjukdom och mer tid för rehabilitering för att
              människor ska kunna komma tillbaka i arbete.
            </seg>
          </u>
          <u who="Q2740012" xml:id="i-021ff1a0858c0e30-46" prev="i-021ff1a0858c0e30-8">
            <seg>
              Herr talman! Klimatet är vår tids ödesfråga. Konsekvenserna av
              ett varmare klimat, bränder, torka, översvämningar och stigande
              havsnivåer fortsätter att drabba människor. Sverige ska pressa
              ned klimatutsläppen och bli världens första fossilfria välfärdsland.
              Vår framtid hänger på vår förmåga att göra det som krävs nu.
            </seg>
          </u>
          <u who="Q2740012" xml:id="i-021ff1a0858c0e30-47" prev="i-021ff1a0858c0e30-8">
            <seg>
              Den gröna industriella revolutionen har bara börjat. Genom regering
              ­ ens förslag om gröna kreditgarantier bidrar staten till att
              minska riskerna och sänka trösklarna för nya stora industrisatsningar.
              En satsning på regio ­ nal exportrådgivning sker för att företag
              i hela landet ska kunna nå inter ­ nationella marknader.
            </seg>
          </u>
          <u who="Q2740012" xml:id="i-021ff1a0858c0e30-48" prev="i-021ff1a0858c0e30-8">
            <seg>
              20 procent av Sveriges utsläpp kommer från byggsektorn. Att klimatdeklarationer
              införs stärker möjligheten att ställa krav på sänkta utsläpp från
              byggsektorn. Regeringen vill påskynda omställningen till ett mer
              hållbart byggande och till en mer resurseffektiv användning av
              byggnadsmaterial.
            </seg>
          </u>
          <u who="Q2740012" xml:id="i-021ff1a0858c0e30-49" prev="i-021ff1a0858c0e30-8">
            <seg>
              Utifrån Skogsutredningen kommer regeringen att lämna förslag
              som innebär stärkt äganderätt, regelförenklingar och insatser
              för ökad hållbar produktion i skogen.
            </seg>
          </u>
          <u who="Q2740012" xml:id="i-021ff1a0858c0e30-50" prev="i-021ff1a0858c0e30-8">
            <seg>
              I omställningen är det avgörande att alla aktörer tar sitt ansvar
              och att staten är ett föredöme. Möjligheten att ställa klimatkrav
              i upphandling förbättras.
            </seg>
          </u>
          <u who="Q2740012" xml:id="i-021ff1a0858c0e30-51" prev="i-021ff1a0858c0e30-8">
            <seg>
              I pandemins spår har allt fler svenskar hittat ut i vår natur.
              Fjällvandringslederna och naturreservaten slår besöksrekord, och
              den utvecklingen ska bejakas. Besöksnäringen ska stärkas.
            </seg>
          </u>
          <u who="Q2740012" xml:id="i-021ff1a0858c0e30-52" prev="i-021ff1a0858c0e30-8">
            <seg>
              En grön nyindustrialisering ska möjliggöras genom en ökad elektrifiering
              av samhället. En nationell elektrifieringsstrategi tas fram med
              förslag på hur elproduktionen kan öka för att skapa förutsättningar
              för omställningen av industrin och för en eldriven fordonsflotta.
              Regeringens klimatpolitik gynnar svenska företag och Sveriges
              konkurrenskraft och skapar nya jobb i Sverige.
            </seg>
          </u>
          <u who="Q2740012" xml:id="i-021ff1a0858c0e30-53" prev="i-021ff1a0858c0e30-8">
            <seg>
              Europeiska kommissionen har presenterat ett omfattande lagstiftnings
              ­ paket för att nå EU:s klimatmål. Sverige kommer att driva på
              för höga ambitioner i det fortsatta arbetet.
            </seg>
          </u>
          <u who="Q2740012" xml:id="i-021ff1a0858c0e30-54" prev="i-021ff1a0858c0e30-8">
            <seg>
              I juni nästa år högtidlighålls 50-årsdagen av FN:s första miljökonferens,
              som ägde rum i Stockholm 1972. Sverige står värd för FN-konferensen
              Stockholm 50+, som ska bidra till en högre takt i genomförandet
              av de globala hållbarhetsmålen i Agenda 2030. Tillsammans ska
              vi ställa om vårt samhälle – för klimatets skull, för Sveriges
              skull.
            </seg>
          </u>
          <u who="Q2740012" xml:id="i-021ff1a0858c0e30-55" prev="i-021ff1a0858c0e30-8">
            <seg>
              Herr talman! Ska det gå att arbeta i hela landet måste man också
              kunna leva och bo i hela landet.
            </seg>
          </u>
          <u who="Q2740012" xml:id="i-021ff1a0858c0e30-56" prev="i-021ff1a0858c0e30-8">
            <seg>
              Bostadsbyggandet ökar nu i högre takt än befolkningen. Byggtakten
              ska vara fortsatt hög och hållbar, och investeringsstödet ska
              fortsätta att utvecklas. Det ska skapas attraktiva boendemiljöer
              i de kommuner som nu växer tack vare nya jobb.
            </seg>
          </u>
          <u who="Q2740012" xml:id="i-021ff1a0858c0e30-57" prev="i-021ff1a0858c0e30-8">
            <seg>
              Det ska bli enklare att få bygga strandnära i landsbygdsområden.
              Det lokala inflytandet över strandskyddet ska öka, och strandskyddet
              ska förstärkas i starkt exploaterade områden.
            </seg>
          </u>
          <u who="Q2740012" xml:id="i-021ff1a0858c0e30-58" prev="i-021ff1a0858c0e30-8">
            <seg>
              Regeringen gör nu den största järnvägssatsningen i modern tid
              med både nya spår och upprustning av befintliga spår. Nya stambanor
              för höghastighetståg ska byggas. Norrbotniabanan ska byggas i
              sin helhet.
            </seg>
          </u>
          <u who="Q2740012" xml:id="i-021ff1a0858c0e30-59" prev="i-021ff1a0858c0e30-8">
            <seg>
              Det görs rekordstora investeringar för att det ska vara säkert
              att ta sig fram på våra vägar, och ytterligare insatser kommer
              att göras för att skapa ordning och reda på vägarna. Arbetet med
              att ta fram en ny nationell plan för investeringar i väg och järnväg
              under åren 2022–2033 pågår. Målet är att planen ska beslutas nästa
              år.
            </seg>
          </u>
          <u who="Q2740012" xml:id="i-021ff1a0858c0e30-60" prev="i-021ff1a0858c0e30-8">
            <seg>
              En god tillgång till kommersiell och statlig service är nödvändig
              i hela landet. Det särskilda driftsstödet till dagligvarubutiker
              i sårbara områden och utsatta lägen görs permanent, och stöd ges
              för nödvändiga investeringar till drivmedelsstationer i områden
              där servicen är gles. Den kraftiga utbyggnaden av statliga servicekontor
              fullföljs.
            </seg>
          </u>
          <u who="Q2740012" xml:id="i-021ff1a0858c0e30-61" prev="i-021ff1a0858c0e30-8">
            <seg>
              Regeringen fortsätter att stärka kulturen och stödja kulturens
              återhämtning i hela landet. Kulturen ska blomstra efter pandemin.
            </seg>
          </u>
          <u who="Q2740012" xml:id="i-021ff1a0858c0e30-62" prev="i-021ff1a0858c0e30-8">
            <seg>
              Sverige behöver en mångfald av oberoende medier i hela landet
              och en stark public service. Tidningsdistributionen stärks så
              att alla ska kunna få hem tidningen i brevlådan varje dag. Mediestödet
              moderniseras för att bli bättre anpassat till dagens medielandskap.
            </seg>
          </u>
          <u who="Q2740012" xml:id="i-021ff1a0858c0e30-63" prev="i-021ff1a0858c0e30-8">
            <seg>
              Herr talman! Regeringen kommer att fortsätta att prioritera resurser
              till välfärden. Vården, skolan och omsorgen vilar på medarbetarnas
              axlar. De behöver fler kollegor, mer utbildning och bättre arbetsmiljö.
              Därför blir det möjligt för den som jobbar i äldreomsorgen att
              studera till undersköterska på betald arbetstid. Alla hemtjänsttagares
              rätt till en fast omsorgskontakt fastställs i lag. Regeringen
              fortsätter arbetet med att ta fram en ny äldreomsorgslag för att
              stärka kvaliteten i omsorgen och göra den mer likvärdig i hela
              landet.
            </seg>
          </u>
          <u who="Q2740012" xml:id="i-021ff1a0858c0e30-64" prev="i-021ff1a0858c0e30-8">
            <seg>
              Sjukvården ska stärkas. Tillgängligheten ska öka och primärvården
              byggas ut. Fler ska få en fast läkarkontakt. Det nya nationella
              vårdkompetensrådet bidrar till att säkra att rätt utbildad personal
              finns.
            </seg>
          </u>
          <u who="Q2740012" xml:id="i-021ff1a0858c0e30-65" prev="i-021ff1a0858c0e30-8">
            <seg>
              Fortsatta satsningar görs på cancervården, förlossningsvården
              och kvinnors hälsa, den psykiska hälsan och ambulanssjukvården.
              Krisberedskapen inom hälso- och sjukvården ska långsiktigt stärkas.
              Pandemin har visat att det är nödvändigt.
            </seg>
          </u>
          <u who="Q2740012" xml:id="i-021ff1a0858c0e30-66" prev="i-021ff1a0858c0e30-8">
            <seg>
              Regeringen fortsätter att stärka rätten till personlig assistans.
              Under detta år kommer regeringen att lämna förslag om stöd för
              egenvårdsinsatser, ett avsmalnat föräldraansvar samt ett stärkt
              stöd för tillsyn.
            </seg>
          </u>
          <u who="Q2740012" xml:id="i-021ff1a0858c0e30-67" prev="i-021ff1a0858c0e30-8">
            <seg>
              Herr talman! Svensk skola ska tillbaka till kunskapsresultat
              i världsklass. Men om resultaten ska fortsätta uppåt måste skolan
              bli mer jämlik. Förskolan och fritidshemmen ska förbättras, en
              förstärkning av skolbiblioteken ska påbörjas och mer resurser
              ska riktas till de skolor där behoven är som störst.
            </seg>
          </u>
          <u who="Q2740012" xml:id="i-021ff1a0858c0e30-68" prev="i-021ff1a0858c0e30-8">
            <seg>
              Elever ska kunna välja skola, men skolor ska inte kunna välja
              elever. Därför behövs en gemensam antagning och mer rättvisa urvalsregler.
              Kommunala skolor har ett större ansvar än friskolor. Det ska avspeglas
              i finansieringen. Staten behöver ta ett större ansvar genom en
              regional närvaro och genom att ett nationellt professionsprogram
              för rektorer, lärare och förskollärare införs.
            </seg>
          </u>
          <u who="Q2740012" xml:id="i-021ff1a0858c0e30-69" prev="i-021ff1a0858c0e30-8">
            <seg>
              Fokus på kunskap och ordning och reda i skolan fortsätter. Det
              ska bli lättare att stänga skolor som inte håller måttet. Ett
              stopp för nya konfes ­ sionella friskolor ska införas, och de
              befintliga ska kontrolleras bättre. Den nationella planen för
              trygghet och studiero innehåller förslag om mobil ­ förbud och
              tydligare befogenheter för skolans personal att ingripa när si
              ­ tuationen kräver det.
            </seg>
          </u>
          <u who="Q2740012" xml:id="i-021ff1a0858c0e30-70" prev="i-021ff1a0858c0e30-8">
            <seg>
              Pandemin har gått hårt åt vårt samhälle. Inte minst eleverna
              i skolan har påverkats. Skolan ges därför extra resurser till
              bland annat lovskola och läxhjälp.
            </seg>
          </u>
          <u who="Q2740012" xml:id="i-021ff1a0858c0e30-71" prev="i-021ff1a0858c0e30-8">
            <seg>
              Varje elev ska veta att det inte är tidigare svackor utan viljan
              att kämpa hårt för att lära sig mer som är avgörande. Därför införs
              ämnesbetyg i gymnasiet i stället för kursbetyg.
            </seg>
          </u>
          <u who="Q2740012" xml:id="i-021ff1a0858c0e30-72" prev="i-021ff1a0858c0e30-8">
            <seg>
              Förutsättningarna för idéburna aktörer i välfärden ska förbättras.
              Verksamheten i ideella föreningar som beviljas statsbidrag ska
              vara förenlig med demokratins principer.
            </seg>
          </u>
          <u who="Q2740012" xml:id="i-021ff1a0858c0e30-73" prev="i-021ff1a0858c0e30-8">
            <seg>
              Herr talman! I boken Tills alla dör yttrar en kvinna i Rinkeby
              i Stockholm de hjärtskärande orden: ”Det är våra barn som dör.
              Vi behöver hjälp.”
            </seg>
          </u>
          <u who="Q2740012" xml:id="i-021ff1a0858c0e30-74" prev="i-021ff1a0858c0e30-8">
            <seg>
              Gängkriminaliteten ska krossas med samhällets samlade kraft.
              Satsningen på 10 000 fler polisanställda senast 2024 fortsätter
              och möjliggör en starkare polisiär närvaro i hela landet.
            </seg>
          </u>
          <u who="Q2740012" xml:id="i-021ff1a0858c0e30-75" prev="i-021ff1a0858c0e30-8">
            <seg>
              Den som begår flera brott ska straffas hårdare. Straffreduktionen
              för unga myndiga ska tas bort vid allvarlig brottslighet. En översyn
              ska också göras av lagen om särskild ungdomsvård för att påföljden
              ska motsvara allvaret i den grova brottslighet vi nu ser i allt
              lägre åldrar.
            </seg>
          </u>
          <u who="Q2740012" xml:id="i-021ff1a0858c0e30-76" prev="i-021ff1a0858c0e30-8">
            <seg>
              Utan vittnen blir polisens och åklagarnas uppdrag mycket svårt.
              I förlängningen hotas rättsstaten. Straffen för övergrepp i rättssak
              och mened ska skärpas, strafflindring för den som hjälper till
              att utreda någon annans brott ska införas och bättre stöd ska
              ges till vittnen.
            </seg>
          </u>
          <u who="Q2740012" xml:id="i-021ff1a0858c0e30-77" prev="i-021ff1a0858c0e30-8">
            <seg>
              Det förebyggande arbetet måste intensifieras. Därför ska sociala
              insatser kunna ske även utan föräldrarnas samtycke. Kommunerna
              ska få ett lagstadgat ansvar för brottsförebyggande arbete.
            </seg>
          </u>
          <u who="Q2740012" xml:id="i-021ff1a0858c0e30-78" prev="i-021ff1a0858c0e30-8">
            <seg>
              Ett vistelseförbud ska utredas i syfte att skydda barn från destruktiva
              områden och miljöer. Det skapas fler, trygga placeringar på Statens
              institutionsstyrelse. Säkerheten och personalens kunskaper ska
              höjas.
            </seg>
          </u>
          <u who="Q2740012" xml:id="i-021ff1a0858c0e30-79" prev="i-021ff1a0858c0e30-8">
            <seg>
              Enbart under tre veckor i våras mördades fem kvinnor av sina
              män. Barn förlorade sina mammor, och anhöriga lämnades i chock
              och sorg. Mäns våld mot kvinnor ska bekämpas med kraft och beslutsamhet.
            </seg>
          </u>
          <u who="Q2740012" xml:id="i-021ff1a0858c0e30-80" prev="i-021ff1a0858c0e30-8">
            <seg>
              En ny straffskärpningsgrund för brott som motiveras av hat mot
              kvinnor ska utredas, och ett straffrättsligt skydd mot psykiskt
              våld ska övervägas. Tillgången till skyddat boende av god kvalitet
              ska säkerställas över hela landet.
            </seg>
          </u>
          <u who="Q2740012" xml:id="i-021ff1a0858c0e30-81" prev="i-021ff1a0858c0e30-8">
            <seg>
              Även barn ska skyddas från våldet. En utredning ser över barns
              skydd vid umgänge med en förälder som har utövat våld eller gjort
              sig skyldig till någon annan allvarlig kränkning. Barns straffrättsliga
              skydd mot sexuella övergrepp ska stärkas. En samlad nationell
              strategi för att förebygga och motverka våld mot barn tas nu fram.
              Under nästa år beslutas en lex ”Lilla hjärtat”, som stärker tryggheten
              för placerade barn och unga.
            </seg>
          </u>
          <u who="Q2740012" xml:id="i-021ff1a0858c0e30-82" prev="i-021ff1a0858c0e30-8">
            <seg>
              Inga barn och ungdomar ska tvingas leva under förtryck. Regeringen
              fortsätter arbetet för att stoppa hedersbrotten. Ett nationellt
              kompetenscentrum mot hedersvåld inrättas, och ett särskilt hedersbrott
              införs.
            </seg>
          </u>
          <u who="Q2740012" xml:id="i-021ff1a0858c0e30-83" prev="i-021ff1a0858c0e30-8">
            <seg>
              Herr talman! Det är nu drygt 20 månader sedan regeringen beslutade
              att klassa det nya coronaviruset som en samhällsfarlig sjukdom.
              Den som ännu inte vaccinerat sig har en viktig uppgift att göra
              det – för sig själv, för andra och för att underlätta för vården.
            </seg>
          </u>
          <u who="Q2740012" xml:id="i-021ff1a0858c0e30-84" prev="i-021ff1a0858c0e30-8">
            <seg>
              I dag har över 70 procent av alla vuxna i Sverige fått två vaccindoser.
              Det är en enorm framgång för forskningen, för sjukvården och för
              det europeiska samarbetet. Tack vare stigande vaccinationstäckning
              är Sve ­ rige i ett nytt och bättre läge. Vi längtar alla efter
              en situation där restrik ­ tionerna helt kan tas bort. Där är
              vi ännu inte.
            </seg>
          </u>
          <u who="Q2740012" xml:id="i-021ff1a0858c0e30-85" prev="i-021ff1a0858c0e30-8">
            <seg>
              Regeringen har tillsatt en utredning för att ta vara på erfarenheterna
              från covid-19-pandemin och stärka samhällets förmåga att hantera
              framtida pandemier och epidemier.
            </seg>
          </u>
          <u who="Q2740012" xml:id="i-021ff1a0858c0e30-86" prev="i-021ff1a0858c0e30-8">
            <seg>
              Pandemin är fortfarande högst närvarande överallt i världen.
              Därför arbetar regeringen aktivt för en global och jämlik vaccintillgång.
              Ingen är säker förrän alla är säkra.
            </seg>
          </u>
          <u who="Q2740012" xml:id="i-021ff1a0858c0e30-87" prev="i-021ff1a0858c0e30-8">
            <seg>
              Tack vare en ansvarsfull finanspolitik gick Sverige in i pandemin
              med starka statsfinanser. Regeringen har fört en offensiv krispolitik
              för att rädda jobb och företag, se till att välfärden mäktar med
              och för att minska de ekonomiska konsekvenserna av pandemin. Nu
              sker en kraftfull återhämtning i svensk ekonomi.
            </seg>
          </u>
          <u who="Q2740012" xml:id="i-021ff1a0858c0e30-88" prev="i-021ff1a0858c0e30-8">
            <seg>
              Långsamt släpper covid-19-pandemin greppet. Pandemin blir ytterligare
              ett kapitel i vårt lands långa historia.
            </seg>
          </u>
          <u who="Q2740012" xml:id="i-021ff1a0858c0e30-89" prev="i-021ff1a0858c0e30-8">
            <seg>
              Framför oss ligger en ännu oskriven framtid. Vi har anledning
              att känna tillförsikt inför den. Vår demokrati står stark. Vi
              lever i fred i ett av världens mest jämställda länder. Vårt land
              präglas av tillit mellan människor och en vilja att bidra här
              i vår värld. Vi har samhällsproblem, ja, men vi har också verktyg
              för att lösa dem.
            </seg>
          </u>
          <u who="Q2740012" xml:id="i-021ff1a0858c0e30-90" prev="i-021ff1a0858c0e30-8">
            <seg>
              Vi ska möta våra utmaningar tillsammans. Vi gör det i övertygelsen
              att vi till våra barn ska lämna ett starkare och mer hållbart
              samhälle än det land vi ärvde.
            </seg>
          </u>
          <u who="Q2740012" xml:id="i-021ff1a0858c0e30-91" prev="i-021ff1a0858c0e30-8">
            <seg>
              Tack för att ni har lyssnat!
            </seg>
          </u>
          <note>
            (Applåder)
          </note>
          <note>
            § 2 Ceremonin avslutades kl. 14.52 .
          </note>
        </div>
      </body>
    </text>
  </TEI>
</teiCorpus>
