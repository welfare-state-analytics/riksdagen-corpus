<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202122</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202122</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202122--17</head>
          <docDate when="2021-10-19 00:00:00">2021-10-19 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 24 och 28 september justerades.
          </note>
          <note>
            § 2 Avsägelse
          </note>
          <note>
            Tredje vice talmannen meddelade att Azadeh Rojhan Gustafsson
            (S) avsagt sig uppdraget som suppleant i kulturutskottet.
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om kompletteringsval
          </note>
          <note>
            Tredje vice talmannen meddelade
          </note>
          <note>
            att Socialdemokraternas partigrupp an mält Azadeh Rojhan Gustafsson
            som ledamot i kulturutskottet och Anna-Belle Strömberg som suppleant
            i kulturutskottet,
          </note>
          <note>
            att Sverigedemokraternas partigrupp anmält Christina Nilsson
            som suppleant i utrikesutskottet under Markus Wiechels ledighet
            samt
          </note>
          <note>
            att Centerpartiets partigrupp anmält Aphram Melki som suppleant
            i skatteutskottet och i socialutskottet.
          </note>
          <note>
            Tredje vice talmannen förklarade valda till
          </note>
          <note>
            ledamot i kulturutskottet
          </note>
          <note>
            Azadeh Rojhan Gustafsson (S)
          </note>
          <note>
            suppleant i skatteutskottet
          </note>
          <note>
            Aphram Melki C)
          </note>
          <note>
            suppleant i socialutskottet
          </note>
          <note>
            Aphram Melki C)
          </note>
          <note>
            suppleant i kulturutskottet
          </note>
          <note>
            Anna-Belle Strömberg (S)
          </note>
          <note>
            Tredje vice talmannen förklarade vald under tiden den 20 oktober–24
            november till
          </note>
          <note>
            suppleant i utrikesutskottet
          </note>
          <note>
            Christina Nilsson (SD)
          </note>
          <note>
            § 4 Meddelande om frågestund
          </note>
          <note>
            Tredje vice talmannen meddelade att frågestund skulle äga rum
            torsdagen den 21 oktober kl. 14.00.
          </note>
          <note>
            § 5 Anmälan om subsidiaritetsprövningar
          </note>
          <note>
            Tredje vice talmannen anmälde att utdrag ur följande protokoll
            i ärenden om subsidiaritetsprövning av EU-förslag hade kommit
            in:
          </note>
          <note>
            prot. 2021/22:2 för torsdagen den 14 oktober från skatteutskottet,
          </note>
          <note>
            prot. 2021/22:5 för torsdagen den 30 september från finansutskottet
            och
          </note>
          <note>
            prot. 2021/22:5 för tisdagen den 5 oktober från näringsutskottet.
          </note>
          <note>
            § 6 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2021/22 : 36
          </note>
          <note>
            Till riksdagen
          </note>
          <note>
            Interpellation 2021/22 :36 Stöden till SAS
          </note>
          <note>
            av Lorena Delgado Varas (V)
          </note>
          <note>
            Interpellationen kommer att besvaras fredagen den 29 oktober
            2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 14 oktober 2021
          </note>
          <note>
            Näringsdepartementet
          </note>
          <note>
            Ibrahim Baylan (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2021/22 : 41
          </note>
          <note>
            Till riksdagen
          </note>
          <note>
            Interpellation 2021/22 :41 Nyetableringar av företag
          </note>
          <note>
            av Lotta Olsson (M)
          </note>
          <note>
            Interpellationen kommer att besvaras tisdagen den 9 november
            2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 14 oktober 2021
          </note>
          <note>
            Näringsdepartementet
          </note>
          <note>
            Ibrahim Baylan (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2021/22 : 42
          </note>
          <note>
            Till riksdagen
          </note>
          <note>
            Interpellation 2021/22 :42 Svensk konkurrenskraft
          </note>
          <note>
            av Lotta Olsson (M)
          </note>
          <note>
            Interpellationen kommer att besvaras tisdagen den 9 november
            2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 15 oktober 2021
          </note>
          <note>
            Näringsdepartementet
          </note>
          <note>
            Ibrahim Baylan (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2021/22 : 45
          </note>
          <note>
            Till riksdagen
          </note>
          <note>
            Interpellation 2021/22 :45 Drivmedelsprisernas effekt på näringslivet
          </note>
          <note>
            av Lars Beckman (M)
          </note>
          <note>
            Interpellationen kommer att besvaras tisdagen den 9 november
            2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 15 oktober 2021
          </note>
          <note>
            Näringsdepartementet
          </note>
          <note>
            Ibrahim Baylan (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2021/22 : 47
          </note>
          <note>
            Till riksdagen
          </note>
          <note>
            Interpellation 2021/22 :47 Ökat rovdjurstryck i Gävleborg
          </note>
          <note>
            av Lars Beckman (M)
          </note>
          <note>
            Interpellationen kommer att besvaras tisdagen den 9 november
            2021.
          </note>
          <note>
            Skälet till dröjsmålet är tidigare inbokade arrangemang.
          </note>
          <note>
            Stockholm den 15 oktober 2021
          </note>
          <note>
            Näringsdepartementet
          </note>
          <note>
            Ibrahim Baylan (S)
          </note>
          <note>
            Enligt uppdrag
          </note>
          <note>
            Annica Sandberg
          </note>
          <note>
            Expeditionschef
          </note>
          <note>
            Interpellation 2021/22 : 52
          </note>
          <note>
            Till riksdagen
          </note>
          <note>
            Interpellation 2021/22 :52 Fortsättningen för Bromma flygplats
          </note>
          <note>
            av Maria Stockhaus (M)
          </note>
          <note>
            Interpellationen kommer att besvaras tisdagen den 16 november
            2021.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 15 oktober 2021
          </note>
          <note>
            Infrastrukturdepartementet
          </note>
          <note>
            Tomas Eneroth (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            § 7 Anmälan om faktapromemoria
          </note>
          <note>
            Tredje vice talmannen anmäl de att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2021/22:FPM3 Strategisk framsynsrapport 2021 COM(2021) 750 till
            utrikesutskottet
          </note>
          <note>
            § 8 Anmälan om granskningsrapport
          </note>
          <note>
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till socialutskottet:
          </note>
          <note>
            RiR 2021:26 Statens suicidpreventiva arbete – samverkan med verkan?
          </note>
          <note>
            § 9 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2021/22:33 och 34 till finansutskottet
          </note>
          <note>
            Skrivelse
          </note>
          <note>
            2021/22:12 till konstitutionsutskottet
          </note>
          <note>
            § 10 Ärende för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkande
          </note>
          <note>
            2021/22:FiU9 Riksrevisorns årliga rapport 2021
          </note>
          <note>
            § 11 Svar på interpellation 2021/22:12 om service på landsbygden
          </note>
          <note>
            Anf. 1 Näringsminister IBRAHIM BAYLAN (S):
          </note>
          <note>
            Fru talman! Elisabeth Björnsdotter Rahm har frågat mig om jag
            avser att vidta några åtgärder för att små drivmedelsstationer
            ska kunna vidta nödvändiga åtgärder i syfte att undvika nedläggning.
          </note>
          <note>
            En god tillgång till såväl kommersiell som offentlig service
            är grundläggande för att det ska vara attraktivt att bo, verka
            och leva i alla delar av landet. Dagligvarubutiker och drivmedelsstationer
            i landsbygder har en särskild betydelse eftersom de ofta fungerar
            som ombud för t ill exempel post- och pakettjänster, betaltjänster
            , apotek och ibland även viss offentlig service.
          </note>
          <note>
            Utmaningarna för små drivmedelsstationer i gles- och landsbygder
            kan dock vara stora avseende både regler och kostnader.
          </note>
          <note>
            Ett regelverk som även de små stationerna måste uppfylla regleras
            i en föreskrift från Myndigheten för samhällsskydd och beredskap,
            MSB, om cisterner med anslutna rörledningar för brandfarliga vätskor.
            Enligt före ­ skrift en får befintliga varmförzinkade rörledningar
            i mark som inte är fukt ­ isolerade användas som längst fram till
            den 1 juli 2022 utan korrosions ­ skydd. Skälet är att innehållet
            inte ska kunna läcka ut och orsaka skada på miljön eller risk
            för brand. Kravet har funnits med i myndighetens före ­ skrift
            sedan 2014.
          </note>
          <note>
            Fru talman! Jag är medveten om de utmaningar som mindre drivmedelsstationer
            i landsbygder har. I budgetpropositionen för 2022 föreslår regeringen
            därför en satsning om 75 miljoner kronor för 2022 , och s amma
            belopp beräknas för 2023 , i form av ett investeringsstöd till
            drivmedelsstationer i områden med gles service som är i behov
            av stöd för att genomföra de investeringar som är nödvändiga för
            att uppfylla kraven i MSB:s föreskrift.
          </note>
          <note>
            Utöver det stöd som denna satsning utgör finns möjlighet att
            söka andra stöd riktade till drivmedelsstationer och dagligvarubutiker
            i gles- och landsbygder.
          </note>
          <note>
            Anf. 2 ELISABETH BJÖRNSDOTTER RAHM (M):
          </note>
          <note>
            Fru talman! Jag tackar näringsministern för svaret, och jag vet
            att näringsministern har god lokalkännedom om området som jag
            kommer att ta upp då det är hans tidigare hemlän.
          </note>
          <note>
            Drivmedelsstationer på landsbygden har under många år fört en
            tynan ­ de tillvaro. Tidigare fanns det på många orter förutom
            den självklara bensinmacken även post, bank, matvarubutik, kiosk
            och kanske till och med en klädbutik. Nu har alla dessa verksamheter
            koncentrerats till en central punkt på varje liten ort, drivmedelsstationen,
            och precis som näringsministern sa är det servicepunkten för hela
            orten.
          </note>
          <note>
            Vi kan konstatera att drivmedel inte är någon lönsam verksamhet,
            och därför säljer drivmedelsstationerna också mat och utför andra
            serviceuppgifter åt befolkningen på orten.
          </note>
          <note>
            En handlare i Ammarnäs i Västerbottens inland tjänar ungefär
            10 000–15 000 kronor per år på drivmedel. För att överleva och
            kunna fortsätta driva sin verksamhet behöver han få in inkomster
            från den övriga samhällsservice han erbjuder. Drivmedelsstationen
            i Ammarnäs ligger nio mil från närmaste annan drivmedelsstation,
            och skulle drivmedelsstationen i Ammarnäs försvinna skulle det
            bli väldigt långt att åka för invånare, turister, hemtjänst, räddningstjänst
            och alla övriga som är beroende av drivmedel för att kunna fortsätta
            leva och verka på orten.
          </note>
          <note>
            Ministern säger att hela landet ska leva, men med nuvarande lagstiftning,
            som innebär att stora investeringar måste göras för att säkerställa
            att cisterner och rör är miljösäkra, kommer vi inte att ha en
            levande landsbygd.
          </note>
          <note>
            I min hemregion Västerbotten är det minst 18 anläggningar som
            berörs av det nya lagkravet, och omställningen ska göras före
            juli 2022. Med den väderlek vi har – i morse var det 7,9 minusgrader
            hemma – är tiden på året när man kan utföra denna omställning
            begränsad. Dessutom är antalet entreprenörer som kan utföra den
            omställning som krävs för att uppfylla MSB:s krav litet.
          </note>
          <note>
            Hur ser näringsministern på detta? Ska vi fortsätta att ha en
            levande landsbygd med drivmedelsstationer som servicenoder för
            att människor ska kunna bo och leva på landsbygden i hela Sverige?
          </note>
          <note>
            Anf. 3 ANN-CHARLOTTE HAMMAR JOHNSSON (M):
          </note>
          <note>
            Fru talman! Det saknas på flera områden en övergång för att Sverige
            ska kunna ta sig till målet 2040. När det gäller mackarna kokar
            det ned till ett antal punkter för att brygga över mellan dagens
            samhälle och visionen och målet med omställningen. Människor måste
            kunna leva, bo och verka i hela landet, och då måste frågan om
            mackarna lösas.
          </note>
          <note>
            Det är kort tid kvar. Den 1 juli 2022 ska det finnas rätt rör
            och eventuellt cisterner i marken. Det behövs en snabb kartläggning
            av mackarna. Statsstödsregler kan sätta stopp för den som har
            nyttjat statliga medel de senaste två åren och därmed passerar
            ett maxbelopp. Då kan man inte få stöd. Mackägarna har inte kunnat
            få medel från bankerna trots att statliga garantier på utbetalningen
            har färdigställts, om de nu känt till det över huvud taget. Det
            är frågan.
          </note>
          <note>
            Det finns en begränsning i tid för att fixa dessa åtgärder. MSB
            behöver ge dispenser så att åtgärderna kommer på plats. Alla kommuner
            har inte rapporterat in till länsstyrelserna, så det saknas en
            fullständig kartläggning av mackarna. På länsstyrelserna finns
            underlag om att de sökt och fått medel, men alla står kanske inte
            under fliken ”mackar”, utan det krävs lite jobb med att få fram
            svaren.
          </note>
          <note>
            Dessa punkter gör att det hastar att få veta vilket antal mackar
            det handlar om, och såvitt jag förstår har regeringen nu gett
            Tillväxtverket i uppdrag att begära in dessa underlag från länsstyrelserna.
          </note>
          <note>
            Jag skulle vilja fråga statsrådet varför inte detta har gjorts
            tidigare. När det nu sker en kartläggning av de mackar som kan
            komma på tal – mellan 100 och 200 stycken av de 500 som det talats
            om – kommer också andra delar till. Elisabeth Björnsdotter Rahm
            har förtjänstfullt lyft upp exemplet med Ammarnäs. Abisko är ett
            annat exempel. Närmaste drivmedelsstation ligger tio mil bort
            i Kiruna, och Abisko är sista utposten mot Norge.
          </note>
          <note>
            Om vi ponerar att denna drivmedelsstation eller mack dessutom
            har tagit del av stöden tidigare, till exempel för att ersätta
            kyl och frys med statliga medel, kanske maxbeloppet har passerats
            eller i alla fall utnyttjats så pass att man inte har möjlighet
            att få dessa nya statliga medel. Då behöver regeringen lösa punkten
            som handlar om statsstödsregler. Sverige kan ju inte bli sittande
            med vita fläckar runt om i landet på grund av statsstöds ­ regler
            från Bryssel. Vad händer då med andra delar – med räddningstjänst,
            hemtjänst- och blåljuspersonal samt jobb som försvinner inte minst
            på grund av att man kanske inte kan hyra ut skotrar? Det är ju
            en väldigt stor del av besöksnäringen uppe i de norra delarna
            av landet.
          </note>
          <note>
            Regeringens strategi för besöksnäringen presenterades i går.
            Hur är det tänkt att fungera? Platsbundenheten är stor. Vi talar
            om små företag som ofta kombinerar olika verksamheter för att
            kunna verka året om. Så är det till exempel i Vilhelmina i Västerbottens
            inland, där drivmedelsstation och dagligvarubutik är en nod för
            att hålla samhället levande. Man har ett stort underlag av norska
            husbils- och husvagnsturister som får de ekonomiska hjulen att
            snurra i landsbygdsutvecklingen.
          </note>
          <note>
            Att få förskott på medel när bankerna inte finns där, trots löfte
            om statliga medel, har varit ett problem. Hur har regeringen tänkt
            sig att få fram dessa medel? Almi framstår för mig som en lämplig
            part för uppdraget att agera bank när bankerna inte finns där,
            nu när det är tänkt att Tillväxtverket ska ombesörja frågan som
            ska kopplas till regionerna. Detta kan statsrådet få svara på.
          </note>
          <note>
            Anf. 4 Näringsminister IBRAHIM BAYLAN (S):
          </note>
          <note>
            Fru talman! Det är angelägna frågor vi diskuterar, och precis
            som Elisabeth Björnsdotter Rahm säger har hon och jag det gemensamt
            att vi båda har suttit på Västerbottensbänken.
          </note>
          <note>
            Jag hade dessförinnan förmånen att jobba i Norrbotten och framför
            allt i Västerbotten under fem år när jag åkte kors och tvärs över
            länet. Jag kan ju säga till Ann-Charlotte Hammar Johnsson att
            det finns väldigt många vita fläckar i det här landet, och det
            beror på en mycket enkel sak: De två nordliga länen Västerbotten
            och Norrbotten utgör 40 procent av landets yta, men där bor bara
            knappt en tjugondel av befolkningen.
          </note>
          <note>
            Befolkningen är dessutom väldigt koncentrerad till kusterna både
            i Västerbotten och Norrbotten. Exempelvis i Umeå och Skellefteå
            med omnejder bor en ganska stor majoritet av länets befolkning.
            När jag åkte runt i min förra tjänst, innan jag blev skolminister,
            såg jag alltså att det är väldigt många vita fläckar. Likväl har
            vi ett gemensamt ansvar att se till att samhällsservicen fungerar.
            Det handlar om att myndigheter och offentlig service ska fungera
            men också, som i det här fallet, såväl mackar som handelsplatser.
          </note>
          <note>
            Fru talman! Sedan jag själv åkte runt i Västerbotten i tjänsten
            har det även varit andra förändringar. Orter som Dorotea, Sorsele
            och Vilhelmina som vi hörde om tidigare är i dag orter med en
            mindre befolkning än vad det var på den tiden, med de utmaningar
            som det innebär.
          </note>
          <note>
            Man måste inse, fru talman, att det är en utmaning för den enskilda
            kommunen eller till och med länet att klara detta själva. Därför
            är det viktigt att vi fortsätter att hjälpas åt. Vi måste ta ett
            nationellt ansvar för att se till att såväl mackar som affärer
            finns, där man kan köpa mat eller nå annan kommersiell service.
            Vi ska ha bredband i hela vårt land och vägar och annan infrastruktur
            som fungerar.
          </note>
          <note>
            Det är mot den bakgrunden, fru talman, som vi under de sju år
            som vi har suttit i regering har ökat resurserna och också i samarbete
            med till exempel Centerpartiet – en kollega från Västerbottensbänken
            sitter här i dag – höjt anslagen år efter år just för att kunna
            stötta mer service.
          </note>
          <note>
            I den senaste budgetpropositionen som vi har lagt till riksdagen
            lägger vi fram över 28 miljarder fram till 2027 i jordbruks- och
            landsbygdsprogrammet. Det är en halv miljard mer än den innevarande
            programperioden, och det handlar just om att kunna säkra upp möjligheten
            att verka, bo och leva i hela vårt land.
          </note>
          <note>
            När det gäller just mackarna är det precis som interpellanten
            själv framhåller: Detta har pågått ett tag, och det handlar framför
            allt om säkerhet och miljö. Det är ett krav som har funnits sedan
            2014 och har tillkommit via föreskrifter från en myndighet.
          </note>
          <note>
            Som interpellanten säger och som vi alla är medvetna om har en
            del av dessa mackar inte möjlighet att göra den här investeringen
            av egen kraft, eftersom den är för stor i relation till de eventuella
            intäkter man skulle kunna ha av verksamheten. Mot den bakgrunden,
            fru talman, lägger vi nu fram ytterligare resurser till hjälp
            med den här investeringen så att vi kan få en bättre miljö och
            färre risker i form av brandfara. Det handlar naturligtvis även
            om att den här servicen kan finnas kvar.
          </note>
          <note>
            Mot denna bakgrund lägger vi fram förslag om att ytterligare
            150 miljoner läggs på detta nästa år och året därefter.
          </note>
          <note>
            Anf. 5 ELISABETH BJÖRNSDOTTER RAHM (M):
          </note>
          <note>
            Fru talman! Tack, näringsministern, för svaret!
          </note>
          <note>
            Vi ska ju enligt alla prognoser vara fossilfria till 2040. Det
            innebär att den omställning som ska göras av mackägarna ute på
            landsbygden är en stor investering, och sedan måste man kanske
            övergå till att investera i laddstolpar för att kunna förse medborgare
            med energi för att de ska kunna ladda sina elbilar i stället.
          </note>
          <note>
            Vi har lite grann av ett moment 22 här. Samtidigt som vi ska
            renovera alla bensinmackar och cisterner ska vi tänka fossilfritt
            och laddstolpar. Det kostar ungefär en halv miljon att sätta upp
            en laddstolpe. Man måste säkra upp sitt elnät, och elpriset är
            som sagt var ganska högt just nu. För den enskild a mackägaren
            är detta definitivt ingen god investering.
          </note>
          <note>
            I Västerbottens inland finns det väldigt få laddstolpar, så det
            gäller att planera sin resa väldigt noga. Ska hela landet leva
            måste, som Ann-Charlotte Hammar Johnsson lyfte fram, en översyn
            och framför allt en konsekvensanalys göras av hur vi ska kunna
            ha en levande landsbygd med en god samhällsservice.
          </note>
          <note>
            Näringsministern beskriver att regeringen satsar 75 miljoner
            i sin budget 2022 och lika mycket för 2023. Moderaterna lägger
            i sin budget 150 miljoner kronor för 2022, för 2023 och dessutom
            för 2024 för att drivmedelsstationer ska kunna söka bidrag för
            omställning.
          </note>
          <note>
            Men det blir lite grann av ett moment 22 när den person som har
            en drivmedelsstation först ska betala för en omställning och sedan
            söka stöd. Här måste det till en regelförenkling så att stöden
            kan utbetalas i förskott, så att den enskilda mackägaren inte
            ska behöva ligga ute med en stor sum ­ ma pengar som man inte
            har. Som jag beskrev i mitt tidigare inlägg har många av dessa
            mackägare inte speciellt stora vinster i sina drivmedelsstationer.
          </note>
          <note>
            Regeringen behöver också se över, som Ann-Charlotte Hammar Johnsson
            påpekade, statsstödsreglerna som står i vägen för att vi ska kunna
            garantera dessa utbetalningar till mackägarna i förskott. Man
            behöver också se till att länsstyrelsen skyndsamt gör en kartläggning
            så att vi får se hur pass stor omfattning det är när det gäller
            dessa mackägare.
          </note>
          <note>
            Min slutliga fråga till ministern är fortfarande: Hur kan vi
            förenkla reglerna så att vi får se en levande landsbygd även fortsättningsvis?
          </note>
          <note>
            Anf. 6 ANN-CHARLOTTE HAMMAR JOHNSSON (M):
          </note>
          <note>
            Fru talman! Jag tackar statsrådet för svaret. När det gäller
            budgeten är det väl bra med 150 miljoner under två år. Men det
            saknas andra komponenter som jag inte har hört någonting om. Och
            Moderaterna lägger som sagt 150 miljoner kronor i sin budget för
            2022, 2023 och 2024. Därmed finns det medel, men det finns också
            tid för genomförande.
          </note>
          <note>
            En företagare som jag har talat med sa att det handlar om cirka
            en månad per jobb och längre om marken är frusen. Han som befinner
            sig i norra Sverige talar om en handfull företag då jag frågade
            om ungefär hur många företag som utför jobben. Ekvationen blir
            då antal företag, månader för jobb och företag som går att boka
            in och som vet att de får betalt. Det handlar nu om en effektiv
            och kort handläggning av mackarna. Regeringen behöver titta på
            det finstilta i statsstödsreglerna, så att Sverige inte får de
            vita fläckar som jag var inne på, där det inte längre går att
            bo, verka och leva och ta sig från en nod till nästa i vårt land.
          </note>
          <note>
            Regeringen har en möjlighet att hitta en lösning på förskottsbetalning
            genom att till exempel ge ett uppdrag åt Almi. Det tycker jag
            är ett smart och klokt tips att ta med sig. När det handlar om
            låg risk, låg ränta och att banker inte lånar ut är Almi ett bra
            alternativ.
          </note>
          <note>
            Regeringen bör tillse att MSB snabbt skickar ut information till
            mackägarna – detta har varit rätt okänt för dessa små företagare,
            även om de har haft en tid på sig – och att MSB ges i uppdrag
            att använda sig av dispenser för att förlänga tiden för mackägarna
            så att de hänger med och inte slås ut.
          </note>
          <note>
            Tiden tickar på och är begränsad. Det finns lösningar på de knutar
            som har uppstått. Kommer statsrådet och regeringen att lösa hela
            frågan med alla dessa komponenter? Jag har hittills bara hört
            om pengar i budgeten.
          </note>
          <note>
            Anf. 7 Näringsminister IBRAHIM BAYLAN (S):
          </note>
          <note>
            Fru talman! Detta är naturligtvis angelägna frågor. Regelverket
            har, som sagt, funnits sedan 2014. Och för de allra flesta som
            har den kommersiella grunden har man gjort de nödvändiga investeringarna.
          </note>
          <note>
            Precis som vi har hört tidigare är det ofta så att om man inte
            har den kommersiella grunden, vilket ofta är fallet i just glesbygden,
            behöver man stöd för att åstadkomma dessa förbättringar. Jag är
            övertygad om att alla vill göra dem. Det finns ingen som vill
            bidra till brandfara eller till nya miljöproblem genom att detta
            kommer ut i naturen.
          </note>
          <note>
            Fru talman! Därför bidrar vi med ett stort antal stöd, alltså
            det allmänna stöd som jag pratade om, det landsbygdsprogram som
            finns och ett riktat stöd till såväl handlare som mackar.
          </note>
          <note>
            Jag får frågor om huruvida det finns annat som regeringen kan
            tänkas göra. Så är det absolut. Själva syftet är naturligtvis
            att åstadkomma en förbättring och att vi dessutom har denna service
            i hela vårt land.
          </note>
          <note>
            Precis som har sagts tidigare kommer vi att se en övergång från
            fossil energi till elektricitet, biodrivmedel och annat. Men det
            är en utveckling som kommer att ske stegvis, och traditionella
            mackar som vi har i dag kommer att behövas under överskådlig tid.
            R edan nu måste vi dock natur ­ ligtvis också ta höjd för det
            som Elisabeth Björnsdotter Rahm tar upp, nämligen stöd för att
            kunna ställa om till exempelvis elektrifiering.
          </note>
          <note>
            Det finns möjligheter för mackägare i hela vårt land att ta del
            av Klimatklivet för att till exempel göra de investeringar som
            krävs för att kunna tillhandahålla elektricitet. Staten satsar
            också på att se till att det finns el ­ stolpar längs de statliga
            vägarna.
          </note>
          <note>
            J ag vill tillstå att vi bara är i början i den meningen att
            det säljs allt fler elfordon – ojämnt över landet. Men vi är också
            bara i början av att stärka denna infrastruktur.
          </note>
          <note>
            Fru talman! Det som dock gör mig optimistisk är att vi redan
            i dag har elinfrastruktur i hela vårt land. Vi har ett stamnät
            som går över hela landet. I dag är det inte tillräckligt eftersom
            det inte har investerats i det tillräckligt mycket under de senaste
            30 åren av ett mycket enkelt skäl, nämligen att man för 15 år
            sedan trodde att elnätet var färdigbyggt vilket det inte är. Nu
            sker det en kraftig ökning av utbyggnaden av stamnätet. Men det
            behöver också komma ut dit där konsumenterna är och dit där det
            efterfrågas laddpunkter men där man inte riktigt hittar dem. Därför
            behöver vi jobba vidare. Mot denna bakgrund har vi lagt pengar
            till detta i den budget som vi har lagt fram i riksdagen.
          </note>
          <note>
            Fru talman! När det gäller syftet och vad vi vill åstadkomma
            tror jag att vi är ganska överens. Sedan kan man naturligtvis
            också välkomna att Moderaterna nu i opposition lägger fram förslag
            om satsningar. Jag vet att de i regeringsställning inte var lika
            angelägna om detta. Men bättre sent än aldrig, som man brukar
            säga. Och det kanske absolut bästa är naturligtvis att de förslag
            som vi har lagt fram i riksdagen fullföljs så att dessa pengar
            kommer ut till mackägarna.
          </note>
          <note>
            På frågan om vi också är beredda att se över andra möjliga lösningar
            för de utmaningar som finns är svaret absolut ja. Så länge de
            följer de lagar och regler som vi har ska vi naturligtvis göra
            vårt bästa, oavsett om det handlar om förskott eller andra lösningar
            för att se till att alla mackar kan göra detta och finnas kvar
            och tillhandahålla den service som medborgarna så väl behöver.
          </note>
          <note>
            Anf. 8 ELISABETH BJÖRNSDOTTER RAHM (M):
          </note>
          <note>
            Fru talman! Denna fråga var uppe i våras, och ingenting har hänt.
            Nu är frågan uppe igen, och näringsministern säger att Moderaterna
            inte har gjort någonting. Under vår tid i regeringen gav vi MSB
            uppdraget att titta på detta. Ministern har suttit i sju år och
            inte gjort någonting åt detta. Man kan alltså fundera över vem
            som bär ansvaret här.
          </note>
          <note>
            Just nu ser vi en stor expansion av arbetsmarknaden i den norra
            delen av Sverige, som ministern sa är 20 procent av Sveriges yta.
          </note>
          <note>
            (Näringsminister IBRAHIM BAYLAN (S): 40 procent – 25 plus 15.)
          </note>
          <note>
            Jag tackar näringsministern för detta.
          </note>
          <note>
            Men det som jag funderar över är att vi har MSB, Energimyndigheten,
            Tillväxtverket och många olika myndigheter som är inblandade i
            denna fråga. Och vi måste försäkra oss om att det gamla systemet,
            som jag kallar det, med diesel och bensin kan överleva och fortsätta
            tills vi når målet om ett fossilfritt samhälle 2040. Men det kommer
            inte att vara möjligt om vi inte ser till att vi kan försäkra
            oss om att dessa mackar kan överleva fram tills vi ser en vändning.
          </note>
          <note>
            Min fråga är fortfarande: Hur ska detta ske?
          </note>
          <note>
            Anf. 9 Näringsminister IBRAHIM BAYLAN (S):
          </note>
          <note>
            Fru talman! Svaret på frågan är naturligtvis att vi hjälps åt
            och att vi stöttar också från den nationella nivån.
          </note>
          <note>
            Det är precis som Elisabeth Björnsdotter Rahm säger: detta var
            någonting som kom under den moderatledda regeringen. Men det kom
            inte resurser på motsvarande sätt. De resurserna har vi föreslagit
            – och kommer att fortsätta föreslå – inte minst i den budget som
            nu ligger på riksdagens bord.
          </note>
          <note>
            Elisabeth Björnsdotter Rahm säger att detta var uppe i våras
            och att inget har hänt. Jag håller nog inte med. Det faktum att
            regeringen i den höstbudget som vi har tillsätter ytterligare
            resurser är ett uttryck för att vi inte är i mål. Vi behöver de
            här resurserna. Och, som jag sa tidigare, kan vi underlätta på
            andra sätt ska vi naturligtvis göra det. Målet tror jag att vi
            har gemensamt: att det ska vara säkert och tryggt såväl för människor
            som för miljö och natur. Samtidigt ska vi tillhandahålla den service
            som drivmedelsförsörjningen innebär.
          </note>
          <note>
            Även om vi alla, tror jag, drömmer om och tror att det fossilfria
            samhället blir väldigt mycket bättre är vi inte riktigt där. Vi
            kommer steg för steg att behöva hjälpas åt och göra dessa investeringar.
          </note>
          <note>
            Fru talman! Nu hade vi en diskussion om hur det ser ut i de norra
            delarna av landet. Det är klart att många av dessa utmaningar
            finns i hela landet, men det blir särskilt tydligt just i Norrbotten
            och Västerbotten. Det är 40 procent av landets yta, men där finns
            runt 5 procent av befolkningen. Då blir tillgången till offentlig
            service men också, i det här fallet, till handel, mackar och annat
            en utmaning, särskilt om man rör sig från kusten. Därför måste
            vi fortsätta att hjälpas åt.
          </note>
          <note>
            Det är mot den bakgrunden som regeringen föreslår stora satsningar,
            inte bara för att se till att hela Sverige kan leva utan också
            för att ta till vara de stora investeringar som nu görs i de norra
            delarna av vårt land. Det är till gagn inte bara för norra Sverige
            utan för hela landet.
          </note>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2021/22:29 om vårjakt på råbock i
            hela landet
          </note>
          <note>
            Anf. 10 Näringsminister IBRAHIM BAYLAN (S):
          </note>
          <note>
            Fru talman! Erik Ottoson har frågat mig vilka skälen är till
            att regeringen har beslutat att tillåta jakt på råbock under tiden
            den 1 maj till den 15 juni i hela landet.
          </note>
          <note>
            Fru talman! Våra viltstammar är en naturlig del av vårt land.
            Livskraftiga och friska viltstammar kräver ansvarsfull förvaltning.
            På så vis stämmer det att våra viltstammar är en ändlig men förnybar
            resurs som måste förvaltas väl. Det är bland annat mot denna bakgrund
            som regeringen i våras gjorde en översyn av jakttiderna. Rådjursstammen
            är stark och livs ­ kraftig och förekommer i stabila eller ökande
            populationer i alla län. Stammen har spridit sig norrut och har
            sedan mitten av 1950-talet etablerat sig i stora delar av norra
            Sverige, och trenden, fru talman, är ökande. Det stämmer också
            att jakt på råbock tidigare enbart varit tillåten i de län som
            varit drabbade av radioaktivt nedfall efter kärnkraftsolyckan
            i Tjernobyl. Under de 30 år som denna jakt varit tillåten i dessa
            fem län har det inte dokumenterats någon negativ påverkan på rådjursstammen.
          </note>
          <note>
            Fru talman! Det var över 20 år sedan en systematisk genomgång
            gjordes av jakttiderna. Beslutet om ändringar av jakttiderna grundar
            sig på ett gediget underlag från Naturvårdsverket som remitterats
            av regeringen. Sedan den senaste översynen har bland annat skador
            och trafikolyckor orsakade av exempelvis rådjur ökat. Rådjuren
            delar till viss del foderresurs med annat klövvilt och orsakar
            skada på såväl skog som gröda. Rådjuren är också den viltart som
            är överrepresenterad vid olyckor mellan vilt och trafik, och trenden
            är tyvärr också ökande. Detta innebär kostnader såväl för den
            enskilde som för samhället. Allt sammantaget finns ett ökat behov
            av att reglera rådjursstammen och att främja en med hänsyn till
            allmänna och enskilda intressen lämplig utveckling av stammen.
            För detta ansvarar markägaren och jakträttsinnehavaren. Utökade
            jakttider är ett sätt att möjliggöra detta när snö ‑ , is- och
            temperaturförhållandena är lämpliga.
          </note>
          <note>
            Sammantaget gör jag och regeringen bedömningen att vårjakt på
            rå ­ bock i hela landet möjliggör minskade skador och en god förvaltning
            av rådjursstammen.
          </note>
          <note>
            Anf. 11 ERIK OTTOSON (M):
          </note>
          <note>
            Fru talman! Tack, ministern, för svaret! Det är ett intressant
            svar som sprider en del ljus på resonemangen bakom beslutet. Det
            var också hela syftet med interpellationen: att försöka förstå.
          </note>
          <note>
            Jag vill börja med att säga att jag i grunden är positiv till
            att vi använder jakt för att förvalta våra viltstammar. Som statsrådet
            känner till är jag själv jägare, och jag tycker att det är viktigt
            med en god viltförvaltning. Etiken och den biologiska, så att
            säga, förankringen i de åtgärder vi gör är avgörande. Därför är
            det intressant att lyssna.
          </note>
          <note>
            Jag har också tagit del av Naturvårdsverkets analys inför regeringsbeslutet.
            Där tydliggör man mycket riktigt att möjligheten till jakt på
            råbock under våren kan hjälpa till att begränsa rådjursstammen.
            Men man säger samtidigt att den riktigt verkningsfulla åtgärden,
            om man nu ska begränsa stammen, snarare är att tillåta ytterligare
            jakt på hondjur. Det är väl överensstämmande med den forskning
            som finns. Det är huvudsakligen antalet hondjur som avgör nativiteten.
            Ganska få bockar kan nämligen befrukta ganska många hondjur, och
            därmed får man ett ganska stort antal kid i reproduktionen.
          </note>
          <note>
            Det är alltså egentligen detta som skulle vara den absolut mest
            kraftfulla åtgärden. Jag förstår dock att regeringen väljer att
            hålla tillbaka detta, för det finns etiska frågetecken kring att
            tillåta jakt på get och kid under till exempel februari månad,
            som också har varit en del av diskussionen.
          </note>
          <note>
            Det jag är intresserad av är regeringens resonemang kring att
            man har valt att göra detta i hela landet. Naturvårdsverket har
            valt att plocka bort Jämtlands och Norrbottens län i sitt förslag,
            men regeringen väljer ändå att gå fram med hela landet.
          </note>
          <note>
            Det finns också remissinstanser som har påpekat det faktum att
            det är ganska olika hur rådjursstammen utvecklas i olika delar
            av landet och att det i sig kan vara skäl till att vara återhållsam
            i ett inledande skede eller åtminstone att försöka göra lokala
            anpassningar. Ett sådant exempel är områden där det finns en väldigt
            stark dovhjortsstam. Där blir rådjuren kraftigt tillbakapressade,
            eftersom dovhjorten är mer av en allätare och på det viset utnyttjar
            samma foderresurs som bland annat rådjuren. Då pressas stammen
            kraftfullt tillbaka.
          </note>
          <note>
            Regeringens beslut innebär att detta blir lite grann av ett experiment,
            för det har inte testats i Sverige tidigare. Det blir gällande
            på alla ställen, och det kan få väldigt olika effekt beroende
            på var vi befinner oss någonstans. Jag säger att det inte har
            testats i Sverige tidigare. Jag är fullt medveten om de regler
            som har gällt tidigare i de olika Tjernobyllänen. Där har man
            ju problemet med radioaktivitet i djur under hösten, vilket begränsar
            den traditionella höstjakten på råbock. Det har då inte haft samma
            fulla utslag i stammen som man kommer att kunna se från och med
            nästa vår, när detta blir allmänt gällande i hela landet. Det
            finns alltså inga nu aktuella exempel i Sverige där man har förvaltat
            stammen på det här viset, och det är någonting nytt för jägarkåren.
          </note>
          <note>
            Tiden är begränsad. Jag kommer att återkomma till fler frågetecken
            eller funderingar när det gäller sådant som jag gärna vill förstå.
            Det jag möter bland andra jägare är att de är positivt överraskade
            när det gäller utökade jakttider – det är något som vi jägare
            generellt ser positivt på. Men de undrar också om man verkligen
            har tänkt igenom detta och vad det in ­ nebär för förvaltningen
            av rådjursstammen. Det är nämligen en helt annan sak att jaga
            råbock på våren än att jaga råbock på hösten. På våren kräver
            det mycket större ansvarstagande i fråga om förvaltningstanken
            än det gör under hösten, eftersom reproduktionen för året ännu
            inte har ägt rum.
          </note>
          <note>
            Anf. 12 Näringsminister IBRAHIM BAYLAN (S):
          </note>
          <note>
            Fru talman! Det är precis som Erik Ottoson säger. Det finns förstås
            ett antal saker som komplicerar detta. Det finns dock erfarenheter,
            framför allt från de fem län som har varit värst drabbade av nedfall
            från Tjernobyl och där detta har varit tillåtet under de senaste
            30 åren. Under de 30 år som jakten har varit tillåten i dessa
            fem län har det inte dokumenterats någon negativ inverkan på rådjursstammen
            på det sättet.
          </note>
          <note>
            Nu frågar Erik Ottoson varför vi har tagit beslut om att vårjakt
            kan införas i samtliga län. Jag ska försöka svara så gott det
            går. Precis som Erik Ottoson säger finns det skillnader mellan
            länen. Detta är naturligtvis alltid en grannlaga uppgift. När
            vi fick förslaget från Naturvårdsverket skickade vi ut det på
            remiss, och ett antal remissvar har inkommit. Ett av de remiss
            ­ s var som vi fäster stor vikt vid är svaret från SLU. Där finns
            mycket kunskap och forskning. I det remissvaret anser man att
            vårjakt kan införas i samtliga län.
          </note>
          <note>
            Man får dock ha en viss ödmjukhet för att vi inte har gjort detta
            på 30 år. Nu öppnar vi upp denna möjlighet, och det är klart att
            vi noggrant kommer att följa utvecklingen. Skulle det visa sig
            att det sker något som är problematiskt i de län där detta tidigare
            inte varit tillåtet måste vi vara beredda att ta till oss den
            informationen och de rönen. Jag skulle tro att forskarna – inte
            minst de på SLU, som själva har argumenterat för detta i sitt
            remissvar – följer detta noggrant.
          </note>
          <note>
            Det är svaret på de frågor Erik Ottoson tog upp. Men när man
            inte har gjort detta på väldigt länge, utan bara haft det koncentrerat
            till de fem län där nedfallet från Tjernobyl varit störst, och
            nu öppnar upp det för hela landet behöver man vara beredd att
            ta till sig om det skulle visa sig att det framkommer ny information
            eller ny forskning.
          </note>
          <note>
            Anf. 13 ERIK OTTOSON (M):
          </note>
          <note>
            Fru talman! Det gläder mig väldigt mycket att ministern säger
            att man vill följa upp detta noggrant. Jag hoppas att man är villig
            att fundera över hur det ska hanteras om vi i delar av landet
            eller i hela landet skulle se negativa konsekvenser av detta.
            Jag tolkar det som att uppföljningen i sådana fall skulle syfta
            till detta.
          </note>
          <note>
            Andra remissvar som har inkommit, bland annat det från Svenska
            Jägareförbundet, föreslår att man går fram försiktigt och med
            varsamhet och kanske börjar med att utvidga till de län som är
            direkt angränsande till de tidigare så kallade Tjernobyllänen.
            Dessa remissvar föreslår att man tar det stegvis för att i mindre
            skala ta del av nya erfarenheter.
          </note>
          <note>
            Det är, som ministern säger, 30 år sedan sist, och det har ju
            hänt en del inom jakten och jägarkåren under dessa 30 år. Det
            har kommit in en ny grupp jägare, av vilken jag själv är en del,
            med personer som bor i urbana områden men som i allt större utsträckning
            tar del av jakten och som då kanske inte har samma inväxta tradition
            av förvaltarskapstanken. Detta är i sådana fall en mycket mer
            manuellt inlärd kunskap än sådan som man har med sig från barnsben,
            och detta kan få effekter.
          </note>
          <note>
            Det är också så, vilket jag avslutade mitt förra inlägg med att
            poängtera, att man vid jakt på våren måste ta ett mycket större
            förvaltarskapsansvar. Det finns flera skäl till detta.
          </note>
          <note>
            Det första är att reproduktionen ännu inte har ägt rum det året
            och att man, om man vill ha en välmående rådjursstam, bör fokusera
            sin avskjutning på de individer som uppvisar de sämsta anlagen
            på olika sätt.
          </note>
          <note>
            Det andra är att rådjurens födosök är väldigt mycket mer extensivt
            den tiden på året, vilket innebär att man kan se rörelser hela
            dygnet, även dagtid. Detta gör att risken för överskjutning ökar
            drastiskt eftersom möjligheterna till skottlossning ökar drastiskt
            med tanke på djurens rörelsemönster.
          </note>
          <note>
            Om detta ska fungera krävs ett ökat ansvarstagande från jägarkåren,
            och jag upplever att stora delar av jägarkåren är villiga att
            göra detta. Många som jag träffar säger helt sonika att de inte
            tänker jaga råbock på våren, eftersom det inte är någonting som
            de ser ett behov av.
          </note>
          <note>
            För att återknyta till detta behov vill jag ställa en fråga till
            ministern. Om man nu ser sådana problem med betesskador och betestrycket
            från rådjursstammen, har det funnits ett övervägande från regeringens
            sida att snarare satsa på information om den problematiken? Detta
            görs ju i olika sammanhang när det gäller betesskador från älg,
            vildsvin, dovhjortar och annat för att försöka öka intresset hos
            jägarkåren för att hålla nere stammen. Jag upplever inte att detta
            är en diskussion som finns i jägarkåren eller bland markägarna
            i någon större utsträckning i dagsläget. Det har i sin tur bidragit
            till de frågor jägarna ställer sig när jakten utökas.
          </note>
          <note>
            Är det så att vi vill pressa tillbaka vår svenska rådjursstam
            symmetriskt över hela rikets yta? I så fall tror jag att det också
            finns andra åtgärder som behöver vidtas och andra diskussioner
            som behöver tas. Jag är av uppfatt ­ ningen att det i dagsläget
            inte är så att man under pågående jakttid skjuter alla djur man
            ser, utan man försöker snarare att förvalta och behålla en stark
            och livskraftig stam. Man håller tillbaka i de lägen då man ser
            djur som man vill spara och släpper på i de lägen då man känner
            att det finns djur som man kan ta hem som ränta ur skogen.
          </note>
          <note>
            Om man nu har detta som ambition – om man ser det här som ett
            stort problem och anser att rådjuren behöver tryckas tillbaka
            – är frågan kanske snarare vilka andra åtgärder regeringen har
            diskuterat och övervägt för att uppnå målet.
          </note>
          <note>
            Anf. 14 Näringsminister IBRAHIM BAYLAN (S):
          </note>
          <note>
            Fru talman! Det är helt uppenbart att Erik Ottoson är väl påläst
            och har engagerat sig i den här frågan, vilket jag välkomnar.
          </note>
          <note>
            Det finns ju, precis som jag själv redogjorde för, ett antal
            problem som är förknippade med en allt större rådjursstam. Det
            är dessutom en rådjursstam som av många olika skäl, inte minst
            på grund av det allt varmare vädret, rör sig allt längre norrut.
          </note>
          <note>
            Som jag sa tidigare kan det handla om skador på skog och natur,
            men det handlar minst lika mycket om de allt större problem vi
            har när det gäller trafiken. Där hjälper ju inte information,
            för det är nog inga rådjur eller människor som avser att krocka
            med varandra. Skadorna finns dock tyvärr ändå där.
          </note>
          <note>
            Det är också mot den bakgrunden vi har ett behov av att utöka
            detta. Man måste dock följa upp det och se att det fungerar som
            det ska. Min bild, fru talman, är att det är precis som Erik Ottoson
            säger. Jag upplever att vi har en väldigt klok jägarkår som har
            ett eget intresse av att göra detta på ett så bra sätt som det
            bara går. Det är inte en sådan bild som ibland har målats upp
            i andra länder – en bild av att jägarkåren bara skjuter – utan
            snarare finns det ett väldigt stort intresse av att ta både ett
            etiskt ansvar och ett naturansvar.
          </note>
          <note>
            Väldigt mycket av den jaktpolitik vi har bygger just på ett tätt
            samarbete med jägarna. Det allmänna uppdraget är ett sådant exempel
            – det bygger på ett tätt samarbete mellan oss och inte minst Jägareförbundet.
          </note>
          <note>
            Fru talman! Det finns naturligtvis ett antal saker att se upp
            med, men vi är nog väl medvetna om dem. Vi har öppnat upp för
            vårjakt över hela landet, och orsakerna är precis de som jag har
            redogjort för. Skulle det visa sig att detta inte fungerar i något
            eller några län måste man naturligtvis vara beredd att överväga
            förändringar.
          </note>
          <note>
            Anf. 15 ERIK OTTOSON (M):
          </note>
          <note>
            Fru talman! Jag tackar ministern för de utvecklade resonemangen.
          </note>
          <note>
            Precis som ministern sa i sitt svar finns det ju en delvis delad
            foder ­ resurs med älgen när det gäller till exempel olika barrplantor,
            framför allt förädlade sådana. Det finns dock en diskussion om
            evidensen även när det gäller älgskador. Frågan är också vad som
            påverkar mest av en älg och ett rådjur samt i vilken omfattning
            man löser problemen med ytterligare jakt på rådjur.
          </note>
          <note>
            När det gäller trafikbiten är jag den första att hålla med om
            att det är angeläget. Jag har haft en interpellationsdebatt i
            kammaren med ministerns kollega, infrastrukturminister Tomas Eneroth,
            som tyvärr har visat ett kompakt ointresse för att underlätta
            för jakt nära väg, framför allt med lös hund, som den interpellationen
            gällde. Jag tycker att detta är beklagligt, framför allt eftersom
            rådjur är hyggligt lokala och har hemområden på inte särskilt
            många hektar.
          </note>
          <note>
            Vill man minska antalet viltolyckor måste jakten bedrivas i anslutning
            till vägar, och ska jakten bedrivas i anslutning till vägar innebär
            det stora risker för oss med jakthund. Så sent som för någon dag
            sedan fick jag själv stoppa min hund från att springa rakt över
            en 80-väg, vilket såklart är en väldigt obehaglig upplevelse när
            det är tung trafik.
          </note>
          <note>
            Det är klart att det är många olika kommunicerande kärl; det
            är därför jag avslutningsvis vill återkomma till frågan om vilka
            andra åtgärder man har övervägt. Med respekt för att ministern
            inte var landsbygdsminister när beslutet fattades och under denna
            beredningsprocess hoppas och tror jag att det institutionella
            minnet trots allt har följt med för att ministern ska kunna svara
            på denna fråga: Har man funderat på andra saker än bara ut ­ ökad
            jakttid? Det är lite känsligt med vårbocksjakten eftersom detta
            är någonting nytt och komplicerat som kräver ny kunskap i jägarkåren
            – som i dag kanske inte finns där – för att få till en bra förvaltning.
          </note>
          <note>
            Anf. 16 Näringsminister IBRAHIM BAYLAN (S):
          </note>
          <note>
            Fru talman! Detta är nytt och känsligt, men likväl har vi erfarenhet,
            framför allt från de fem län där detta har varit tillåtet i 30
            års tid.
          </note>
          <note>
            Jag har också stort förtroende för de jägare som deltar i den
            här jakten när det gäller att de tar del av de erfarenheter som
            finns hos kollegorna i de fem länen men också följer de instruktioner
            som finns. Som jag sa i ett tidigare inlägg upplever jag att vi
            har väldigt ansvarsfulla jägare i vårt land. Det gäller såväl
            organisationer som enskilda jägare.
          </note>
          <note>
            När det gäller ytterligare åtgärder är det klart att vi inför
            varje beslut tittar på ett antal parametrar. Efter ett gediget
            arbete från Naturvårdsverket och remissvar från ett stort antal
            remissinstanser landade vi i att även detta behövs och i att det
            behövs över hela landet. Orsakerna har jag redan redo ­ gjort
            för.
          </note>
          <note>
            Fru talman! Det jag talar om är inte bara skador på skog och
            natur och trafikskador, utan det finns också ett ökande problem
            som måste mötas. När det gäller till exempel trafikskador är det
            klart att man vidtar ett stort antal andra åtgärder. Man försöker
            säkra trafiken, se till att sätta upp stängsel med mera. Men vi
            har också landat i att en utökning av detta i hela landet kan
            bidra till att minska det ökande trycket och därmed risken för
            trafikskador på såväl djur som människor och egendom.
          </note>
          <note>
            Stort tack för debatten! Vi har anledning att återkomma. Det
            var första men antagligen inte sista gången.
          </note>
          <note>
            Interpellationsdebatten var härmed avslutad.
          </note>
          <note>
            § 13 Svar på interpellation 2021/22:19 om oljeproducerad el
          </note>
          <note>
            Anf. 17 Statsrådet ANDERS YGEMAN (S):
          </note>
          <note>
            Fru talman! Thomas Morell har frågat miljö- och klimatministern
            hur regeringen och han, inom sitt ansvarsområde, säkerställer
            att Sverige har en trygg, stabil och klimatneutral elförsörjning
            under kommande vinter. Arbetet inom regeringen är så fördelat
            att det är jag som ska svara på interpellationen.
          </note>
          <note>
            Som Thomas Morell mycket riktigt påpekar kommer belastningen
            på elnätet att öka under vintern när behovet av uppvärmning av
            våra bostäder är som störst. Detta är anledningen till att Affärsverket
            s venska k raftnät har upphandlat att Karlhamnsverket ska utgöra
            del av effektreserven mellan den 16 november och den 15 mars varje
            år ända fram till 2025.
          </note>
          <note>
            Anledningen till att Karlshamnsverket har varit i drift under
            september månad är att de höga energipriserna i Europa har gjort
            det lönsamt för ägaren att producera el. Verkets ägare Uniper
            har ställt Karlshamnsverket till marknadens förfogande av kommersiella
            skäl. Anläggningen har inte beordrats av Svenska kraftnät att
            producera el av drifts s äkerhetsskäl eller för att det har funnits
            risk för effektbrist.
          </note>
          <note>
            Inför den kommande vintern bedömer S venska kraftnät i sin rapport
            om kraftbalansen på elmarknaden att den sammanlagda installerade
            effekten kommer att vara c irk a 3 500 megawatt högre jämfört
            med årsskiftet 2020/21. Precis som vid förra årsskiftet beror
            ökningen framför allt på ökad installerad effekt av vindkraft.
          </note>
          <note>
            Regeringen arbetar för att säkerställa att Sverige har en trygg,
            stabil och klimatneutral elförsörjning året runt. För att möta
            den ökade efterfrågan på el behöver elmarknadens aktörer emellertid
            fatta beslut om investeringar i nya elproduktionsanläggningar.
            Därför har regeringen tagit fle ­ ra initiativ för att skapa så
            goda förutsättningar för det som möjligt. Bland annat arbetar
            regeringen med en nationell strategi för elektrifiering som tar
            ett helhetsgrepp om förutsättningarna inom energisektorn. Arbetet
            med elektrifieringsstrategin påbörjades under 2020 och har nu
            gått in i sin slutfas.
          </note>
          <note>
            Anf. 18 THOMAS MORELL (SD):
          </note>
          <note>
            Fru talman! Tack för svaret, statsrådet!
          </note>
          <note>
            När jag skrev interpellationen gick Karlshamnsverket för full
            maskin, om man kan uttrycka det på det sättet. Det gick åt 140
            000 liter olja varje timme. Bryter man ned det blir det 2 333
            liter varje minut eller 39 liter varje sekund. Det produceras
            ganska mycket koldioxid i en sådan anläggning. När vi pratar om
            att gå över till ett fossilfritt samhälle blir det lite avigt
            om man producerar el med olja och kör ut det i elsystemet medan
            jag står hemma och laddar min elbil och tror att det är miljövänligt.
            Det rimmar lite illa.
          </note>
          <note>
            Statsrådet säger i svaret att det var lönsamt för ägaren att
            producera elen på detta sätt. Det kan det vara. Men elpriset nere
            i Skåne drog också iväg ganska ordentligt för ett tag sedan. Det
            var uppe i 224 öre per kilowattimme. Det priset noterades den
            7 oktober. Priset återspeglar efterfrågan och tillgång. Det kan
            alltså hända att det inte fanns risk för att ljuset skulle slockna.
            Men hur som helst fick man betala ganska duktigt för den el som
            producerades, och den togs in från utlandet.
          </note>
          <note>
            Det är lite olyckligt att vi har hamnat i situationen att vi
            inte själva har tillräcklig energiproduktion hemma i stugan. Elen
            är ändå ett av de viktigaste energislagen vi har för industrin,
            för att värma bostäder och för all verksamhet vi har. Vi kan titta
            bara på hur mycket ström som går åt varje dag i det här huset.
            Att sätta oss i en situation där vi inte har tillräckligt med
            inhemskt producerad energi utan där vi måste köpa el utifrån till
            sky ­ höga priser är inte särskilt bra. Jag är lite nyfiken på
            vad regeringen avser att göra där framöver.
          </note>
          <note>
            I svaret sägs det att man har en strategi för elektrifiering.
            Det är jättebra. Men jag hade velat se den strategin för flera
            år sedan, att man hade kommit fram till en strategi och en plan
            för hur man ska täcka energibehovet. Det handlar inte bara om
            att generera el. Det handlar lika mycket om att få ut elen till
            konsumenten. Men där är man inte ens framme vid ett förslag, och
            vintern närmar sig.
          </note>
          <note>
            Vi är nu i oktober månad. Vi har en höstmånad, november, kvar.
            Sedan går vi in i vintern. Har vi otur får vi en kall vinter i
            år, även nere i Skåne. Om elpriset hamnar på 224 öre per kilowatt
            imme kommer det att bli en dramatisk kostnadsökning för dem som
            ska värma upp sina bostäder. Jag tycker att regeringen har handskats
            med energifrågan på ett tafatt sätt. Man ligger hela tiden steget
            efter.
          </note>
          <note>
            El är oerhört viktigt för vår industri. Det är viktigt för människors
            välmående och för att de ska kunna värma sina hus. Det är också
            viktigt i den övergång i vårt samhälle som innebär att vi ska
            elektrifiera fordonen. Senast i går diskuterades i tv den dramatiska
            ökningen i nybilsförsäljningen av elfordon. Men vad hjälper det
            att sälja elbilar om det är tomt i kontakten? Jag vill gärna få
            ett svar på det från statsrådet.
          </note>
          <note>
            Anf. 19 Statsrådet ANDERS YGEMAN (S):
          </note>
          <note>
            Fru talman! Som framgick av mitt svar tidigare kommer Sverige
            vid den kommande nyårsaftonen att ha 3 500 megawatt mer installerad
            effekt än vi hade förra nyårsaftonen.
          </note>
          <note>
            Jag kan väl gå så långt som att hålla med Thomas Morell när det
            gäller att det är viktigt att vi har tillgång till el. Men Thomas
            Morell verkar ha missförstått en del saker när det gäller energiförsörjningen
            och energipoli ­ tiken. Jag tänker för ordningens skull gå igenom
            några.
          </note>
          <note>
            I Sverige produceras 99,2 procent av elen fossilfritt. Det betyder
            att när Thomas Morell tankar en dieselbil är 100 procent av utkomsten
            fossil. Men när han tankar en elbil är utkomsten 0,8 procent fossil.
            Det är alltså en gigantisk skillnad mellan de två. Det stämmer
            att vi har en försäkring i Karlshamnsverket, som ibland är fossildriven.
            Men den är alltså inräknad i de 99,2 procenten fossilfrihet.
          </note>
          <note>
            Man kan undra lite varför Sverigedemokraterna oroar sig så mycket
            över det fossila innehållet i Karlshamnsverket, som körs i snitt
            en dag vart ­ annat år, när samma sverigedemokrater vill sänka
            priset på bensin och diesel. Det skulle göra att vi använder mer
            fossila bränslen och importerar mer olja från Mellanöstern och
            gör oss mer beroende av energitillförsel till Europa från Putin.
          </note>
          <note>
            Det är klart att det är frestande för en sverigedemokrat att
            tro att världen slutar vid Skånes gräns. Men vi är sammankopplade
            med övriga Europa. Det stämmer att vi importerade el tre dagar
            förra året, trots att vi har ett överskott på årsbasis på 35 terawattimmar.
            Det betyder att vi 363 dagar om året exporterar el till våra grannländer,
            vilket trycker bort koldioxid ­ utsläpp där. Det är något som
            Thomas Morell borde vara glad över.
          </note>
          <note>
            Det stämmer också att vi importerar några timmar om året. Vad
            importerar vi då? Vi importerar framför allt fossilfri vattenkraft
            från Norge. Jag tror att det var 83 procent av vår import som
            var vattenkraft och el från Norge. Vad kommer som nummer två?
            Det gör Danmark. 13 procent av vår elimport kommer därifrån tre
            dagar om året. Av de tre dagarna kommer 96 procent av vår import
            från Norge och Danmark. Det är länder som när det gäller lågt
            fossilavtryck bara kan slås av Sverige.
          </note>
          <note>
            Vi har alltså en betydligt bättre situation än våra grannländer,
            exempel ­ vis Finland, som är beroende av nettoimport. Vi har
            nettoexport och ett stort överskott. Vi har överskott, och Finland
            har underskott.
          </note>
          <note>
            Vi har drabbats i betydligt mindre omfattning av elprishöjningar
            på kontinenten än andra länder. Exempelvis Frankrike, ett land
            som till väldigt stor andel är beroende av kärnkraft, har fått
            betydligt högre energiprishöjningar än Sverige och betydligt högre
            energiprishöjningar än Skåne. Samma sak gäller för Köpenhamnsregionen
            och Holland.
          </note>
          <note>
            Vad bör då göras? Vi behöver öka överföringskapaciteten till
            södra Sverige. Vi behöver se över elområdesindelningen, och om
            den bidrar negativt i så fall ändra den. Vi behöver öka energiproduktionen
            i södra Sverige. Därför beslutade regeringen i förra veckan att
            begränsa avgifterna för havsbaserad vindkraft så att Svenska kraftnät
            även kan bygga ut infrastruktur till havs och inte bara på land.
          </note>
          <note>
            Anf. 20 THOMAS MORELL (SD):
          </note>
          <note>
            Fru talman! Tack för svaret, statsrådet!
          </note>
          <note>
            Jag har inte helt hundra på att de som bor nere i Skåne tycker
            detsamma som statsrådet just sa om att de inte har drabbats så
            mycket av elprishöjningar. Får man betala 224 öre per kilowattimme
            är man nog rätt så less på det. Det är jag övertygad om.
          </note>
          <note>
            Vad den här diskussionen ska handla om är vår möjlighet att hålla
            igång vår industri. Klippans pappersbruk varslade 24 av de 75
            anställda. De stängde av en produktionslina. De hade inte råd
            att producera, för det var så dyra elkostnader. Det har stått
            bland annat i Dagens industri och Sydsvenskan. Det är bara att
            läsa där.
          </note>
          <note>
            Det är inte bara elpriset, om man ska vara ärlig. Det är även
            priset för naturgas, för de använder också det. Där har priset
            sexdubblats. Men den ena bördan läggs på den andra. Till slut
            går det helt enkelt inte att hålla igång en produktion. Då får
            man skicka hem människor från jobbet.
          </note>
          <note>
            Ola Ringdahl är vd på Lindab. Han befarar blackout. Så uttrycker
            han sig. Man måste titta på andra ställen för framtida produktion.
            Det är illavarslande när våra företag som försörjer så många människor
            i dagligt arbete börjar se sig om efter andra platser att ha sin
            produktion på för att man upplever att Sverige inte klarar detta.
          </note>
          <note>
            Det borde stämma till eftertanke. Det borde även statsrådet känna
            en oro för. Det gör jag. Det handlar om att människor inte kan
            gå till jobbet för att produktionen blir så dyr att man inte har
            råd att hålla igång den.
          </note>
          <note>
            Det här var två exempel. Det är Klippans Bruk som fick dra ned
            en produktionslina och varsla 24 personer och sedan Lindabs vd
            som säger att man måste titta på andra ställen för framtida produktion.
          </note>
          <note>
            Det är för att elpriset är högt. Sedan kan vi lägga en börda
            till på detta. Det är att dieselpriset ligger på nästan 20 kronor
            litern. Det får också en dramatisk konsekvens för hela industriproduktionen.
          </note>
          <note>
            Man sitter med två Svarte Petter. Det ena är att elpriset för
            att driva produktionen är högt. Det andra är att när man väl ska
            leverera sina varor ut till kund är transporterna dyra. Det är
            två saker som regeringen har sjabblat med, om man ska uttrycka
            sig lite enkelt.
          </note>
          <note>
            Höga energipriser riskerar industriproduktion. Det riskerar att
            allt fler människor kommer ut i arbetslöshet. Det oroar mig, och
            det borde rimligen också oroa statsrådet och hela regeringen.
          </note>
          <note>
            Börjar vår industriproduktion att tappa fart för att vi inte
            kan säkerställa energi, eller att energikostnaderna blir så höga
            att det inte lönar sig att driva verksamheten, är vi illa ute.
          </note>
          <note>
            Anf. 21 Statsrådet ANDERS YGEMAN (S):
          </note>
          <note>
            Fru talman! Bara så att det inte råder några oklarheter om detta:
            Jag tycker att elpriset i Skåne är för högt. Jag tycker att prisskillnaderna
            i Sverige är för stora. Jag har lagt fram politiska förslag för
            att förändra detta, och jag är beredd att lägga fram fler förslag
            för att förändra detta. I detta avseende råder det ingen oenighet.
            I det andra däremot råder det en del oenigheter. Jag tänker försöka
            att bena ut det.
          </note>
          <note>
            En sak till är vi överens om. Låga energipriser är bra för svensk
            industri. Låga elpriser och säkra elleveranser är det fundament
            som har gjort att världens första koldioxidfria stål etablerar
            sig i Norrbotten. Det är det fundament som gör att Europas största
            batterifabrik byggs i Skellefteå. Det är också skälet till, tror
            jag, att Volvo får den största lastbilsleveransen på ellastbilar
            i hela världen. Det är fantastiska framgångar för svensk industri
            som jag tror att både jag och Thomas Morell gläds över.
          </note>
          <note>
            Sedan går jag till Morells exempel. Vi börjar med Lindab. Jag
            har träffat Ola Ringdahl. Jag ska ställa samma fråga till dig,
            Thomas, som jag ställde till Ola. Vilka länder och vilka områden
            tittar du på, eftersom det svenska elpriset ibland är hälften
            eller en tredjedel av konkurrentländernas? Om du tycker att det
            svenska elpriset är för högt, vart funderar du på att flytta?
            Vi har Europas lägsta elpriser.
          </note>
          <note>
            Det är rimligt att vi oroar oss för prisfluktuationer i elpriset.
            Men icke förty, även dagen med det högsta priset och timmen med
            det högsta priset var elpriset högre i Köpenhamn, Amsterdam och
            Paris. Vilka länder är det vi tittar på om man ska flytta på grund
            av elpriset?
          </note>
          <note>
            När det gäller Klippans Bruk kröp det sedan fram att det inte
            var elpriserna på den förnybara elen som var Klippans Bruks problem.
            Det var att man var beroende av fossilkraft. Jag tror att det
            är talande för hela Europa just nu.
          </note>
          <note>
            Man har ett osunt beroende av olja från Mellanöstern och fossilgas
            från Putins Ryssland. Har man det så sätter man sig också i deras
            händer. Ska vi klara att pressa priserna på energi och klara att
            göra oss oberoende av det måste vi öka den förnybara produktionen
            i Sverige. Vi ska vara oberoende av Putin och oljeschejker. Först
            då kommer vi att kunna fortsätta att ha Europas lägsta elpris.
          </note>
          <note>
            Vi ska hålla ögonen på företagsklimat, och vi ska hålla ögonen
            på det andra. Men det går inte att som Thomas Morell peka på Karlshamnsverket
            och att det några dagar producerar med olja för att sedan sänka
            priset på diesel och bensin och på det sättet trycka upp utsläppen
            mångdubbelt mer än vad Karlshamnsverket förmår att producera.
            Det, min kära kammare, är dubbelmoral.
          </note>
          <note>
            Anf. 22 TREDJE VICE TALMANNEN:
          </note>
          <note>
            Jag påminner samtliga, även statsrådet, om att vi talar via talmannen.
          </note>
          <note>
            Anf. 23 THOMAS MORELL (SD):
          </note>
          <note>
            Fru talman! Just energikostnaden är oerhört viktig för att industrin
            ska orka hålla produktionen igång. Men det är ändå på det sättet
            att sten läggs på börda hela tiden.
          </note>
          <note>
            Vilka kriterier som styr Ola Ringdahl på Lindab vill jag inte
            blanda mig i. Men han har i varje fall sagt att man måste titta
            på andra ställen för framtida produktion. Det tolkar jag som att
            det är för dyrt att producera i Sverige. Man måste se sig om efter
            någon annan plats att göra det. Om det sedan enbart är elpriset
            eller en kombination av elpris och höga transportkostnader låter
            jag vara osagt. Statsrådet hade frågat honom. Jag antar att han
            också har fått ett svar från honom.
          </note>
          <note>
            Det sker en förändring i vårt samhälle. Precis som statsrådet
            sa har Volvo fått en stororder på elektriska lastbilar. Det produceras
            elektriska bilar, och det säljs elektriska bilar i en allt högre
            takt. Men det ställer också krav både på att vi kan producera
            el och att vi kan leverera el. Annars blir de bilarna verkningslösa.
          </note>
          <note>
            I vår familj bytte vi faktiskt bil i våras. Vi köpte ingen elbil,
            utan vi fortsatte med diesel av det enkla skälet att jag drar
            ganska tungt med bilen. Vi diskuterade med säljaren om detta med
            laddbara bilar. De kunde inte ha mer än tre ladduttag på Bilkompaniet
            där vi köpte vår bil. Jag ber om ursäkt för att jag sa ett namn
            där. Skälet var att kommunen inte kommer att bygga ut elnätet
            förrän 2029. Skulle de få upp fler stolpar släcker de kvarteret.
          </note>
          <note>
            Detta är ett bekymmer. Det är inte bara att producera el; man
            måste också se till att den kommer ut i stolparna så att det går
            att ladda de här elbilarna som vi nu vill ha ut på marknaden framöver.
          </note>
          <note>
            Anf. 24 Statsrådet ANDERS YGEMAN (S):
          </note>
          <note>
            Fru talman! Jag får börja med att be talmannen och Thomas Morell
            om ursäkt. Debatten ska naturligtvis ske via talmannen och ingenting
            annat – mittåt!
          </note>
          <note>
            Fru talman! Thomas Morell gömmer sig bakom Lindab och vad han
            själv tror. Därför vill jag i stället genom talmannen fråga Thomas
            Morell: Vart tror han att ett företag som oroar sig för elproduktionen
            och elpriserna i Sverige skulle kunna flytta? Svaret blev att
            han inte visste. Det svaret är enkelt att begripa eftersom alla
            länder i närområdet har högre elpriser än Sverige. Sverige har
            de konkurrenskraftigaste elpriserna.
          </note>
          <note>
            Fru talman! Jag delar Thomas Morells oro över att utbyggnadstakten
            för laddplatser är lite långsam. Sverige är i och för sig en av
            de länder i Europa som har flest laddplatser. Men om man är orolig
            över detta – varför vill man då som Sverigedemokraterna skära
            ned de bidrag som har lett till att Sverige leder Europatoppen
            för laddbara bilar? Det rimliga hade varit att stödja regeringens
            initiativ för att få fler laddplatser på plats. I stället gör
            Thomas Morell och Sverigedemokraterna det motsatta: Man drar ned
            på stödet. Det blir färre laddplatser. Det blir svårare att köra
            elbil.
          </note>
          <note>
            Då kommer naturligtvis kunderna att göra som Thomas Morell; de
            väljer att köpa en dieselbil och bidra till klimatförstöringen
            i stället för att köpa en elbil och bidra till klimatlösningen.
          </note>
          <note>
            Interpellationsdebatten var härmed avslutad.
          </note>
          <note>
            § 14 Svar på interpellation 2021/22:22 om bredbandsutbyggnad
          </note>
          <note>
            Anf. 25 Statsrådet ANDERS YGEMAN (S):
          </note>
          <note>
            Fru talman! David Perez har frågat mig dels hur regeringen avser
            att agera för att öka takten på utbyggnaden så att målet om att
            samtliga hushåll ska ha tillgång till snabbt internet till 2025
            kan nås, dels vad jag anser är de främsta orsakerna till att målet
            inte har kunnat nås samt att målet till 2025 inte heller ser ut
            att kunna nås. Han har också frågat mig om jag avser att vidta
            några åtgärder utifrån mina slutsatser.
          </note>
          <note>
            Fru talman! Hela Sverige bör ha tillgång till snabbt bredband
            och stabila mobila tjänster av god kvalitet. Regeringen verkar
            för att bredbandsmålen ska nås. D et långsiktiga målet i bredbandsstrategin
            till 2025 är bland annat att 98 procent av hushåll och företag
            bör ha tillgång till 1 gigabit per sekund . Post- och telestyrelsen
            bedömer att det finns möjlighet att det målet kan nås till 2025.
          </note>
          <note>
            Enligt PTS mobiltäcknings- och bredbandskartläggning hade n ärmare
            95 procent av hushållen och företagen tillgång till 1 gigabit
            per sekund eller fiber i den absoluta närheten i oktober 202 0
            , jämfört med c irka 9 2 procent i oktober 20 19 . Till 2025 finns
            ytterligare två mål: 1,9 procent av alla hushåll och företag bör
            ha tillgång till 100 megabit per sekund, och 0,1 procent av alla
            hushåll och företag bör ha tillgång till minst 30 megabit per
            sekund. PTS bedömer att målet om 100 megabit inte nås till 2025
            medan målet om 30 megabit per sekund kan komma att nås till 2025.
          </note>
          <note>
            Sverige har i internationell jämförelse en mycket väl utbyggd
            bredbandsinfrastruktur. I EU-kommissionens rapport DESI 2020 (
            Digital Economy and Society Index ) är Sverige ranka t på andra
            plats på området uppkoppling och på första plats på området snabb
            uppkoppling.
          </note>
          <note>
            Skillnaderna i tillgång till bredband mellan tätort och småort
            och lands ­ bygd er minskar, men det är fortfarande en ojämn fördelning
            av tillgången i landet. För att nå målen krävs fortsatta investeringar
            i utbyggnad av nät ­ en, insatser från privata, statliga och övriga
            offentliga aktörer liksom efter ­ frågan av denna infrastruktur
            i kombination med betalningsvilja hos hus ­ håll och företag.
          </note>
          <note>
            Regeringen föreslår i budgetpropositionen 2022 att det satsas
            ytterligare 500 miljoner kronor 2022 på utbyggnaden av bredband
            i hela landet. Totalt kommer därmed 1,3 miljarder kronor att finnas
            att söka i bredbandsstöd under detta år inom det nationella stödsystem
            som PTS ansvarar för.
          </note>
          <note>
            Enligt sitt regleringsbrev ska PTS säkerställa att samtliga Sveriges
            re ­ gioner med stödberättigade byggnader kan komma i fråga för
            fördelning av stödmedel. PTS ska främja att stödet får god geografisk
            spridning och säkerställa att olika typer av aktörer kan komma
            i fråga för stöd , och då särskilt bredbandsföreningar.
          </note>
          <note>
            Dessutom har en så kallad bokstavsutredare i uppdrag att ta fram
            förslag till undantag från lokaliseringsprincipen , som bland
            annat styr var kommunala satsningar på bredbandsutbyggnad kan
            genomföras. Syftet är att främja utbyggnaden av bredband. Uppdraget
            ska slutföras senast den 9 december 2021.
          </note>
          <note>
            Anf. 26 DAVID PEREZ (SD):
          </note>
          <note>
            Fru talman! Tack, ministern, för svaret! Precis som nämns handlar
            interpellationen om något som berör väldigt många svenskar runt
            om i vårt avlånga land, kanske framför allt de som bor på landsbygden.
          </note>
          <note>
            Det är glädjande att vi närmar oss det ambitiösa men nödvändiga
            målet för bredbandsstrategin. Men när det gäller huruvida det
            uppnås får vi helt enkelt vänta och se. Det vi faktiskt vet är
            att regeringen har misslyckats med målet för 2020; det har ministern
            själv sagt. Han har kallat det för ett misslyckande.
          </note>
          <note>
            Vi fick höra att regeringen kommer att tillskjuta mer medel för
            att påskynda utbyggnadstakten. Men det är långt ifrån de medel
            som egentligen krävs för att uppfylla målen. Organisationen Hela
            Sverige ska leva har beräknat kostnaden till 22 miljarder kronor
            för att uppnå alla mål.
          </note>
          <note>
            Vi befinner oss i ett läge där alltmer av vår samhällsservice
            erbjuds via nätet. Banker och företag flyttar sina kontor och
            hänvisar i bästa fall till att man kan besöka dem i grannorten
            eller grannkommunen. Det får inte bli ett bestående problem att
            landsbygden saknar likvärdig tillgång till snabbt internet.
          </note>
          <note>
            Från Sverigedemokraternas sida ser vi problemet och anslår 1
            miljard mer än regeringen innevarande år för just detta ändamål.
            Vi vet hur viktig frågan är för landsbygdens fortsatta utveckling
            och överlevnad.
          </note>
          <note>
            Post- och telestyrelsen tillhandahåller en väldigt informativ
            – får man lov att säga – karta, som jag skulle vilja tipsa ministern
            och även er som lyssnar på debatten där hemma om. Den finner man
            på bredbandskartan.se. Det ser väldigt fint ut till en början,
            med god täckning i hela landet. Men om man sedan ändrar inställningen
            till att innefatta orter utanför tätort och små orter skiftar
            genast kartan färg.
          </note>
          <note>
            I Uppsala län, som jag representerar, får endast tre av åtta
            kommuner godkänt eller grön täckning, vilket tyder på god täckning.
            Intressant nog har exempelvis Knivsta kommun – som är en relativt
            liten kommun med ett pendlarstrategiskt läge mellan två stora
            städer, Uppsala och Stockholm – sämre tillgång till fiber än man
            har på hela Gotland, som dessutom är tio gånger så stort.
          </note>
          <note>
            Jag tror att vi alla har exempel på hur det kan vara när man
            befinner sig några mil från en större tätort. Man kan då få höra
            från lokalbefolkningen: Vi har ingen täckning i dag, för det blåser
            eller är lite dåligt väder.
          </note>
          <note>
            Det får mig att tänka på en artikel från i våras i Dagens Nyheter,
            där man bland annat tittade på kopparnäten och att de skulle släckas
            ned. Där framgick att detta inte stämde med operatörernas karta,
            som visade god täckning när den faktiskt var det motsatta.
          </note>
          <note>
            Tillgång till snabbt internet är en viktig beståndsdel för infrastrukturen
            i vårt land, och pandemin har gjort behovet av goda kommunikationsmöjligheter
            ännu viktigare.
          </note>
          <note>
            Jag vill därför passa på att fråga ministern hur han ställer
            sig till det faktum att medborgare saknar möjlighet att vara en
            del av samhället för att de saknar snabbt internet och hamnar
            i det så kallade digitala utanförskapet.
          </note>
          <note>
            Men framför allt: Hur avser regeringen att öka takten i utbyggnaden,
            vilket är oerhört viktigt för framtiden?
          </note>
          <note>
            Anf. 27 Statsrådet ANDERS YGEMAN (S):
          </note>
          <note>
            Fru talman! Alla boende i Sverige ska ha tillgång till snabb
            uppkoppling i den omedelbara närheten till där de bor om vi pratar
            fiber eller motsvarande tekniker, och där de normalt bor och verkar
            om vi pratar mobiltäckning.
          </note>
          <note>
            När det gäller täckningskartorna, som David Perez tar upp, har
            jag gett Post- och telestyrelsen i uppdrag att utföra stickprov
            för att säkerställa att den täckning som operatören anger också
            är den som finns i verkligheten. Annars är operatörerna skyldiga
            att förbättra den eller att kompensera sina kunder. Man ingår
            ett avtal med operatören, och täckningskartorna är en del av marknadsföringen.
            Och som alla vet får man inte ägna sig åt falsk marknadsföring
            vare sig i Sverige eller i något annat land.
          </note>
          <note>
            När det gäller målen till 2025 tror jag att de kommer att nås.
            Vi har två av tre mål inom räckhåll. Det tredje har vi fortfarande
            inte inom räckhåll, om man ska tro PTS prognos. Där tror jag att
            teknikutvecklingen kommer att spela en stor roll. Vi kommer att
            ha fixed wireless, vi kommer att ha 5G och vi kommer att ha satellit
            som kommer att hjälpa oss att nå det målet på ett kostnadseffektivt
            sätt. Skulle det visa sig att de tillskjutna pengarna inte räcker
            är jag beredd att skjuta till ytterligare pengar.
          </note>
          <note>
            Men jag undrar lite ändå, fru talman, om David Perez själv tror
            på den siffra som han tar upp, nämligen att det skulle kosta 22
            miljarder kronor att nå målet till 2025. Och om han tror på den,
            varför har i så fall Sverigedemokraterna inte skjutit till ens
            en tiondel av den summan i sin budget?
          </note>
          <note>
            Anf. 28 DAVID PEREZ (SD):
          </note>
          <note>
            Fru talman! När det gäller den siffra som lyfts upp är det inte
            jag som påstår detta. Det är organisationen Hela Sverige ska leva,
            och jag antar att de i sin tur baserar sig på Post- och telestyrelsens
            siffra.
          </note>
          <note>
            Det är såklart en budgetfråga. Det beror på vad man prioriterar.
            Som jag lyfte upp i mitt tidigare anförande valde Sverigedemokraterna
            att gå vidare med 1 miljard mer än vad regeringen faktiskt presenterade.
            Det kan man komma ihåg: Vi kanske inte går hela vägen, men vi
            går betydligt längre än vad regeringen gör.
          </note>
          <note>
            Jag tror ändå att ministern och jag är eniga om att det behöver
            göras mer för att skynda på det här arbetet. Jag tycker att vi
            ska vara tacksamma för de arbetsinsatser, ofta ideella sådana,
            som har bidragit till utbyggnaden på landsbygden. Jag tänker då
            framför allt på byanäten.
          </note>
          <note>
            Regeringen och bredbandsstrategin sätter stor tillit till att
            marknaden ska lösa utbyggnaden. Jag skulle kunna ta ett marknadsexempel.
            Det handlar om en villaägare som beställt fiber från en leverantör
            som lovat att utföra arbetet inom en viss tidsram. Problemet är
            att bara att tidsramen förlängts gång på gång. Så har det sett
            ut: När personen i fråga vänder sig till kommunen skyller de på
            staten. Vänder man sig till staten skyller de på kommunerna. Kvar
            blir den här fiberlösningen som inte blir löst. Ingen tar på sig
            ansvaret i det här fallet. I takt med utbyggnaden har många leverantörer
            dessutom fått det tuffare att få ihop sina kalkyler.
          </note>
          <note>
            Under tiden får den här personen vänta, antingen på att andra
            projekt fullgörs eller på att det egna blir mer attraktivt. Det
            finns helt enkelt platser som marknadens aktörer aldrig kommer
            att bygga på, just för att det inte är tillräckligt lönsamt. Hur
            föreslår ministern att vi löser utbyggnaden på just dessa platser?
          </note>
          <note>
            Faktum är, fru talman, att de medel som regeringen satsar på
            bredband kommer att löna sig, på kort sikt men även på lång sikt.
            Det är också pengar som kommer tillbaka i form av mer levande
            landsbygd. De skapar arbetstillfällen och en god infrastruktur,
            som i sin tur leder till god samhällsservice.
          </note>
          <note>
            Ministern lyfter i sitt svar upp att regeringen tillskjuter 1,3
            miljarder kronor i bredbandsstöd. Samtidigt vet vi att regeringen
            går vidare med exempelvis en familjevecka som beräknas kosta det
            dubbla. Då måste jag ändå ställa frågan, när vi pratar pengar:
            Anser ministern att det är viktigare med en familjevecka än att
            avsätta mer medel för att påskynda arbetet så att landsbygden
            får god tillgång till ett snabbt bredband?
          </note>
          <note>
            Anf. 29 Statsrådet ANDERS YGEMAN (S):
          </note>
          <note>
            Fru talman! Det är inte ofta jag håller med sverigedemokrater
            i denna kammare, men detta är en sådan stund. Jag delar helt David
            Perez bild av vikten av snabbt bredband, framför allt snabbt bredband
            i glesbygd. Det är därför regeringen har skjutit till de många
            miljarder som gör att Sverige har bäst tillgång till snabb uppkoppling
            på hela den europeiska kontinenten. Det är det som gör att du
            ingen annanstans i Europa kan få snabbare eller bättre uppkoppling
            i glesbygd än vad du får i Sverige. Det är det som gör att 95
            procent av svenskarna har tillgång till snabbt internet i sin
            omedelbara närhet. Det är det som gör att 99 procent av den svenska
            befolkningen täcks av mobilnät med bra uppkoppling.
          </note>
          <note>
            Men det är inte tillräckligt. 95 procent är inte alla; 100 procent
            är alla. Det är därför regeringen tillför ytterligare medel. Det
            är därför regeringen, för att undvika att konsumenter eller byalag
            låses in av mer eller mindre nogräknade exploatörer, har ändrat
            stödformen så att man inte ska kunna låsa in kunden i två år utan
            att bygga annat bredband än en skylt på gården. Skyltar ger inte
            uppkoppling; fiber eller fixed wireless ger uppkoppling.
          </note>
          <note>
            Det är också därför jag tror att vi kommer att nå målet. Det
            finns en stark önskan på svensk landsbygd om en snabb uppkoppling.
            Och om den var stark innan har pandemin bidragit till att göra
            den än starkare. Elever har studerat på distans. Människor har
            arbetat på distans. Människor har faktiskt flyttat ut från storstad
            till landsbygd för att arbeta på distans och är beroende av en
            snabb uppkoppling.
          </note>
          <note>
            Sedan, fru talman, blir det lite magstarkt när David Perez börjar
            yla om familjevecka när han själv inte ens tillskjuter en tiondel
            av de pengar som han påstår behövs för att bygga nytt bredband.
            David Perez får göra hemläxan. Hem till ritbordet! Rita om Sverigedemokraternas
            budget så att den matchar retoriken, så kan vi mötas i kammaren
            igen!
          </note>
          <note>
            Anf. 30 DAVID PEREZ (SD):
          </note>
          <note>
            Fru talman! Jag ylar nog inte hälften så mycket som alla som
            bor på landsbygden och saknar god uppkoppling i dagsläget. Det
            får gärna minis ­ tern tänka på i framtiden.
          </note>
          <note>
            Faktum är att om vi har 95 procent – detta är också siffror som
            Hela Sverige ska leva har tittat på – är det fortfarande omkring
            10 000 människor som saknar möjlighet till ett snabbt internet
            och god uppkoppling. Detta är personer som på något vis sätts
            i ett mörker – i ett digitalt utanförskap, som man ofta kallar
            det. I takt med att myndigheter, bolag och företag kanske lägger
            ned sina kontor och flyttar blir det ett faktum att man förlorar
            den service som jag ändå tycker att vi borde kunna tillgodose
            för våra medborgare.
          </note>
          <note>
            Jag vill ändå passa på att tacka ministern för en givande debatt.
            Jag tror att många där hemma har fått en lite tydligare bild av
            vad som görs och regeringens ambition gällande bredbandsstrategin.
          </note>
          <note>
            Pandemin har ju påverkat vårt samhälle något oerhört. Det är
            vi alla medvetna om. Men den har också påskyndat behovet av ett
            uppkopplat Sverige. Det är viktigt att regeringen tar det yttersta
            ansvaret för att tillgodose detta behov. Med ett år kvar till
            valet hoppas jag att väljarna har hört hur regeringen väljer att
            prioritera denna viktiga fråga och att man väljer att lägga mer
            pengar på en familjevecka än på att faktiskt tillgodose snabbt
            internet till folk på landsbygden. Tänk på det!
          </note>
          <note>
            Tack för ordet, och tack för debatten!
          </note>
          <note>
            Anf. 31 Statsrådet ANDERS YGEMAN (S):
          </note>
          <note>
            Fru talman! Då ska samma väljare betänka att Sverigedemokraterna
            gör prioriteringen att inte genomföra familjeveckan och inte lägga
            de pengarna på snabbt bredband till landsbygden, så har vi det
            avklarat – intressant retorik men inte så effektiv politik.
          </note>
          <note>
            Ett litet tillrättaläggande: Det är inte tiotusentals människor
            som saknar snabb uppkoppling; det är hundratusentals människor
            som fortfarande sak ­ nar snabb uppkoppling. Det är det som är
            det viktiga. Vi är uppemot 10 miljoner människor i Sverige, och
            vi når upp till 95 procent som har tillgång till snabbt internet
            i sin omedelbara närhet. Det gör att vi har en bra bit kvar.
          </note>
          <note>
            Fördelen är att vi har tre och ett halvt år på oss och att de
            här 95-procentssiffrorna är ett år gamla. Vi har också en regering
            som förra året sjudubblade stödet till bredband. Vi har en regering
            som även detta år fortsätter att tillföra bredbandet ytterligare
            medel, samtidigt som vi förhoppningsvis kommer att genomföra en
            familjevecka till svenska barnfamiljers glädje.
          </note>
          <note>
            Jag tror inte att vi i grunden är oeniga om behovet av internet
            på svensk landsbygd. Så tycker jag inte att det låter i den här
            debatten. Jag tycker att det låter som att vi faktiskt är ganska
            överens. David Perez problem, fru talman, är att han inte har
            bestämt sig för vad det kommer att kosta att bygga bredband till
            glesbygden och därmed inte heller kan tillsätta rätt resurser
            eller rätt åtgärder.
          </note>
          <note>
            Jag är övertygad om att med de resurser som regeringen tillför,
            har tillfört och kommer att tillföra, tillsammans med den teknikutveckling
            som nu går i en rasande takt, kommer alla Sveriges medborgare
            att få tillgång till en snabb uppkoppling senast 2025.
          </note>
          <note>
            Interpellationsdebatten var härmed avslutad.
          </note>
          <note>
            § 15 Svar på interpellation 2021/22:24 om konsekvenser för södra
            Sveriges elområde
          </note>
          <note>
            Anf. 32 Statsrådet ANDERS YGEMAN (S):
          </note>
          <note>
            Fru talman! Ann-Charlotte Hammar Johnsson har frågat mig vilka
            åtgärder jag avser att vidta för att möta det växande behovet
            av ökad elproduktion och för att undvika att regioner i Sverige
            drabbas av kapacitetsbrist i kombination med höga elpriser.
          </note>
          <note>
            Som Ann-Charlotte Hammar Johnsson mycket riktigt påpekar har
            den senaste tiden präglats av höga elpriser och stora elprisskillnader
            mellan olika elområden. Det finns flera anledningar till detta,
            framför allt att energipriserna på kontinenten varit mycket höga,
            särskilt på fossila bränslen såsom naturgas, och att nivåerna
            i de nordiska vattenmagasinen varit låga.
          </note>
          <note>
            Men det är viktigt att komma ihåg att detta inte är en situation
            som bara drabbar södra Sverige. Höga energipriser har varit ett
            faktum i hela Eu ­ ropa, och elpriserna styrs, när allt kommer
            omkring, av tillgång och efterfrågan på en gemensam europeisk
            avreglerad elmarknad.
          </note>
          <note>
            Skillnaderna i elpris mellan olika elområden har också flera
            orsaker. De beror bland annat på flaskhalsar i det svenska transmissionsnätet
            och på Sveriges export- och importkapacitet.
          </note>
          <note>
            Det är elmarknadens aktörer som beslutar om investeringar i ny
            elproduktion . Därför har r egeringen tagit flera initiativ för
            att skapa så goda förutsättninga r som möjligt att möjliggöra
            nyinvesteringar i det svenska energisystemet . Som exempel kan
            jag nämna att regeringen avser att fatta beslut om att ge Affärsverket
            svenska kraftnät i uppgift att bygga ut transmissionsnätet till
            områden i Sveriges sjöterritorium. Det kommer att väsentligt minska
            de totala kostnaderna för att ansluta exempelvis havsbaserad vindkraft.
          </note>
          <note>
            För att komma till rätta med kapacitetsbristen och bli av med
            flaskhalsarna behöver det svenska transmissionsnätet förstärkas.
            Därför tredubblar Affärsverket svenska kraftnät sina nätinvesteringar
            under den kommande treårsperioden jämfört med föregående treårsperiod.
          </note>
          <note>
            Eftersom utbyggnadstakten behöver öka är det även mycket glädjande
            att riksdagen ställt sig bakom regeringens förslag i propositionen
            Moderna tillståndsprocesser för elnät som syftar till att förkorta
            ledtiderna och göra det lättare att bygga ut det svenska elnätet.
          </note>
          <note>
            Slutligen vill jag nämna att Sverige på årsbasis är nettoexportör
            av el med jämförelsevis låga priser och mycket låga koldioxidutsläpp.
            Vi har i dag god tillgång på el och Statens energimyndighet gör
            bedömningen att detta kommer att vara fallet åtminstone fram till
            2050.
          </note>
          <note>
            Anf. 33 ANN-CHARLOTTE HAMMAR JOHNSSON (M):
          </note>
          <note>
            Fru talman! Tack, statsrådet, för svaret angående elpriserna
            i södra Sverige!
          </note>
          <note>
            Energipriserna på kontinenten är nu höga på grund av ökad efterfrågan
            i återhämtningen efter pandemin, som statsrådet tar upp i sitt
            svar, och naturgas, som ersatt andra energislag, stiger i pris
            på grund av större efterfrågan. Det gör att den kolbaserade elproduktionen
            blir lönsammare igen. Därmed ökar även den i pris, vilket gör
            att priset på utsläppsrätter far iväg till rekordhöga nivåer.
            Vi har också uteblivna leveranser från Ryssland – allt i olika
            varianter över tid.
          </note>
          <note>
            Vi brukar klara detta i Norden genom att ha höga nivå er i vattenmagasinen,
            men som statsrådet tog upp här är nivåerna nu låga. Det som statsrådet
            inte tog upp, när det gäller den låga vindkraftsproduktionen såväl
            till havs som på land som vi nu kan läsa om, är att det ibland
            inte blåser, och blåser det inte blir det ingen vindkraft. Så
            kan det vara. Vän av ordning skulle kunna tänka att det kanske
            blåser i norra Europa när det inte blåser i Sverige och vice versa,
            men så enkel är inte verkligheten, utan ofta är det samma tillstånd
            överallt, och då är det alltså vindstilla.
          </note>
          <note>
            Det är därför vi är angelägna om att ha ett hållbart system dygnet
            runt med baskraft som inte är väderberoende. Statsrådet använder
            gärna höga elpriser i Europa som exempel för att vi på något vis
            ska känna att det inte är så illa här i Sverige eller för att
            vi inte ska ” klaga ” . Jag är dock inte beredd att köpa statsrådets
            beskrivning i den del som innebär att vi ska nöja oss med ha högre
            elpriser än vad vi hade förr.
          </note>
          <note>
            Svensk elproduktion har länge varit en av världens renaste och
            tryggaste. Vår vattenkraft och kärnkraft producerar ren el med
            pålitlig leverans. I dag sker den största elproduktionen i norra
            Sverige, och sedan överförs den till södra Sverige. Nu ser vi
            dock en rad olika elintensiva industriprojekt som etablerar sig
            i den norra delen av landet, vilket är fantastiskt, men det påverkar
            också den södra delen av landet. Mindre el kommer att kunna överföras
            till södra Sverige, vilket bekräftas av en analys som gjorts av
            Region Norrbotten och Region Västerbotten.
          </note>
          <note>
            Sveriges indelning i de fyra elprisområdena gör att elpriset
            varierar beroende på i vilket elprisområde vi befinner oss i.
            Det gör att elpriset blir olika eftersom tillgången på el varierar.
            På senare år har framför allt elpriserna i område 4 och 3 drabbats
            av högre elpriser. Det handlar om södra Sverige.
          </note>
          <note>
            En stor anledning till att det är högre elpriser i södra Sverige
            är den minskade elproduktionen, som är ett resultat av nedläggningen
            av Ringhals l och 2. Den minskade elproduktionen gör också att
            det inte går att överföra tillräckligt med el till södra Sverige
            från norra Sverige. Det är dock inte rimligt att endast södra
            Sverige ska ta allt ansvar för att reger ­ ingen lagt ned fullt
            fungerande kärnkraftsreaktorer. Moderaterna anser att Svenska
            kraftnät bör ges i uppdrag att se över elprisområdena för att
            mins ­ ka bördan på befolkningen i södra Sverige.
          </note>
          <note>
            Energimyndigheten skriver på sin hemsida att läget kan förklaras
            dels med att elproduktionsanläggningar i södra Sverige har stängts,
            senast de två reaktorerna i Ringhals, dels med att Svenska kraftnät
            har begränsat överföringskapaciteten mellan de olika områdena
            men även till omkringliggande länder. De skriver att detta också
            till en del är en funktion av den minskade produktionskapaciteten
            i de södra delarna av landet.
          </note>
          <note>
            Det Energimyndigheten också skriver är att det kan noteras att
            den tillgängliga kapaciteten paradoxalt nog minskade efter att
            Sydvästlänken togs i drift strax före vecka 30.
          </note>
          <note>
            Det här är ett läge som inte känns okej. Vi har väntat länge
            på Sydvästlänken, och vi har inte fått den. Redan 2005 togs beslut
            om att den skulle komma på plats.
          </note>
          <note>
            Anf. 34 BORIANA ÅBERG (M):
          </note>
          <note>
            Fru talman! Frågan om de höga elpriserna är alldeles för viktig
            för att inte få ett seriöst svar. Det är något som människorna
            i södra Sverige fak ­ tiskt förväntar sig från regeringen i stället
            för svaret att Sverige har förhållandevis låga priser. När priset
            har stigit med flera hundra procent och människor inte har råd
            att betala sina elräkningar och är oroliga för hur vintern kommer
            att bli är det sannerligen ingen tröst att Sverige är nettoexportör
            av el på årsbasis.
          </note>
          <note>
            Jag fick ett mejl i helgen från en pensionerad man som berättade
            att han förra året betalade 43,85 öre plus moms per kilowattimme,
            och i september i år var priset svindlande 127,37 öre plus moms
            per kilowattimme. Hur kan ministern stå här och prata om förhållandevis
            låga priser?
          </note>
          <note>
            Det är inte bara privatpersoner som drabbas. På skånska Klippans
            Bruk varslas personal på grund av de höga elpriserna, och det
            är säkert inte det enda företaget som går i sådana tankar. Sverige
            tillhör som bekant den grupp länder som har allra högst arbetslöshet
            i hela EU, och med berått mod driver regeringen en energipolitik
            som kastar ut människor i arbetslöshet.
          </note>
          <note>
            Ministern säger att vi har god tillgång på el. Det stämmer inte.
            Verkligheten är något helt annat. Företag i Skåne kan inte expandera
            för att elleveranserna inte kan säkras. Polykemi, Pågen, Kemira
            – listan kan göras hur lång som helst.
          </note>
          <note>
            Ministern nämner också de höga elpriserna på kontinenten. Det
            är sant att dessa är mycket höga. Det är de bland annat för att
            Tyskland, med sina enorma energibehov, har valt att fasa ut kärnkraften
            och därmed gjort sig beroende av gas från Ryssland och av Putins
            välvilja.
          </note>
          <note>
            Det finns ett initiativ i EU om att kärnkraft ska klassas som
            hållbar i EU:s taxonomi, men regeringen har vägrat att stödja
            det initiativet. Regeringen vill inte att det ska satsas på ren,
            pålitlig och planerbar energi, som kärnkraften är, utan ser hellre
            att oljekraftverk eldar 140 000 liter olja i timmen.
          </note>
          <note>
            Ministern pratar om överföringen av el från norr till söder.
            Var ska denna el komma ifrån?
          </note>
          <note>
            Nu ska Sverige ställa om till fossilfri ståltillverkning. Det
            krävs el som från två Forsmarkreaktorer för att ställa om SSAB:s
            ståltillverkning från kol till vätgas. Norra Sverige kommer att
            behöva elen som framställs där och mer därtill.
          </note>
          <note>
            Regeringen svamlar om att Sverige ska vara ett föregångsland
            när det gäller klimatanpassning, men i själva verket gör regeringen
            allt den förmår för att hämma företagens innovationskraft och
            initiativ för att gå före i det avseendet.
          </note>
          <note>
            Anf. 35 Statsrådet ANDERS YGEMAN (S):
          </note>
          <note>
            Fru talman! Boriana Åberg vräker ur sig en lång rad felaktiga
            eller möjligtvis lögnaktiga påståenden. Jag ska försöka bemöta
            de värsta överdrifterna och felaktigheterna.
          </note>
          <note>
            Först och främst när det gäller elpriset har svenska företag
            Europas lägsta elpris. Skånes företagare har ett lägre elpris
            än företagarna i konkurrentländerna. Även de dagar då vi i Europa
            hade de högsta elpriserna var elpriserna i Skåne lägre än i Paris,
            Amsterdam och Berlin.
          </note>
          <note>
            Ja, jag sa att Sverige har förhållandevis låga elpriser. Förhållandevis
            betyder i jämförelse med andra. Och vi har inte bara förhållandevis
            låga elpriser; vi har de lägsta elpriserna.
          </note>
          <note>
            Energimyndigheten gör bedömningen att Sveriges överskott, som
            i dag är 35 terawattimmar, kommer att växa fram till 2050. Om
            Boriana Åberg gör en annan bedömning än Energimyndigheten är hon
            välkommen att berätta vad hon bygger bedömningen på och varför
            hon gör en annan bedömning än Sveriges myndighet.
          </note>
          <note>
            Jag vill också säga att kärnkraften har en stor och viktig roll
            i Sveriges energisystem och kommer att ha det inom överskådlig
            framtid. Vi har också vattenkraft, vilket skiljer oss från många
            länder i Europa. Den kommer också att vara en stor och viktig
            del av Sveriges energiproduktion.
          </note>
          <note>
            Boriana Åberg tar upp Klippan. Det hade möjligtvis varit klädsamt
            om hon likt interpellanten hade berättat att de har ett stort
            beroende av fossilgas i sin produktion och att det är fossilgasprishöjningen
            som gör att Klippan stänger en av sina två produktionslinjer.
            Det hade möjligtvis gjort det andra budskapet lite trovärdigare.
          </note>
          <note>
            Sedan läser Boriana Åberg upp en två tre år gammal lista på företag
            i Skåne som påstår sig inte få tillgång till el. Men allt det
            där var ju innan det gemensamma initiativ som regeringen tog och
            som Boriana Åberg röstade för här i riksdagen. Det har gjort att
            företagen nu får uppkoppling till el. Det är ett initiativ som
            vi faktiskt båda två har röstat för. Varför låtsas Boriana Åberg
            som att hon aldrig har röstat för initiativet och att de här företagen
            skulle ha fått tillgång till el, och inte bara de företagen. Enligt
            nätoperatören Eon har alla företag som har ansökt om el fått tillgång
            till el i det elområdet.
          </note>
          <note>
            Jag har en liten fråga till både Ann-Charlotte Hammar Johnsson
            och Boriana Åberg. Ni är ju båda moderater från Skåne, och ni
            har under en lång tid engagerat er för Skånes elförsörjning. Det
            tycker jag att ni ska ha heder av. Samtidigt såg vi i går på SVT:s
            Aktuellt att Mikael Rubin, kommunalråd i Trelleborg, tycker att
            besöksnäringen i Trelleborg är viktigare än Skånes elförsörjning
            och viktigare än möjligheten att bygga ut Trelleborgs hamn. Därför
            stoppar han vindkraftverk, som enligt programmet skulle motsvara
            50–60 procent av Skånes hela elkonsumtion.
          </note>
          <note>
            Då vill jag bara ställa frågan till er två: Delar ni Mikael Rubins
            åsikt? Tycker ni att det var rätt av Moderaterna i Trelleborg
            att stoppa elförsörjning motsvarande halva Skånes elproduktion
            och som väsentligen skulle ha kunnat trycka ned elpriset för Skånes
            elkonsumenter?
          </note>
          <note>
            Anf. 36 ANN-CHARLOTTE HAMMAR JOHNSSON (M):
          </note>
          <note>
            Fru talman! Jag tackar statsrådet för fortsatt svar.
          </note>
          <note>
            Energiministern har en förkärlek till att tala om att vi vid
            jämförelser alltid har lägre priser. Min fråga innan var om man
            är nöjd eller om man skulle vilja se det på ett annat sätt.
          </note>
          <note>
            Det talas också om god tillgång på el och om nettoexportörer
            av el på årsbasis. Statsrådet talar aldrig, som jag upplever det,
            i termer av att vilja se ett annat scenario med baskraft som finns
            på plats långsiktigt i södra Sverige för att ersätta det som en
            gång byggdes upp i vårt land för att vi skulle ha baskraft på
            strategiska ställen över hela landet. Det fanns ju en mening med
            att det låg där det låg. I södra Sverige fattas oss detta.
          </note>
          <note>
            Hur det än är i dag kan vi konstatera att det var ett misstag
            där och då, som jag ser det, att 1999 och 2005 stänga Barsebäckreaktorerna,
            då staten inte levererat säker produktion efteråt.
          </note>
          <note>
            Vid omröstningen i kammaren om att stänga reaktorerna Ringhals
            1 och 2 sa vi moderater att vi ändå ville ha det öppet och brett
            och att regeringen skulle titta på kärnkraftsfrågan förutsättningslöst
            innan man gjorde någonting. Inte ens det ville ni göra.
          </note>
          <note>
            Min partikollega Lars Hjälmered ställde vid frågestunden i torsdags
            en fråga om kärnkraften utifrån de tio länder i Europa som har
            gått samman för att värna den svenska och europeiska kärnkraften.
            Möjligheten lades i regeringens knä, men Sverige skrev inte på
            kärnkraftsbrevet och tog strid utan valde i stället avvecklingslinjen.
          </note>
          <note>
            Jag kan konstatera att Frankrikes elproduktion innehåller ett
            femtiotal reaktorer som svarade för drygt 70,6 procent av elproduktionen
            i landet 2020.
          </note>
          <note>
            Jag konstaterar också att det med kärnkraft skapas möjligheter
            som inte ersätts med väderberoende kraft. De som säger nej till
            densamma behöver då berätta vilken baskraft vi ska ha i stället
            i södra i Sverige för att få de egenskaper som produktionen av
            kärnkraften tillför, om vi inte ska ha kärnkraft.
          </note>
          <note>
            Vid torsdagens frågestund, den 14 oktober, svarade statsrådet
            följande på en fråga från min partikamrat Boriana Åberg om el
            och den annalkande vintern med ökade elräkningar: ”Vi som har
            fått glädjen att många gånga gånger besöka Skåne vet ju att den
            bristande blåsten i Skåne inte är landskapets största problem.
            Skämt åsido.” Jag vet inte vari det roliga ligger i detta svar.
            Det finns en riktig oro i Skåne. Måhända tycker man att vi kan
            betala ännu mer – det verkar så i debatten. Alla som bor i södra
            Sverige blev faktiskt heligt förbannade, om man får säga så, över
            läget.
          </note>
          <note>
            Måhända uppskattar en minister i Stockholm det roliga i att raljera
            över landsändan, men de som bor där uppskattar det inte alls,
            och jag tror att det kvittar vilket parti man röstar på. Energiminister
            Anders Ygeman har ett sällsynt sinne för humor. Jag höll mig i
            alla fall för skratt. Och samma dag läste jag samma rubrik som
            Boriana Åberg i Helsingborgs Dagblad om Skånes elförsörjning och
            Klippans Bruk som varslat 24 anställda, oaktat vilken form av
            energi det handlar om. Man stänger nu sina pappersmaskiner. Vi
            ser nu konsekvenserna i form av höga elpriser och brister i att
            all produktion ska hänga med i omställningen till ett samhälle
            med stor användning av el. Det är svårt att se den omställningen
            i elektrifieringsstrategin där utbyggnaden behöver gå i takt med
            användningen.
          </note>
          <note>
            Elmarknadens utformning måste utredas. I dag betalar marknaden
            för energi. Men det finns inget incitament för att tillhandahålla
            kvalitet eller effekt, det vill säga tillräckligt med energi vid
            ett givet ögonblick. Ett elsystem där man betalar för dessa egenskaper
            skulle bli mer robust. Planerade kraftslag som kärnkraft och vattenkraft
            skulle få ersätta dessa viktiga funktioner i elsystemet. Leveranssäkerhet
            är viktigt.
          </note>
          <note>
            Statsrådet får gärna svara på detta.
          </note>
          <note>
            Anf. 37 TREDJE VICE TALMANNEN:
          </note>
          <note>
            Jag vill påminna de ledamöter som vill delta i interpellationsdebatter
            om att man måste anmäla sig under den första omgången. Det finns
            information om debattregler i kammaren men också på Intranätet.
          </note>
          <note>
            Anf. 38 BORIANA ÅBERG (M):
          </note>
          <note>
            Fru talman! Det är alltid spännande att lyssna på energiminister
            Ygeman. Det är alltid någon annans fel. Det är alltid någon annan
            som har missuppfattat. Det alltid någon annan som inte talar sanning.
            Men verkligheten säger emot ministern, för både privatkonsumenter
            och företag i Skåne är väldigt bekymrade över de höga elpriserna
            och den brist på el som kommer att inträffa, speciellt när det
            blir kallt på vintern, på grund av regeringens kortsiktiga och
            ansvarslösa energipolitik.
          </note>
          <note>
            Ministern frågade vad vi tycker om att kommunerna säger nej till
            etablering av havsbaserad vindkraft. Jag vill påminna ministern
            om den kommunala självbestämmanderätten. Den havsbaserade vindkraften
            är ingen mirakellösning, utan den innebär ännu mer subventioneringar
            och marknadsmanipulation. Det gör att andra energislag slås ut.
          </note>
          <note>
            Hur ställer sig ministern, som vurmar så mycket för havsbaserad
            energikraft, till det faktum att det statliga kinesiska företaget
            CGN äger vindkraft i Sverige? Hur känns det att göra sig beroende
            av Kinas välvilja för energiförsörjning?
          </note>
          <note>
            Vindkraft kräver för övrigt 20 gånger mer stål och 70 gånger
            mer armerad betong än kärnkraft för samma mängd producerad el.
          </note>
          <note>
            Man ska inte lägga ansvaret på Skånes kommuner för regeringens
            havererade energipolitik.
          </note>
          <note>
            Anf. 39 Statsrådet ANDERS YGEMAN (S):
          </note>
          <note>
            Fru talman! Jag noterar att varken Ann-Charlotte Hammar Johnsson
            eller Boriana Åberg svarar på frågan om vindkraftverken utanför
            Trelleborg. Den blir intressant eftersom kommunalrådet i Trelleborg
            har uttalat en oro över elbrist. Samma kommunalråd som oroar sig
            över elbrist stoppar en marknadsmässig investering som skulle
            ge Skåne ett otroligt stort tillskott av energi och sänka elpriset
            för skåningarna.
          </note>
          <note>
            Det hade därför varit intressant att höra vad Ann-Charlotte Hammar
            Johnsson och Boriana Åberg tycker om detta agerande. Det är lätt
            att kritisera regeringen, men det verkar vara väldigt svårt att
            kritisera de egna partikamraterna. Det hade som sagt varit intressant
            att höra dem utveckla det här.
          </note>
          <note>
            Jag vill be Ann-Charlotte Hammar Johnsson om ursäkt för att jag
            missade en fråga som hon ställde i sitt första anförande. Hon
            frågade: Är du nöjd med prisskillnaderna mellan Skåne och resten
            av Sverige? Mitt svar är: Nej, de är för stora. De måste pressas
            ned.
          </note>
          <note>
            De kan pressas ned genom lokal elproduktion, som vi hade möjlighet
            till utanför Trelleborg. Den hade snabbt kunnat hjälpa till att
            pressa ned skillnaden. De kan också pressas ned genom en ökning
            av överföringskapaciteten mellan norra och södra Sverige, genom
            flexibilitet och lagring samt genom en stabil energiproduktion.
            Om det skulle behövas kan man även göra det genom en översyn av
            gränserna för elprisområdena. Den stenen ska vi inte låta vara
            oflyttad i försöken att pressa ned Skånes elpriser.
          </note>
          <note>
            Låt mig också göra en anmärkning i marginalen. Ringhals reaktorer
            stängdes på marknadsmässiga och säkerhetsmässiga grunder. De levde
            inte upp till de moderna säkerhetskrav som europeisk kärnkraftslagstiftning
            krävde. Därför beslöt ägarna på marknadsmässiga grunder att stänga
            dem. Det fanns ingen möjlighet för riksdagen att fatta beslut
            som ändrade det. Det hade stridit mot aktiebolagslagen och de
            direktiv som de statliga bolagen hade och det som gäller för privata
            bolag.
          </note>
          <note>
            Man försöker teckna en myt av att det fanns en möjlighet att
            genom ett riksdagsbeslut att göra det ena eller andra. Om riksdagen
            hade röstat för Moderaternas förslag till beslut den dagen hade
            vi haft exakt lika många reaktorer i dag som vi har nu. Det vet
            såklart såväl Lars Hjälmered som Boriana Åberg och Ann-Charlotte
            Hammar Johnsson. Det här är bara ett spel för gallerierna.
          </note>
          <note>
            Vad gäller Klippan blir det extremt tydligt. Det som händer i
            Europa drabbar också Klippan. Den som gör sig beroende av fossil
            energi hotar konkurrenskraften i både europeiskt och svenskt näringsliv.
            Det är inte de svenska energibesluten som drabbar Klippan, utan
            det är Putins uteblivna gasleveranser och en ökad efterfrågan
            på gas som ligger bakom detta. Det enda sättet att frigöra sig
            från det här är mer fossilfri och förnybar energi.
          </note>
          <note>
            Ann-Charlotte Hammar Johnsson frågade mig vidare om en kapacitetsmarknad
            möjligen skulle kunna ändra detta och göra det hela mer robust.
            Det skulle den naturligtvis, men både Moderaterna och Socialdemokraterna
            har sagt nej till det. Förutom att förändra saker så att de bli
            robusta skulle det här nämligen påtvinga konsumenterna väldigt
            många miljarder i högre elpris när de får betala för den kapacitet
            som inte behövs under 362 av årets dagar men som behövs under
            de återstående två tre dagarna. Båda våra partier har därför bedömt
            att Karlshamnsverkets försäkring samt import från andra länder
            är bättre.
          </note>
          <note>
            Anf. 40 ANN-CHARLOTTE HAMMAR JOHNSSON (M):
          </note>
          <note>
            Fru talman! Statsrådet Anders Ygeman fortsätter att ta upp Trelleborgs
            kommun och Mikael Rubin. Jag har inte sett något inlägg av honom
            och kan därför inte återge vad han har sagt eller tycka något
            om det. Däremot vet jag att hamnen är en väldigt angelägen fråga
            och att det finns en problematik för att bygga ut kommunen. Han
            tar väldigt allvarligt på det.
          </note>
          <note>
            Jag vet däremot inte vad han har sagt om havsbaserad vindkraft,
            men för Moderaterna kostar det mer än det smakar. Källor som bland
            annat kraftbolag säger att blir en alldeles för stor kostnad och
            att det krävs subventioner. Just subventioner ska ju inte få gälla
            kärnkraft eller andra energislag, vilket statsrådet tog upp i
            diskussionen apropå marknadsmässighet och att det var Vattenfall
            som självt stängde sitt kärnkraftverk.
          </note>
          <note>
            Vi vet vad det här berodde på. Vi vet också att under ytan av
            den här myten finns något annat som aldrig ska tas upp. Man gjorde
            ett val för att trycka dit kärnkraften så att den inte längre
            skulle vara lönsam, och det är därför som vi inte heller har den.
            Detta är ett val som regeringen har gjort. Så ligger det till.
          </note>
          <note>
            Elkrisen är ett närmast avsiktligt resultat av regeringens dysfunktionella
            energipolitik. Fossilfri elproduktion har lagts ned på rent ideologiska
            grunder. Det kan vi konstatera.
          </note>
          <note>
            Fru talman! Jag har inte särskilt mycket tid kvar på detta mitt
            sista inlägg, men jag vill be min partikamrat Louise Meijer om
            ursäkt för att jag sa till henne att hon kunde anmäla sig till
            runda två. Hon satt här med sina papper och hade förberett sig.
            Det känns inte så bra för min del. Jag vill vara noga med vems
            fel det var.
          </note>
          <note>
            Anf. 41 Statsrådet ANDERS YGEMAN (S):
          </note>
          <note>
            Fru talman! Man upphör aldrig att förvånas. Ann-Charlotte Hammar
            Johnsson säger: Man gjorde ett val för att trycka dit kärnkraften.
            Men detta val gjorde ju Moderaterna och Socialdemokraterna tillsammans.
            Vet ni vad Ulf Kristersson sa när vi gjorde det? Om det som i
            dag beskrivs som ett val för att trycka dit kärnkraften sa han:
            Vi har räddat svensk kärnkraft. Med dessa ord beskrev alltså Ulf
            Kristersson samma sak, fru talman, som Ann-Charlotte Hammar Johnsson
            nu beskriver som att vi trycker dit kärnkraften.
          </note>
          <note>
            I energiöverenskommelsen gjorde vi det mer ekonomiskt fördelaktigt
            än någonsin tidigare att driva kärnkraftsanläggningar i Sverige.
            Aldrig tidigare i svensk historia har kärnkraften haft så pass
            bra ekonomiska förutsättningar som nu. Det var därför Ulf Kristersson
            var så glad.
          </note>
          <note>
            Kärnkraften i Sverige planerades dock på 60-talet och togs i
            drift på 70-talet. Även älsklingar som kärnkraft blir gamla. Det
            har dessutom kommit nya säkerhetskrav. Och när det behövs ny energiproduktion
            måste man klara av att konkurrera på marknaden.
          </note>
          <note>
            Boriana Åberg och Ann-Charlotte Hammar Johnsson påstår här i
            kammaren att vi subventionerar havsvind. Vi ser till att det går
            att dra ut ledningar till havs, precis på samma sätt som vi såg
            till att dra fram ledningar till kärnkraften. Inte menar väl Ann-Charlotte
            Hammar Johnsson och Boriana Åberg att kärnkraften får dramatiska
            subventioner? Alldeles nyss sas det nämligen att vi gjorde ett
            val för att trycka dit kärnkraften. Argumentationen hänger inte
            ihop, fru talman.
          </note>
          <note>
            Sverige har ett energiöverskott på 35 terawattimmar el. Vi exporterar
            el till Finland, Norge och Danmark, och vi har Europas lägsta
            elpriser. Vi har dock problem med effektsituationen i Skåne. Det
            kunde Moderaterna ha avhjälpt genom att säga ja till havsvinden.
            Det skulle ha pressat ned elpriserna i Skåne, men man offrade
            Skånes konsumenter.
          </note>
          <note>
            Interpellationsdebatten var härmed avslutad.
          </note>
          <note>
            § 16 Svar på interpellation 2021/22:33 om arméstridskrafternas
            utveckling
          </note>
          <note>
            Anf. 42 Försvarsminister PETER HULTQVIST (S):
          </note>
          <note>
            Fru talman! Alexandra Anstrell har frågat mig hur jag avser att
            säkerställa att arméchefen har tillräcklig rådighet över arméns
            verksamhet för att kunna planera och genomföra verksamheten på
            ett effektivt sät t, om jag har för avsikt att sätta mer tydliga
            och uppföljbara mål för Försvarsmaktens verksamhet samt om jag
            avser att ge besked om ekonomiska tillskott för perioden bortom
            2025 för att ge Försvarsmakten långsiktiga planeringsramar .
          </note>
          <note>
            Bakgrunden till frågorna är Riksrevisionens granskningsrapport
            Att bygga nationell försvarsförmåga – statens arbete med att stärka
            arméstridskrafterna (RiR 2021:23) . Låt mig inledningsvis konstatera
            att regeringen välkomnar Riksrevisionens granskning och avser
            att i enlighet med vad som föreskrivs i riksdagsordningen i en
            skrivelse till riksdagen redovisa vilka åtgärder regeringen har
            vidtagit eller avser att vidta med anledning av granskningsrapporten.
          </note>
          <note>
            Avseende frågan om arméchefens rådighet över arméns verksamhet
            regleras detta i myndighetens interna bestämmelser. Ansvaret för
            myndighetens lednings- och lydnadsförhållanden och dess utveckling
            ligger hos Försvarsmakten. Försvarsmakten har alltid möjlighet
            att uppmärksamma regeringen på behov av eventuella författningsändringar.
          </note>
          <note>
            I oktober 2020 lämnade regeringen propositionen Totalförsvaret
            2021 – 2025 (prop. 2020/21:30) till riksdagen , som i december
            2020 fattade beslut i enlighet med regeringens förslag. Utgående
            från riksdagens beslut och den inriktning som framgår av propositionen
            har regeringen bland an ­ nat beslutat om krigsorganisationens
            och grundorganisationens utveck ­ ling, investeringsplaner för
            anskaffning och vidmakthållande av materiel samt mål för utvecklingen
            av Försvarsmaktens operativa förmåga fram till 2030. Syftet med
            regeringens beslut är att tydliggöra vad myndigheten ska åstadkomma
            inom ramen för tillgängliga medel för att på så sätt uppnå en
            god balans mellan mål och medel. Regeringen har således redan
            satt tyd ­ liga och uppföljbara mål för Försvarsmaktens verksamhet.
            Dessa mål är avvägda mot de medel som tillförts och ger därmed
            Försvarsmakten pla ­ neringsramar för att verkställa det som nu
            beslutats. I propositionen avise ­ rar regeringen betydande ekonomiska
            tillskott till det militära försvaret u nder perioden 2021 – 2025
            . Regeringen anger också att den ekonomiska ra ­ men 2025 prolongeras
            från och med 2026.
          </note>
          <note>
            Vad gäller frågan om ytterligare ekonomiska tillskott utöver
            dem som redan aviserats ska Försvarsberedningen efter valet 2022
            ges i uppdrag att påbörja arbetet inför försvarsbeslutet 2025.
            Försvarsberedningen ska genom en kontrollstation utvärdera förverkligandet
            av försvarsbeslutet 2020 i syfte att säkerställa att förstärkningen
            och kostnadsutvecklingen är i fas enligt riksdagens beslut om
            inriktning och ekonomiska ram. Regeringen kommer i budgetpropositionen
            för 2024 att återkomma till riksdagen för att säkerställa att
            implementeringen av försvarsbeslutet fortgår som planerat samt
            med förslag om hur planeringsramen för perioden 2026–2030 ska
            hanteras. Försvarsberedningen ska inför detta arbete lämna förslag
            om planeringsramen. Det definitiva beslutet angående försvarsbeslutsperioden
            2026–2030 sker på basis av Försvarsberedningens förslag i försvarsbeslutet
            2025. Jag vill inte föregripa Försvarsberedningens arbete.
          </note>
          <note>
            Anf. 43 ALEXANDRA ANSTRELL (M):
          </note>
          <note>
            Fru talman! Jag tackar ministern för svaret.
          </note>
          <note>
            Riksrevisionen har granskat statens arbete med att stärka arméstridskrafterna
            i den nyligen utkomna granskningsrapporten Att bygga nationell
            försvarsförmåga – statens arbete med att stärka arméstridskrafterna
            . Granskningen visar tydligt att det finns brister inom planering,
            analys, styrning och genomförande. Riksrevisionen påpekar också
            att det finns en missbedömning av utgångsläget och att underfinansiering
            både har försenat och försvårat arbetet.
          </note>
          <note>
            Riksrevisionen skriver i sin rapport att det var en svår utgångspunkt
            för Försvarsmakten att genomföra det stora förändringsarbete som
            riksdagens beslut innebar. Detta gäller inte minst arméstridskrafterna,
            som enligt beslut skulle kunna verka som två brigader och verka
            i hög konfliktnivå mot en kvalificerad motståndare. Verkligheten
            var , fru talman, att Försvarsmakten tappat viktig kompetens kopplat
            till nationellt försva r och att per ­ sonal och materiel dimensionerats
            för att i första hand kunna genomföra internationella insatser.
          </note>
          <note>
            Fru talman! Om det ska bli rätt mot slutet måste det vara rätt
            från början . Här verkar det som att grundplattan ser lite olika
            ut i verkligheten jämfört med tänkt läge. Då behöver man laga
            efter läge och inte låtsas lite som att det regnar.
          </note>
          <note>
            När R iksrevisionen nu har gjort denna granskning och komm it
            fram till bland annat att det finns brist på styrning säger ministern
            att ministern och regeringen inte kommer att komma med några förtydligande
            mål utan att de som finns är tydliga. Då undrar jag om ministern
            och regeringen ens tagit till sig Riksrevisionens rapport över
            huvud taget .
          </note>
          <note>
            Fru talman! Ibland är det så att man uttrycker att man är tydlig.
            Frågan är om man egentligen har säkerställt att mottagaren tycker
            att man är tydlig. Det kan ju finnas brister.
          </note>
          <note>
            I det här fallet har Riksrevisionen sagt att det finns brister
            i styrningen . Ä ndå väljer ministern att säga sig vara tydlig
            . H ur har då mottagarens uppfattning säkerställts? Det kan man
            fundera över.
          </note>
          <note>
            Om arméstridskrafternas operativa förmåga inte utvecklades på
            det sätt som riksdagen ha de förväntat sig under inriktningsperioden
            2016 – 2020 , vad beror det då i stället på enligt ministern?
          </note>
          <note>
            Anf. 44 Försvarsminister PETER HULTQVIST (S):
          </note>
          <note>
            Fru talman! I anslutning till försvarsbeslutet 2015 gjordes en
            del till l äggsuppgörelser som också innefattade att vi tillförde
            ytterligare ekonomiska medel. Det här fastställdes senare av riksdagen.
            För att fullfölja 2015 års försvarsbeslut blev det alltså en högre
            ram för att täcka upp det som inte var täckt redan från början.
            Den frågan åtgärdades inledningsvis rätt så handlingskraftigt,
            får jag lov att säga.
          </note>
          <note>
            Det tar tid att vända utvecklingen i en försvarsmakt präglad
            av internationella insatser och gå mot ett nationellt inriktat
            försvar. Det gäller både materiel och personal. Det här var det
            arv som vi fick ta över när vi fick regeringsmakten. Det tar lång
            tid att bygga militär förmåga. En lång rad tidigare felbeslut
            och felinriktningar av Försvarsmakten hade lett till en situation
            där återhämtningsbehovet var omfattande.
          </note>
          <note>
            Jag kommer ihåg en sak som var väldigt viktig, nämligen att man
            lade värnplikten vilande. Detta fick en avsevärt negativ inverkan
            på hela Försvarsmakten. Vi har sedan återaktiverat värnplikten.
          </note>
          <note>
            I stora organisationer finns det alltid en omfattande tröghet
            när man ska förändra inriktningen. Den insikten finns. Vi har
            återinfört värnplikten. Vi har återinfört brigadbegreppet. Vi
            återskapar nu divisionsförmågan. Vi övar i brigadstorlek. Vi övar
            mellan försvarsgrenarna. Vi har i dag en mer omfattande och mer
            avancerad övningsverksamhet än tidigare, både natio ­ nellt och
            internationellt, och vår militära förmåga i armén är högre än
            tidi ­ gare.
          </note>
          <note>
            I och med det senaste försvarsbeslutet ökar vi materielproduktionen
            med ungefär 200 procent. Det handlar om eldhandvapen, nya bandvagnar,
            luftvärn, artilleri och ersättning av nya fordon. Visst fanns
            det problem kring försvarsbeslutet 2015, men glöm inte att den
            här riksdagen fattade ett antal ekonomiska tilläggsbeslut för
            att kompensera detta.
          </note>
          <note>
            Vi kommer, precis som jag sa i interpellationssvaret, att följa
            upp Riksrevisionens rapport. Vi kommer att svara på den i en skrivelse
            till riksdag ­ en. Vi ska inte förminska den stora omställning
            som har skett inom Försvarsmakten och den positiva trend som vi
            i grunden nu arbetar med.
          </note>
          <note>
            Jag har i min hand ett dokument, nämligen Försvarsmaktens eget
            yttrande över Riksrevisionens rapport. Man redogör för hur man
            själv på olika sätt har arbetat för att åtgärda de här sakerna,
            som bland annat Riksrevisionen pekar på i sin rapport. Då vill
            jag säga att mycket av det arbetet påbörjades redan innan Riksrevisionen
            över huvud taget hade presenterat någon rapport och gjort sina
            ståndpunkter kända. Men jag ska inte gå in för djupt i det materialet,
            utan jag tänker återkomma till det när vi ska svara till riksdagen
            i en skrivelse om hur vi ser på Riksrevisionens rapport och hur
            den ska hanteras.
          </note>
          <note>
            Men försök nu inte med konststycket att förminska all den positiva
            utveckling som har skett i Försvarsmakten och alla de åtgärder
            man har vidtagit för att få ordning på detta! Det gäller definitivt
            också alla de åtgärder som har vidtagits för att förändra och
            förbättra den ekonomiska styrningen. Det är ett omfattande arbete
            som har genomförts på den punkten i Försvarsmakten, och det är
            saker som jag har redovisat återkommande för försvarsutskottet.
            Den typen av aktiviteter är alltså väl känd.
          </note>
          <note>
            Jag har också personligen haft samtal med Riksrevisionen där
            jag har gått igenom en lång rad åtgärder som vi har vidtagit på
            det här området.
          </note>
          <note>
            Anf. 45 ALEXANDRA ANSTRELL (M):
          </note>
          <note>
            Fru talman! Tack för det fylliga svaret, ministern!
          </note>
          <note>
            Min första fråga till ministern i den här interpellationen var:
            ” Hur avser ministern att säkerställa att arméchefen har tillräcklig
            rådighet över arméns verksamhet för att kunna planera och genomföra
            verksamheten på ett effektivt sätt? ” Jag ställde den frågan utifrån
            att Riksrevisionen i sin granskning konstaterar att arméstridskrafternas
            operativa förmåga inte ut ­ vecklades på det sätt som riksdagen
            hade förväntat sig under inriktnings ­ perioden 2016–2020. Man
            menar vidare att detta kan härledas till såväl otillräckliga resurser
            som att utgångsläget visade sig vara värre än befarat.
          </note>
          <note>
            Samtidigt visar granskningsrapporten att det i Försvarsmaktens
            arbete med att stärka arméförbanden finns brister i effektiviteten
            inom såväl pla ­ nering och analys som styrning och genomförande.
            En av rekommenda ­ tionerna till Försvarsmakten i Riksrevisionens
            rapport är just att säkerställa att arméchefen har tillräcklig
            rådighet över arméns verksamhet för att kunna planera och genomföra
            verksamheten på ett effektivt sätt. Det var också det jag frågade
            ministern om, men utifrån ett högst-ansvarig-per ­ spektiv – hur
            ministern avser att säkerställa att arméchefen faktiskt får till
            ­ räcklig rådighet över arméns verksamhet för att kunna planera
            och genom ­ föra verksamheten på ett effektivt sätt.
          </note>
          <note>
            Här svarar ministern att det är något som regleras i myndighetens
            interna bestämmelser och att ansvaret för myndighetens lednings-
            och lydnadsförhållanden och dess utveckling ligger hos Försvarsmakten.
            Avslutningsvis svarar ministern att Försvarsmakten alltid har
            möjlighet att uppmärksamma regeringen på behov av eventuella författningsändringar.
            Det var ju vänligt. Min följdfråga blir då: Om nu det framkommer
            i en rapport till riksdagen att det behöver säkerställas att arméchefen
            får tillräcklig rådighet över armens verksamhet, avser då inte
            ministern att följa upp den frågan särskilt?
          </note>
          <note>
            Att skapa nationell försvarsförmåga kan liknas vid ett system
            där en mängd olika underliggande verksamhetsdelar och processer
            hänger ihop och påverkar varandra i komplexa kedjor. Det här är
            ingen enkel grej; det tror jag att vi är överens om. Riksrevisionen
            bedömer att Försvarsmakten under perioden med stora nedskärningar
            och fokus på internationella insatser tappade mycket kunskap om
            såväl de enskilda delarna i systemet som hur systemet i stort
            fungerar. Detta har försenat och försvårat den omställning som
            Försvarsmakten påbörjade i och med försvarsinriktningsbeslutet
            2015.
          </note>
          <note>
            Fru talman! Det känns inte riktigt som att den här regeringen
            och försvarsministern tar rapporten på allvar. Därför agerar man
            inte heller i frågorna. Jag måste ändå passa på att fråga ministern
            om han har någon idé om hur samspelet mellan försvarsmaktsledningen
            och regeringen kan bli bättre. Riksrevisionens rapport indikerar
            nämligen att det inte har fungerat perfekt.
          </note>
          <note>
            Anf. 46 Försvarsminister PETER HULTQVIST (S):
          </note>
          <note>
            Fru talman! Till skillnad från den tidigare regeringen, som vi
            tog över det här efter, har vi ett bra samarbete med försvarsmaktsledningen.
            Till skillnad från den regeringen för vi en dialog under sansade
            och rimliga former om hur man kan göra för att lösa olika typer
            av problem.
          </note>
          <note>
            Detta är en av framgångsfaktorerna i den utveckling vi nu ser
            i form av en stegvis ökad militär förmåga, där man också övar
            på ett mer komplext och avancerat sätt. Man har även fördjupat
            de internationella samarbetena, och jag kan dessutom konstatera
            att man överlag har en mycket god förbandsanda ute i Försvarsmakten.
            Det är ett resultat av ett fungerande samarbete. Det finns ingen
            brist på uppföljning av olika frågor; det är oerhört mycket av
            utredningsarbete, frågor och återkommande resonemang och dialoger.
            Det finns alltså ingen brist på den punkten på något sätt.
          </note>
          <note>
            När det sedan gäller rådighetsfrågan pågår det ett ständigt utvecklingsarbete
            inom ramen för Försvarsmakten gällande hur rådighetsfrågor ska
            balanseras så att det även finns en rättvisa mellan de olika försvarsgrenarna.
            Frågan är om det är klokt att ge sig in i det som så att säga
            är styrfunktioner i den centrala försvarsledningen. Det kan kanske
            vara så att man ska använda den ordning som råder som plattform,
            i stället för en dialog, och att utvecklings- och förändringsarbetet
            ska ske inom ramen för Försvarsmakten. Det kanske är en klokare
            modell än att stå och kräva att vi från regeringens sida ska ge
            det ena eller det andra direktivet.
          </note>
          <note>
            Jag anser inte att vi har en situation i dag där vi har försvarsgrenschefer
            som inte har inflytande över sin verksamhet eller en försvarsmaktsledning
            som inte fungerar, men om nu ledamoten har en annan uppfattning
            är det väl bara att redovisa den och ange exakt vad som ska göras
            åt detta.
          </note>
          <note>
            Problemet med sådan här kritik eller en sådan här synpunkt från
            Riksrevisionen är att den många gånger är rätt så allmänt hållen
            och rätt vid. Den ger också utrymme för en del tolkningar. Detta
            är alltså inte särskilt enkla frågor där man i en enkel politisk
            debatt kan säga: Nu gör vi exakt si och så.
          </note>
          <note>
            Jag är rätt säker på att vi i dag har ett utvecklingsarbete inom
            samtliga försvarsgrenar som fungerar på ett bra sätt. Men naturligtvis
            kan det förbättras. Så är det med de flesta verksamheter; man
            kan alltid förbättra, göra mer och göra bättre. Jag vill påstå
            att det arbetet finns.
          </note>
          <note>
            Sedan är det väl så att en sådan här riksrevisionsrapport ska
            ses som ett stöd för ett utvecklingsarbete men att den däremot
            inte är detsamma som lagstiftning eller den absoluta sanningen
            i olika sammanhang. Därför är det så att Försvarsmakten yttrar
            sig om rapporten och att regeringen yttrar sig om den i en skrivelse
            till riksdagen. När jag säger att detta är ett arbete som påbörjades
            långt innan Riksrevisionen kom med sina synpunkter menar jag verkligen
            det. Det är ett arbete som påbörjades långt före det, och dessutom
            har vi faktiskt åtgärdat stora delar – framför allt genom det
            senaste försvarsbeslutet. Vi har alltså fast mark under fötterna.
          </note>
          <note>
            För att bara ta en punkt ur högen – om vi nu ska använda det
            ordet – och eftersom brigaderna diskuteras: Försvarsmakten skriver
            i sitt yttrande att brigaderna har omorganiserats med en regional
            indelning för att korta mobiliseringstider och möjliggöra förbandsnära
            förrådshållning. Det här är så att säga ett sätt för Försvarsmakten
            att på den punkten möta upp och säga: Det här har vi gjort. Det
            initiativet tog man säkerligen långt innan det var dags för några
            synpunkter från Riksrevisionen.
          </note>
          <note>
            Anf. 47 ALEXANDRA ANSTRELL (M):
          </note>
          <note>
            Fru talman! Jag vill vara tydlig med att jag inte står här och
            kritiserar Försvarsmakten. Jag står här och ifrågasätter regeringen
            och dess arbete med Riksrevisionens rapport och ställer frågor
            kring det.
          </note>
          <note>
            Riksrevisionen bedömer att försvarsinriktningsbeslutet 2015 var
            underfinansierat i förhållande till vad Försvarsmakten skulle
            åstadkomma. Arméns utgångsläge var mycket svårt i relation till
            den satta inriktningen. Dessutom lyfter revisionen fram att kostnaderna
            för de väsentliga säkerhetsintressena Jas 39 E och den nya generationens
            ubåt, A26, har varit svåra att spara in på och att dessa projekt
            har trängt undan andra materielprojekt. Armén kunde därför i realiteten
            inte uppnå det som riksdag och regering förväntade sig.
          </note>
          <note>
            Fru talman! Åtminstone enligt min erfarenhet från min bakgrund
            i näringslivet är det ganska vanligt att använda sig av klagomål,
            granskningar eller liknande i ett förbättringsarbete – ett förbättringsarbete
            som ministern också var inne på. Jag tycker att man ska använda
            Riksrevisionens granskning som ett stöd i förbättringsarbetet.
            Det tycker jag vore bra. Jag tycker inte heller att den är generell,
            utan jag tycker att den ger många bra och konkreta förslag som
            man behöver se över.
          </note>
          <note>
            Nu är regeringen ändå inne på sitt sjunde år. Det betyder att
            regeringen har ett betydande ansvar för de problem som finns inom
            armén på grund av underfinansieringen av försvaret. Hela tiden
            under dessa sju år har rege ­ ringen faktiskt arbetat för att
            hålla nere försvarsutgifterna så mycket som möjligt, även om vi
            gemensamt har gått till stora satsningar inom försvaret. Det var
            så i anslutning till de tre budgetöverenskommelser om försvaret
            som slöts med Moderaterna 2015–2019, och det var så gällande den
            M ‑ KD-budget som till slut löste ut ekonomin. Det var också så
            i den över ­ enskommelse som fattades med C och L i augusti 2019,
            och det var så rakt igenom hela försvarsförhandlingarna. Då blir
            det också därefter.
          </note>
          <note>
            Anf. 48 Försvarsminister PETER HULTQVIST (S):
          </note>
          <note>
            Fru talman! Man kan välja att ge vilken bild man vill av både
            försvarsförhandlingar och annat, men jag kan konstatera att ingen
            regering sedan 50-talets början har gjort så omfattande satsningar
            på försvaret som vår regering. Det är absolut inte så att vi inte
            har velat satsa pengar på försvaret. Att försöka sig på att ge
            en annan bild än det är att ge en nidbild.
          </note>
          <note>
            Jag tycker dessutom att partier som är djupt ansvariga för bland
            annat värnpliktens vilande kanske skulle fundera över vad de egentligen
            var med och ställde till med en gång i tiden under sin regeringsperiod.
            Sådana saker skapar startsträckor för andra som ska ta vid och
            ta över.
          </note>
          <note>
            Jag har två gånger nu förklarat att vi tog konsekvenserna av
            att det var för lite pengar i den första uppgörelsen och tillförde
            ytterligare medel till uppgörelsen 2015. Detta är något som vi
            har fattat beslut om här i riksdagen och som vi har varit överens
            om, och ändå ska vi stå här och diskutera någon sorts underfinansiering
            som vi har löst. Det blir ett politiskt propagandanummer som egentligen
            inte stämmer överens med realiteterna. Vi försökte ju lösa problemet.
          </note>
          <note>
            Allt kokar ned till ”Nej nej, vi kritiserar inte Försvarsmakten
            när vi ifrågasätter regeringen.” Men det är ju Försvarsmakten
            som hanterar mycket av detta i vardagen, och då går det ena in
            i det andra. Det går inte att säga att man inte kritiserar, för
            det är ju det du gör, Alexandra Anstrell.
          </note>
          <note>
            Så här tror jag: Vi ska använda detta till något konstruktivt.
            Det är rege ­ ringens grundinställning. Vi kommer att svara om
            dessa saker, men jag är i min fulla rätt att förklara vad vi har
            gjort och hur vi har försökt åtgärda saker och ting, till och
            med innan Riksrevisionen kom med sina syn ­ punkter.
          </note>
          <note>
            Interpellationsdebatten var härmed avslutad.
          </note>
          <note>
            § 17 Svar på interpellation 2021/22:38 om Sveriges militära insats
            i Mali
          </note>
          <note>
            Anf. 49 Försvarsminister PETER HULTQVIST (S):
          </note>
          <note>
            Fru talman! Alexandra Anstrell har frågat mig om jag tagit del
            av uppgifterna om att Wagnergruppen kan komma att stödja militärjuntan
            i Mali och hur det påverkar min bedömning av läget i landet .
            Alexandra Anstrell har även frågat hur jag avser att agera kring
            de svenska militära insatserna i Mali om Wagnergruppen sätts in
            av militärjuntan i Mali .
          </note>
          <note>
            Uppgifterna om att Malis ledning överväger detta samarbete är
            naturligtvis mycket oroande och tas på stort allvar. Regeringen
            följer aktivt upp frågan , och vi har nära kontakt med våra partner,
            bland annat på plats i Bamako och i EU-kretsen, där vi understryker
            vår uppfattning om det negativa i ett eventuellt avtal mellan
            Malis ledning och den så kallade Wagnergruppen.
          </note>
          <note>
            Som ett led i detta skickade jag den 27 september i år ett brev
            till Malis försvarsminister Camara i övergångsregeringen i vilket
            jag understr ö k att ett avtal med den så kallade Wagnergruppen
            skulle få allvarliga konsekvenser , liksom vikten av att tidsplanen
            för övergångsprocessen respekteras och att val ska hållas som
            planerat under början av 2022.
          </note>
          <note>
            I samband med mötet inom ramen för samarbetet European Interven
            ­ tion Initiative i Stockholm den 24 september i år markerade
            samtliga när ­ varande stater det oacceptabla i ett avtal mellan
            den maliska staten och ryska legosoldater .
          </note>
          <note>
            En slutlig bedömning av vilka konsekvenser som skulle bli aktuella
            i ett sådant läge kommer att gör a s tillsammans med partner när
            och om ett eventuellt avtal föreligger. I nuläget är ambitionen
            från en rad stater att något sådant inte ska upprättas. Jag avser
            inte att spekulera över ett händelseförlopp vi ännu inte har kännedom
            om eller som ännu inte inträffat.
          </note>
          <note>
            Anf. 50 ALEXANDRA ANSTRELL (M):
          </note>
          <note>
            Fru talman! Tack, ministern, för svaret!
          </note>
          <note>
            Det svenska FN-bidraget i Mali har under flera år utgjorts av
            ett underrättelseförband med huvudsaklig placering i Timbuktu.
            Nu har den svens ­ ka styrkan etablerat sig i staden Gao i landets
            östra delar. Sedan tidigare finns och kommer även fortsättningsvis
            att finnas en nationell stödenhet för logistik med placering i
            Bamako.
          </note>
          <note>
            Sverige deltar också i Task Force Takuba, som är en multinationell
            specialförbandsstyrka som är en del av den pågående franskledda
            insatsen Operation Barkhane. Det svenska bidraget till Task Force
            Takuba är en helikopterburen snabbinsatsstyrka som bland annat
            kan rycka ut vid oförutsedda händelser. Den svenska enheten består
            av ungefär 150 personer.
          </note>
          <note>
            Försvarsmakten har haft verksamhet i Mali sedan 2014.
          </note>
          <note>
            För ungefär 60 år sedan frigjorde sig Mali från kolonialmakten
            Frankrike och blev ett självständigt land. Omvandlingen från kolonialstyre
            till demokratiskt styre har varit lite svår och har länge kantats
            av statskupper och inre stridigheter. I år går den senaste konflikten
            in på sitt nionde år.
          </note>
          <note>
            När den maliska militären i slutet av maj i år grep presidenten,
            premiär ­ ministern och försvarsministern och förde dem till en
            militärbas i Kati, strax norr om huvudstaden Bamako, var det ännu
            ett bevis på hur komplex och djupgående konflikten i landet är.
            För statskuppen var långt ifrån den första i landets historia
            utan var i själva verket den andra på mindre än ett år.
          </note>
          <note>
            Nu rapporterar internationella medier att många i Mali är upprörda
            över den ökande osäkerheten i landet. Det ska förekomma regelbundna
            protester mot bland annat att den franska militären är där, och
            den anklagas för att inte ha gjort någon skillnad i kampen mot
            jihadisterna. De som protesterar kallar närvaron av franska soldater
            för en ockupation och kräver att de snabbt ska lämna Mali.
          </note>
          <note>
            Fru talman! I FN:s säkerhetsråds resolution 2295 anges följande
            uppgifter som prioriterade för Minusma: stödja den maliska regeringens
            och de väpnade gruppernas implementering av fredsavtalet, verka
            för dialog och försoning och minska spänningar mellan grupperingar,
            skydda civila och stabilisera befolkningscentrum, även mot asymmetriska
            hot, motverka asymmetriska attacker mot civila och FN-personal,
            skydda FN:s personal och egendom, främja och skydda respekten
            för mänskliga rättigheter och stödja maliska myndigheter i att
            skapa säkerhet för humanitära transporter.
          </note>
          <note>
            Det här blir lite svårt när man ska stödja en regering som egentligen
            är en militärjunta. Att verka för dialog är ju fantastiskt när
            det funkar, men just nu blir det faktiskt bara värre i Mali.
          </note>
          <note>
            Vi har försvarsmaktspersonal som varit i och är i Mali och gör
            ett fantastiskt jobb. Om någon av dem lyssnar – tack! Men med
            tanke på läget i landet och alla insatser vi gör och har gjort
            undrar jag: Hur avser ministern och regeringen att utvärdera detta
            med tanke på resultatet i Mali och även andra internationella
            insatser, exempelvis i Afghanistan?
          </note>
          <note>
            Anf. 51 Försvarsminister PETER HULTQVIST (S):
          </note>
          <note>
            Fru talman! Vi har en situation med ett allvarligt läge i Mali.
            Vi har nu lagt fram förslag om att fortsätta vår verksamhet inom
            ramen för Minusma fram till halvårsskiftet 2024. Vi har lagt fram
            förslag om att förlänga vår insats i Operation Takuba med helikoptersnabbinsatsstyrka
            fram till mars nästa år. Vi har sagt att vi därefter ska vara
            kvar med ett tjugotal personer – ett medicinskt team plus stabspersonal
            – inom ramen för Operation Takuba. Alla dessa operationer sker
            tillsammans med andra länder och med det folkrättsliga mandatet
            att inbjudan finns från regeringarna i de länder man verkar i.
          </note>
          <note>
            När det gäller slutsatsen att vi med omedelbar verkan ska dra
            oss ur därför att vi har en problematisk situation och när det
            gäller andan i frågeställningen, vad vi ska göra om Wagnergruppen
            får kontrakt, kan jag bara säga att om slutsatsen nu är att vi
            med omedelbar verkan ska dra oss ur kommer tomrummet att fyllas
            av andra krafter och intressenter som har andra värderingar och
            synsätt än dem som vi står för.
          </note>
          <note>
            Jag vill att detta ska vara tydligt så att man begriper konsekvenserna.
            Det är inte bara att antyda och i förlängningen leda in diskussionen
            på att vi nu ska lämna Mali, det vill säga att länder som omfattar
            västvärldens värderingar om demokrati ska lämna landet. Det är
            oerhört viktigt att i en sådan här situation noga överväga vad
            man säger. Det är därför jag i svaret formulerade att det blir
            konsekvenser om vi gör något tillsammans med Wagnergruppen i form
            av kontrakt. Vad det blir får vi titta på tillsammans med våra
            partner och sedan återkomma i en diskussion, som vi naturligtvis
            ska ha under sansade former. Den diskussionen ska inte utgå från
            den senaste nyhetsrapporteringen eller den senaste möjligheten
            att skapa en politisk klickrubrik. Frågan är för seriös och för
            komplicerad för något sådant.
          </note>
          <note>
            Man måste tydligt ha klart för sig perspektivet om vad som pågår.
            Det finns terrorister, jihadister, drogsmugglare, människosmugglare
            och religiösa extremister. Det finns en hel palett av olika typer
            av företeelser som mycket snabbt kan fortplanta sig till Europa
            i form av olika aktiviteter som vi definitivt inte vill ha. Det
            kan också bli ett resultat av att vi är oförsiktiga nog att snabbt
            skapa tomrum.
          </note>
          <note>
            För att tillmötesgå och hitta en balans i Sveriges riksdag i
            förhållande till olika aktörer har ett förslag lagts fram om ett
            tillbakadragande halvårsskiftet 2024. Det gör det möjligt att
            avveckla Minusma under ordnade former, och det gör det möjligt
            att på olika sätt möta en oförutsedd händelseutveckling. Samtidigt
            visar vi genom att vi stannar kvar i Operation Taku ­ ba att vi
            agerar uthålligt, seriöst och långsiktigt samt att vi ser med
            allvar på situationen.
          </note>
          <note>
            Jag vill också markera att vi självklart kommer att utvärdera
            även den ­ na situation, men vi måste ha huvudprioriteringen att
            klara vardagen i Mali.
          </note>
          <note>
            Anf. 52 ALEXANDRA ANSTRELL (M):
          </note>
          <note>
            Fru talman! Jag tackar ministern för det fylliga kompletterande
            svaret.
          </note>
          <note>
            Läget ser ut som det gör i Mali, det vill säga att grundkonflikten
            ligger i att det finns stora kulturella skillnader inom staten
            Malis gränser. Vem och vilka som har suttit på den reella politiska
            makten – de i den södra delen av landet – har fått stor inverkan
            på de övriga grupperna i Mali, framför allt i de norra delarna,
            utan att de har påverkat särskilt mycket. För kultur sägs äta
            organisation till frukost.
          </note>
          <note>
            Förtroendet för staten har, av förklarliga skäl, legat på en
            låg nivå i stora delar av landet. De insikter jag fick med mig
            från Mali när jag var där för drygt två år sedan var att de civila
            och militära insatserna inte går i takt. De insatser som görs
            i dag, och som har gjorts, är inte tillräckligt synkroniserade.
            Det behövs bättre civila insatser, just så att kulturen inte kan
            äta organisationer till frukost.
          </note>
          <note>
            Nu styrs landet av en militärjunta, och enligt uppgift ska militärjuntan
            i Mali ha bett ryska Wagnergruppen om hjälp. Wagnergruppen är
            alltså, fru talman, en paramilitär grupp som har satt in legosoldater
            i flera konfliktdrabbade områden de senaste åren, bland annat
            i Syrien, Ukraina och Libyen. Det sägs att gruppen har nära band
            till Kreml.
          </note>
          <note>
            Rysslands utrikesminister Sergej Lavrov ska ha bekräftat att
            Mali har vänt sig till ett privat militärt företag i Ryssland
            för att be om hjälp att bekämpa jihadistgrupper. I min värld är
            det då inte rimligt att den svenska styrkan i Mali fortsätter
            att utföra samma uppgifter i landet om Wagnergruppen faktiskt
            sätts in i Mali. Sverige har med sitt stora bistånd och med sitt
            långtgående arbete i Mali ett starkt varumärke i landet, och det
            vore synd om ett sådant varumärke skulle förknippas med Wagnergruppen.
            Det beror bland annat på att Wagnergruppen är som den är och därför
            att det kan eskalera våldet i landet än mer. Jag var tidigare
            inne på att vi tydligt kan se bristen på synkronisering mellan
            civila och militära insatser. Det hjälper inte Mali. Insatserna
            måste bli mer synkroniserade.
          </note>
          <note>
            Om Mali inte kan skapa ett demokratiskt styre kan landet inte
            lyckas. Jag undrar hur ministern har verkat för att just de civila
            insatserna ska gå i bättre takt med de militära insatserna. Hur
            ser ministerns planer ut för detta framöver?
          </note>
          <note>
            Anf. 53 Försvarsminister PETER HULTQVIST (S):
          </note>
          <note>
            Fru talman! Antyd inte med ett ord eller en tendens att vi skulle
            vara beredda att acceptera att Sverige skulle kopplas till Wagnergruppen.
            Jag har klargjort detta i ett brev till Malis försvarsminister,
            och vi har gemensamt diskuterat detta på EI2-mötet. De som är
            med i Operation Takuba är beredda att agera gemensamt. Det har
            pågått ett omfattande arbete för att markera gentemot den maliska
            regeringen att detta inte är acceptabelt för oss. Antyd inte med
            en millimeter att vi i något sammanhang skulle acceptera detta.
          </note>
          <note>
            Alexandra Anstrell säger att Wagnergruppen sägs ha nära band
            med Kreml. Ja, den har band med Kreml. Det är ingenting som sägs,
            utan det är så. Det är tydligt och klart. Gruppen är ett instrument
            i den ryska rege ­ r ­ ingens verktygslåda – även om den är ett
            företag i formell mening. Så ser realiteten ut.
          </note>
          <note>
            Nog har vi insikter och kontroll över det ena och det andra,
            men vi får inte vara för snabba i agerandet och låsa oss vid uppfattningen
            att om något händer som ännu inte har hänt gör vi si och så. Vi
            ska inte skapa tomrum, utan vi måste vara med och upprätthålla
            insatsen. Aktörer som vi inte vill ska dominera i framtiden ska
            inte få fri lejd in i allt. Det finns också en sådan aspekt.
          </note>
          <note>
            Det är mycket viktigt att västerländska demokratier även fortsättningsvis
            är engagerade i ett område som Afrika. Det finns omfattande kinesiska
            intressen, och det finns omfattande ryska intressen. Wagnergruppen
            verkar redan på ett negativt sätt i en hel del andra länder. Det
            är viktigt att vara tydlig på dessa punkter så att det inte blir
            slirigheter i diskussionen.
          </note>
          <note>
            Jag har också besökt Mali vid ett par tillfällen. Man måste se
            till att utveckla den militära delen och förändra det operativa
            mönstret – från tid till annan lägga om den militära operativa
            verksamheten för att vara så effektiv som möjligt i vardagen.
            Det är grunden för att de civila organisa ­ tionerna och det civila
            stödet ska kunna verka. Det är också grunden för att hitta en
            balans mellan olika grupperingar.
          </note>
          <note>
            Jag är definitivt inte nöjd med situationen i Mali i dag. Däremot
            anser jag att situationen är så pass svår att det inte enkelt
            kan sägas att vi ska lämna Mali. Terrorism, extremism och kriminalitet
            är så hårda realiteter så att om dessa släpps lösa blir det problem
            också i Europa. Det är en realitet vi inte kan bortse från.
          </note>
          <note>
            När vi diskuterar dessa frågor i parlament i olika länder måste
            den bredden finnas med i diskussionen. Annars kommer fattiga,
            svaga och dåliga analyser att ligga i botten för eventuella beslut.
          </note>
          <note>
            Anf. 54 ALEXANDRA ANSTRELL (M):
          </note>
          <note>
            Fru talman! Det svenska engagemanget i Mali går att spåra tillbaka
            till 2004, då Sverige tog fram en tvåårig strategi för internationellt
            utveck ­ lingssamarbete med landet. Strategin kom att förlängas
            i nästan tio år tills en ny var på plats för perioden 2015–2020.
            Sverige öppnade en egen am ­ bassad i landet 2011.
          </note>
          <note>
            Under en period i samband med militärkuppen frös man biståndet,
            men sedan 2013 har Sverige gett Mali 2,2 miljarder kronor i bistånd.
            Därutöver finns det sedan 2014 svenska soldater och poliser på
            plats genom FN-styrkan Minusma. Sverige har också skickat soldater
            via Task Force Takuba och deltar i insatser via EU, till exempel
            EUTM.
          </note>
          <note>
            Jag tänker, fru talman, att om man alltid gör som man alltid
            gjort blir det också samma resultat. Jag tänker att det behövs
            prestigelösa diskus ­ sio ­ ner om internationella insatser generellt
            och i detta fall Mali specifikt. Mer av samma verkar ju inte funka.
          </note>
          <note>
            Det är inte så enkelt, säger ministern, och det håller jag verkligen
            med om. Det är det heller ingen som tycker. Det är också därför
            vi moderater flera gånger har lyft fram att vi behöver en exitstrategi
            så att det här går att göra på ett ordnat sätt. Men det har regeringen
            inte velat lyssna på.
          </note>
          <note>
            Mali har under årens lopp fått ett massivt bistånd och insatser
            från Minusma, Task Force Takuba och EUTM med mera. Ändå har det
            alltså inte blivit bättre.
          </note>
          <note>
            Vi behöver se över hur vi kan nå ett bättre resultat. Samtidigt
            behöver vi titta på vår verksamhet här hemma och hur detta tillsammans
            kan synkas bättre. Om vi fortsätter som tidigare, ja, då blir
            resultatet troligen detsamma.
          </note>
          <note>
            Jag undrar om ministern och regeringen tänker utvärdera det här
            på något annat sätt så att vi på ett bättre sätt får med oss resultatet
            som lärdomar för framtiden.
          </note>
          <note>
            Anf. 55 Försvarsminister PETER HULTQVIST (S):
          </note>
          <note>
            Fru talman! Jag begriper inte vad Alexandra Anstrell har för
            grund för att säga att vi inte har velat lyssna på frågan om exitstrategin.
          </note>
          <note>
            Nu har vi lagt fram två propositioner. Den ena säger att vi ska
            ut vid halvårsskiftet 2024, den andra att vi fortsätter med Operation
            Takuba fram till 2022 års slut. Det är vad vi lägger fram för
            riksdagen, och det förmodar jag är exit.
          </note>
          <note>
            Men målet och den stora lösningen på allt det här kan ju inte
            vara att man har en exitstrategi, och sedan utbryter applåder
            och allt är jättebra – medan eländet i Mali fortsätter. Några
            större visioner och några större tankar än en exitstrategi eller
            något datum i kombination med utvärdering måste vi väl kunna prestera
            i det här sammanhanget.
          </note>
          <note>
            Vi avbröt med anledning av militärkuppen i augusti 2020. Med
            anledning av militärkuppen har vi avbrutit och fryst utbetalningar
            till nya projekt. Det här stödet återupptogs senare, när Mali
            hade uppfyllt vissa krav enligt Ecowas. Det har alltså skett frysningar
            av utbetalningar även i modern tid.
          </note>
          <note>
            Sammanfattningsvis vill jag säga att visst, nu har vi lagt fram
            dessa två propositioner. Det ger rätt så gott om tid och andrum,
            men det ger också slutpunkter. Vi får väl använda tiden fram till
            dess till att titta på hur vi ska värdera militära insatser kontra
            civila insatser och hur detta ska se ut i framtiden. Men dessa
            två propositioner anger slutpunkter.
          </note>
          <note>
            Jag är naturligtvis beredd att diskutera saker prestigelöst,
            men jag vill också att fötterna ska finnas på jorden och att man
            ska ha något mer att komma med än krav på exit och utvärdering.
          </note>
          <note>
            Interpellationsdebatten var härmed avslutad.
          </note>
          <note>
            § 18 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2021/22:10 Fortsatt svenskt deltagande i militär insats för stärkt
            säkerhet i Mali
          </note>
          <note>
            2021/22:22 Svenskt deltagande i Förenta nationernas stabiliseringsinsats
            i Mali
          </note>
          <note>
            2021/22:25 Utvidgade regler om lättnad i beskattningen av personaloptio
            ­ ner i vissa fall
          </note>
          <note>
            2021/22:27 Komplettering av den utvidgade fåmansföretagsdefinitionen
          </note>
          <note>
            2021/22:30 Sekretess hos den kommission som fått i uppdrag att
            granska arbetet med att uppnå frigivning av två svenska medborgare
            utomlands
          </note>
          <note>
            2021/22:35 Nya mervärdesskatteregler om vissa förvärv som görs
            av EU-organ med anledning av covid-19-pandemin
          </note>
          <note>
            EU-dokument
          </note>
          <note>
            COM(2021) 627 Förslag till Europaparlamentets och rådets förordning
            om ändring av förordning (EU) 2017/746 vad gäller övergångsbestämmelser
            för vissa medicintekniska produkter för in vitro-diagnostik och
            senarelagd tillämpning av kraven för egentillverkade produkter
          </note>
          <note>
            Näringsutskottets betänkande
          </note>
          <note>
            2021/22:NU6 En möjlighet till ny anmälan om avstämning av stöd
            vid korttidsarbete och ett nytt förfarande vid sen anmälan om
            avstämning
          </note>
          <note>
            § 19 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 14 oktober
          </note>
          <note>
            2021/22:52 Fortsättningen för Bromma flygplats
          </note>
          <note>
            av Maria Stockhaus (M)
          </note>
          <note>
            till infrastrukturminister Tomas Eneroth (S)
          </note>
          <note>
            2021/22:53 Provtagningen av dioxin i fisk
          </note>
          <note>
            av Johan Hultberg (M)
          </note>
          <note>
            till näringsminister Ibrahim Baylan (S)
          </note>
          <note>
            2021/22:54 Praktiska verkställighetshinder
          </note>
          <note>
            av Tony Haddou (V)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:55 Priset på bensin och diesel
          </note>
          <note>
            av Edward Riedl (M)
          </note>
          <note>
            till finansminister Magdalena Andersson (S)
          </note>
          <note>
            2021/22:56 Återinrättande av landsbygdsminister
          </note>
          <note>
            av Edward Riedl (M)
          </note>
          <note>
            till statsminister Stefan Löfven (S)
          </note>
          <note>
            den 15 oktober
          </note>
          <note>
            2021/22:57 Skötsel av formellt skyddade områden
          </note>
          <note>
            av Johan Hultberg (M)
          </note>
          <note>
            till miljö- och klimatminister Per Bolund (MP)
          </note>
          <note>
            2021/22:58 LKAB:s nekade miljötillstånd i Kiruna
          </note>
          <note>
            av Eric Palmqvist (SD)
          </note>
          <note>
            till näringsminister Ibrahim Baylan (S)
          </note>
          <note>
            den 18 oktober
          </note>
          <note>
            2021/22:59 En ny landsbygdsmyndighet med placering i Lycksele
          </note>
          <note>
            av Edward Riedl (M)
          </note>
          <note>
            till näringsminister Ibrahim Baylan (S)
          </note>
          <note>
            § 20 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 14 oktober
          </note>
          <note>
            2021/22:139 Samplanering vid utbyggnad av infrastruktur
          </note>
          <note>
            av Martina Johansson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2021/22:140 Ansökan om kommunal lantmäterimyndighet
          </note>
          <note>
            av Lars Beckman (M)
          </note>
          <note>
            till statsrådet Märta Stenevi (MP)
          </note>
          <note>
            2021/22:141 Avverkning av skyddsvärda skogsområden
          </note>
          <note>
            av Elin Segerlind (V)
          </note>
          <note>
            till miljö- och klimatminister Per Bolund (MP)
          </note>
          <note>
            2021/22:142 Ungas politiska deltagande
          </note>
          <note>
            av Ebba Hermansson (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2021/22:143 Miljöskatternas påverkan på de offentliga finanserna
          </note>
          <note>
            av Dennis Dioukarev (SD)
          </note>
          <note>
            till finansminister Magdalena Andersson (S)
          </note>
          <note>
            2021/22:144 Taxonomin och kärnkraften
          </note>
          <note>
            av Mattias Bäckström Johansson (SD)
          </note>
          <note>
            till statsrådet Åsa Lindhagen (MP)
          </note>
          <note>
            2021/22:145 Regelfusk
          </note>
          <note>
            av Markus Wiechel (SD)
          </note>
          <note>
            till utbildningsminister Anna Ekström (S)
          </note>
          <note>
            2021/22:146 Nationella trygghetsundersökningen 2021
          </note>
          <note>
            av Ebba Hermansson (SD)
          </note>
          <note>
            till statsrådet Märta Stenevi (MP)
          </note>
          <note>
            2021/22:147 Villkoren för utländska forskare
          </note>
          <note>
            av Betty Malmberg (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:148 Bredband och telefoni i hela landet
          </note>
          <note>
            av Jessica Thunander (V)
          </note>
          <note>
            till statsrådet Anders Ygeman (S)
          </note>
          <note>
            2021/22:149 Antisemitismen i Malmö
          </note>
          <note>
            av Markus Wiechel (SD)
          </note>
          <note>
            till statsrådet Mikael Damberg (S)
          </note>
          <note>
            2021/22:150 Ersättning till nämndemän
          </note>
          <note>
            av Boriana Åberg (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:151 Föryngringen av fiskekåren
          </note>
          <note>
            av Magnus Oscarsson (KD)
          </note>
          <note>
            till näringsminister Ibrahim Baylan (S)
          </note>
          <note>
            2021/22:152 Insatser för att stärka turismen efter pandemins
            negativa effekter
          </note>
          <note>
            av Eric Palmqvist (SD)
          </note>
          <note>
            till näringsminister Ibrahim Baylan (S)
          </note>
          <note>
            2021/22:153 Bygget av Händelöleden
          </note>
          <note>
            av Betty Malmberg (M)
          </note>
          <note>
            till infrastrukturminister Tomas Eneroth (S)
          </note>
          <note>
            2021/22:154 Utvecklade och bredare finansieringsformer
          </note>
          <note>
            av Magnus Stuart (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2021/22:155 Cyberbrott mot företag
          </note>
          <note>
            av Magnus Stuart (M)
          </note>
          <note>
            till näringsminister Ibrahim Baylan (S)
          </note>
          <note>
            2021/22:156 Dyslexi och nationella prov
          </note>
          <note>
            av Betty Malmberg (M)
          </note>
          <note>
            till utbildningsminister Anna Ekström (S)
          </note>
          <note>
            2021/22:157 Den brittiska parlamentariska utredningen av pandemihanteringen
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2021/22:158 Höga hyreskostnader vid renovering
          </note>
          <note>
            av Mikael Eskilandersson (SD)
          </note>
          <note>
            till statsrådet Märta Stenevi (MP)
          </note>
          <note>
            2021/22:159 Processfrågor vid miljötillståndsansökan
          </note>
          <note>
            av Mattias Karlsson i Luleå (M)
          </note>
          <note>
            till näringsminister Ibrahim Baylan (S)
          </note>
          <note>
            2021/22:160 Prisutvecklingen på mat
          </note>
          <note>
            av Ann-Sofie Alm (M)
          </note>
          <note>
            till näringsminister Ibrahim Baylan (S)
          </note>
          <note>
            2021/22:161 Elbrist som säkerhetsrisk
          </note>
          <note>
            av Allan Widman (L)
          </note>
          <note>
            till statsrådet Mikael Damberg (S)
          </note>
          <note>
            2021/22:162 Globaleye
          </note>
          <note>
            av Allan Widman (L)
          </note>
          <note>
            till försvarsminister Peter Hultqvist (S)
          </note>
          <note>
            2021/22:163 Skolverkets beskrivning av Förintelsen
          </note>
          <note>
            av Björn Söder (SD)
          </note>
          <note>
            till utbildningsminister Anna Ekström (S)
          </note>
          <note>
            2021/22:164 Brister i skolundersökningar
          </note>
          <note>
            av Björn Söder (SD)
          </note>
          <note>
            till utbildningsminister Anna Ekström (S)
          </note>
          <note>
            den 15 oktober
          </note>
          <note>
            2021/22:165 Svensk pandemihantering och norsk kritik
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2021/22:166 Gravida kvinnors arbetssituation i ljuset av covid-19
          </note>
          <note>
            av Roger Haddad (L)
          </note>
          <note>
            till arbetsmarknadsminister Eva Nordmark (S)
          </note>
          <note>
            2021/22:167 Kompetensförsörjningen vid landets domstolar
          </note>
          <note>
            av Roger Haddad (L)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:168 Högre fart för A-traktorer
          </note>
          <note>
            av Jimmy Ståhl (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2021/22:169 Åtgärder för att minska chaufförsbristen
          </note>
          <note>
            av Jimmy Ståhl (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2021/22:170 Stöd och insatser inom socialtjänsten för barn och
            unga och deras familjer
          </note>
          <note>
            av Maj Karlsson (V)
          </note>
          <note>
            till socialminister Lena Hallengren (S)
          </note>
          <note>
            2021/22:171 Svenska elevers möjligheter att uppnå målen i skolan
          </note>
          <note>
            av Ann-Charlotte Hammar Johnsson (M)
          </note>
          <note>
            till utbildningsminister Anna Ekström (S)
          </note>
          <note>
            2021/22:172 Transportbidraget
          </note>
          <note>
            av Elisabeth Björnsdotter Rahm (M)
          </note>
          <note>
            till näringsminister Ibrahim Baylan (S)
          </note>
          <note>
            2021/22:173 Barnskötares status och arbetsmiljö
          </note>
          <note>
            av Anders Österberg (S)
          </note>
          <note>
            till utbildningsminister Anna Ekström (S)
          </note>
          <note>
            2021/22:174 Åtgärder för att minska nyrekryteringen och bryta
            segregationen
          </note>
          <note>
            av Alexandra Anstrell (M)
          </note>
          <note>
            till statsrådet Mikael Damberg (S)
          </note>
          <note>
            2021/22:175 Attacker mot journalister
          </note>
          <note>
            av Björn Söder (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            den 18 oktober
          </note>
          <note>
            2021/22:176 Ersättningsreglerna i anläggningslagen
          </note>
          <note>
            av Larry Söder (KD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:177 Visitationszoner
          </note>
          <note>
            av Johan Forssell (M)
          </note>
          <note>
            till statsrådet Mikael Damberg (S)
          </note>
          <note>
            2021/22:178 Anonyma vittnen
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:179 Kriminalisering av deltagande i kriminella gäng
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:180 Utvisning av gängmedlemmar
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:181 Länsstyrelsernas långa handläggningstider
          </note>
          <note>
            av Magdalena Schröder (M)
          </note>
          <note>
            till näringsminister Ibrahim Baylan (S)
          </note>
          <note>
            2021/22:182 Regeringens arbete med regellättnader
          </note>
          <note>
            av Magdalena Schröder (M)
          </note>
          <note>
            till näringsminister Ibrahim Baylan (S)
          </note>
          <note>
            2021/22:183 Avsaknad av kontroll av tillbakaresande IS-terrorister
          </note>
          <note>
            av Björn Söder (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:184 Svenska bönders skattebörda
          </note>
          <note>
            av Ann-Sofie Alm (M)
          </note>
          <note>
            till finansminister Magdalena Andersson (S)
          </note>
          <note>
            2021/22:185 De höga elpriserna
          </note>
          <note>
            av Hans Wallmark (M)
          </note>
          <note>
            till statsrådet Anders Ygeman (S)
          </note>
          <note>
            2021/22:186 Elintensiv industri och höga elpriser
          </note>
          <note>
            av Maria Malmer Stenergard (M)
          </note>
          <note>
            till statsrådet Anders Ygeman (S)
          </note>
          <note>
            2021/22:187 Den svenska alkohollagen
          </note>
          <note>
            av Mats Persson (L)
          </note>
          <note>
            till socialminister Lena Hallengren (S)
          </note>
          <note>
            2021/22:188 Trygghet inom äldreomsorgen
          </note>
          <note>
            av Elisabeth Björnsdotter Rahm (M)
          </note>
          <note>
            till socialminister Lena Hallengren (S)
          </note>
          <note>
            2021/22:189 Ersättning till svensk minknäring
          </note>
          <note>
            av Åsa Coenraads (M)
          </note>
          <note>
            till näringsminister Ibrahim Baylan (S)
          </note>
          <note>
            2021/22:190 Utbildad arbetskraft
          </note>
          <note>
            av Lotta Olsson (M)
          </note>
          <note>
            till utbildningsminister Anna Ekström (S)
          </note>
          <note>
            § 21 Kammaren åtskildes kl. 15.43.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 16 anf.
            4 5 (delvis) och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANN LARSSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelse
          </note>
          <note>
            § 3 Anmälan om kompletteringsval
          </note>
          <note>
            § 4 Meddelande om frågestund
          </note>
          <note>
            § 5 Anmälan om subsidiaritetsprövningar
          </note>
          <note>
            § 6 Anmälan om fördröjda svar på interpellationer
          </note>
          <note>
            § 7 Anmälan om faktapromemoria
          </note>
          <note>
            § 8 Anmälan om granskningsrapport
          </note>
          <note>
            § 9 Ärenden för hänvisning till utskott
          </note>
          <note>
            § 10 Ärende för bordläggning
          </note>
          <note>
            § 11 Svar på interpellation 2021/22:12 om service på landsbygden
          </note>
          <note>
            Anf. 1 Näringsminister IBRAHIM BAYLAN (S)
          </note>
          <note>
            Anf. 2 ELISABETH BJÖRNSDOTTER RAHM (M)
          </note>
          <note>
            Anf. 3 ANN-CHARLOTTE HAMMAR JOHNSSON (M)
          </note>
          <note>
            Anf. 4 Näringsminister IBRAHIM BAYLAN (S)
          </note>
          <note>
            Anf. 5 ELISABETH BJÖRNSDOTTER RAHM (M)
          </note>
          <note>
            Anf. 6 ANN-CHARLOTTE HAMMAR JOHNSSON (M)
          </note>
          <note>
            Anf. 7 Näringsminister IBRAHIM BAYLAN (S)
          </note>
          <note>
            Anf. 8 ELISABETH BJÖRNSDOTTER RAHM (M)
          </note>
          <note>
            Anf. 9 Näringsminister IBRAHIM BAYLAN (S)
          </note>
          <note>
            § 12 Svar på interpellation 2021/22:29 om vårjakt på råbock i
            hela landet
          </note>
          <note>
            Anf. 10 Näringsminister IBRAHIM BAYLAN (S)
          </note>
          <note>
            Anf. 11 ERIK OTTOSON (M)
          </note>
          <note>
            Anf. 12 Näringsminister IBRAHIM BAYLAN (S)
          </note>
          <note>
            Anf. 13 ERIK OTTOSON (M)
          </note>
          <note>
            Anf. 14 Näringsminister IBRAHIM BAYLAN (S)
          </note>
          <note>
            Anf. 15 ERIK OTTOSON (M)
          </note>
          <note>
            Anf. 16 Näringsminister IBRAHIM BAYLAN (S)
          </note>
          <note>
            § 13 Svar på interpellation 2021/22:19 om oljeproducerad el
          </note>
          <note>
            Anf. 17 Statsrådet ANDERS YGEMAN (S)
          </note>
          <note>
            Anf. 18 THOMAS MORELL (SD)
          </note>
          <note>
            Anf. 19 Statsrådet ANDERS YGEMAN (S)
          </note>
          <note>
            Anf. 20 THOMAS MORELL (SD)
          </note>
          <note>
            Anf. 21 Statsrådet ANDERS YGEMAN (S)
          </note>
          <note>
            Anf. 22 TREDJE VICE TALMANNEN
          </note>
          <note>
            Anf. 23 THOMAS MORELL (SD)
          </note>
          <note>
            Anf. 24 Statsrådet ANDERS YGEMAN (S)
          </note>
          <note>
            § 14 Svar på interpellation 2021/22:22 om bredbandsutbyggnad
          </note>
          <note>
            Anf. 25 Statsrådet ANDERS YGEMAN (S)
          </note>
          <note>
            Anf. 26 DAVID PEREZ (SD)
          </note>
          <note>
            Anf. 27 Statsrådet ANDERS YGEMAN (S)
          </note>
          <note>
            Anf. 28 DAVID PEREZ (SD)
          </note>
          <note>
            Anf. 29 Statsrådet ANDERS YGEMAN (S)
          </note>
          <note>
            Anf. 30 DAVID PEREZ (SD)
          </note>
          <note>
            Anf. 31 Statsrådet ANDERS YGEMAN (S)
          </note>
          <note>
            § 15 Svar på interpellation 2021/22:24 om konsekvenser för södra
            Sveriges elområde
          </note>
          <note>
            Anf. 32 Statsrådet ANDERS YGEMAN (S)
          </note>
          <note>
            Anf. 33 ANN-CHARLOTTE HAMMAR JOHNSSON (M)
          </note>
          <note>
            Anf. 34 BORIANA ÅBERG (M)
          </note>
          <note>
            Anf. 35 Statsrådet ANDERS YGEMAN (S)
          </note>
          <note>
            Anf. 36 ANN-CHARLOTTE HAMMAR JOHNSSON (M)
          </note>
          <note>
            Anf. 37 TREDJE VICE TALMANNEN
          </note>
          <note>
            Anf. 38 BORIANA ÅBERG (M)
          </note>
          <note>
            Anf. 39 Statsrådet ANDERS YGEMAN (S)
          </note>
          <note>
            Anf. 40 ANN-CHARLOTTE HAMMAR JOHNSSON (M)
          </note>
          <note>
            Anf. 41 Statsrådet ANDERS YGEMAN (S)
          </note>
          <note>
            § 16 Svar på interpellation 2021/22:33 om arméstridskrafternas
            utveckling
          </note>
          <note>
            Anf. 42 Försvarsminister PETER HULTQVIST (S)
          </note>
          <note>
            Anf. 43 ALEXANDRA ANSTRELL (M)
          </note>
          <note>
            Anf. 44 Försvarsminister PETER HULTQVIST (S)
          </note>
          <note>
            Anf. 45 ALEXANDRA ANSTRELL (M)
          </note>
          <note>
            Anf. 46 Försvarsminister PETER HULTQVIST (S)
          </note>
          <note>
            Anf. 47 ALEXANDRA ANSTRELL (M)
          </note>
          <note>
            Anf. 48 Försvarsminister PETER HULTQVIST (S)
          </note>
          <note>
            § 17 Svar på interpellation 2021/22:38 om Sveriges militära insats
            i Mali
          </note>
          <note>
            Anf. 49 Försvarsminister PETER HULTQVIST (S)
          </note>
          <note>
            Anf. 50 ALEXANDRA ANSTRELL (M)
          </note>
          <note>
            Anf. 51 Försvarsminister PETER HULTQVIST (S)
          </note>
          <note>
            Anf. 52 ALEXANDRA ANSTRELL (M)
          </note>
          <note>
            Anf. 53 Försvarsminister PETER HULTQVIST (S)
          </note>
          <note>
            Anf. 54 ALEXANDRA ANSTRELL (M)
          </note>
          <note>
            Anf. 55 Försvarsminister PETER HULTQVIST (S)
          </note>
          <note>
            § 18 Bordläggning
          </note>
          <note>
            § 19 Anmälan om interpellationer
          </note>
          <note>
            § 20 Anmälan om frågor för skriftliga svar
          </note>
          <note>
            § 21 Kammaren åtskildes kl. 15.43.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
