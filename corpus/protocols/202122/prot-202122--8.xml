<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202122</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202122</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202122--8</head>
          <docDate when="2021-09-22">2021-09-22</docDate>
        </div>
      </front>
      <body>
        <div>
          <note>
            § 1 Anmälan om kompletteringsval
          </note>
          <note>
            Tredje vice talmannen meddelade att Mode raternas parti grupp
            anmält Åsa Hartzell som suppleant i civilutskottet under David
            Josefssons ledighet .
          </note>
          <note>
            Tredje vice talmannen förklarade vald under tiden den 22 september–30
            november till
          </note>
          <note>
            suppleant i civilutskottet
          </note>
          <note>
            Åsa Hartzell (M)
          </note>
          <note>
            § 2 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2021/22:4 till skatteutskottet
          </note>
          <note>
            2021/22:5 och 8 till finansutskottet
          </note>
          <note>
            2021/22:9 till trafikutskottet
          </note>
          <note>
            2021/22:15 till miljö- och jordbruksutskottet
          </note>
          <note>
            Skrivelser
          </note>
          <note>
            2021/22:3 till näringsutskottet
          </note>
          <note>
            2021/22:6 till försvarsutskottet
          </note>
          <note>
            2021/22:13 till arbetsmarknadsutskottet
          </note>
          <u>
            <seg>
              EU-dokument
            </seg>
          </u>
          <note>
            COM(2021) 345 till näringsutskottet
          </note>
          <note>
            COM(2021) 572 till miljö- och jordbruksutskottet
          </note>
          <note>
            § 3 Fortsatt giltighet av covid-19-lagen och lagen om tillfälliga
            smittskyddsåtgärder på serveringsställen
          </note>
          <note>
            Socialutskottets betänkande 2021/22:SoU3
          </note>
          <note>
            Fortsatt giltighet av covid-19-lagen och lagen om tillfälliga
            smittskyddsåtgärder på serveringsställen (prop. 2020/21:219)
          </note>
          <note>
            föredrogs.
          </note>
          <note>
            Anf. 1 ACKO ANKARBERG JOHANSSON (KD):
          </note>
          <u>
            <seg>
              Fru talman! Under en kris är det klokt med breda politiska lösningar
              – samförstånd. Riksdagen har eftersträvat det under hela pandemin.
              Vi har återkommande kallat regeringen, Folkhälsomyndigheten och
              andra myndigheter till socialutskottet för att få ta del av information
              och kunna ställa frågor. Vi har agerat flexibelt och skyndsamt
              när så varit nödvändigt. När förslag har lagts på riksdagens bord
              har vi ansträngt oss för att i pandemirelaterade frågor kunna
              hitta breda lösningar som omfattar alla partier. Det är en klok
              strategi under en kris.
            </seg>
          </u>
          <u>
            <seg>
              Fru talman! Covid-19-lagen mejslades fram slutligt under julhelgen
              2020. Samtliga partier var engagerade och bidrog till det som
              sedan blev propositionen, och den kunde antas med brett stöd i
              kammaren. När lagen nu ska förlängas tyckte inte regeringen att
              det var nödvändigt att samlas bakom en bred lösning. De lade fram
              propositionen i augusti utan att samtala med riksdagens partier.
              Det är extra anmärkningsvärt då regeringen numera vilar på färre
              mandat än då covid-19-lagen togs fram.
            </seg>
          </u>
          <u>
            <seg>
              Det är alltså, oavsett kris, nödvändigt att regeringen förankrar
              sina förslag och söker samsyn. Men i stället för att lyssna in
              och söka samsyn lade regeringen fram covid-19-lagen på egen hand.
              När följdmotionerna sedan kom in från riksdagens partier blev
              det uppenbart att det saknades stöd för att förlänga lagen i fyra
              månader utan kontrollstationer.
            </seg>
          </u>
          <u>
            <seg>
              Fru talman! Kristdemokraterna anser att covid-19-lagen liksom
              den tillfälliga serveringslagen har varit nödvändiga för att på
              ett någorlunda träffsäkert sätt hantera risker för smitta till
              följd av coronaviruset. Men vi är lika säkra på att ett så kraftfullt
              verktyg måste hanteras med försiktighet. Riksdagen måste återkommande
              pröva om regeringen har skäl att förfoga över ett så kraftfullt
              verktyg som kan användas för att inskränka fri- och rättigheter.
            </seg>
          </u>
          <u>
            <seg>
              När regeringen inte klarar av att hitta breda lösningar gör socialutskottet
              det. Vi har samlats kring att riksdagen om två månader måste pröva
              de nu aktuella lagarnas giltighet. Senast den 12 november ska
              regeringen läm ­ na en skrivelse till riksdagen där de redovisar
              hur de har använt lagarna och vilken bedömning de gör framåt.
              Behövs lagarna, eller kan de upphö ­ ra?
            </seg>
          </u>
          <u>
            <seg>
              När utskottet i november har tagit del av regeringens skrivelse
              och i särskild ordning fått information från regeringen och Folkhälsomyndigheten
              kommer vi att pröva om lagarna fortsatt behövs eller om covid-19-lagen
              och den tillfälliga serveringslagen kan upphöra. Om vi i november
              bedömer att lagarna inte längre behövs kommer vi alltså att föreslå
              riksdagens kammare att lagarna ska upphävas.
            </seg>
          </u>
          <u>
            <seg>
              Fru talman! Jag är väldigt nöjd och glad över att vi kunnat bli
              eniga i riksdagen. Det regeringen inte mäktar med gör vi. Vi godkänner
              därför att lagarna förlängs. Vi får en skrivelse från regeringen
              senast den 12 novem ­ ber. Därefter prövar vi om lagarna ska fortsätta
              gälla eller om de ska upphöra. Riksdagen får genom utskottets
              förslag den nödvändiga kontrollsta ­ tionen.
            </seg>
          </u>
          <u>
            <seg>
              Vi är också eniga om att regeringen måste fortsätta att hålla
              trycket uppe när det gäller vaccinationer mot covid-19. Om man
              inte når en högre vaccinationsgrad än i dag kommer det att behövas
              olika slags restriktioner och begränsningar. Det är genom vaccin
              som riskerna för covid-19 kan minskas så påtagligt att begränsningar
              kan avvecklas.
            </seg>
          </u>
          <u>
            <seg>
              Vi har också en majoritet i utskottet som återigen lyfter upp
              vikten av att ekonomisk ersättning ges till dem som drabbas av
              restriktionerna. Det är sant att gigantiska belopp har avsatts
              för olika slags stöd. Men i praktiken har flera av stöden handlagts
              långsamt av myndigheterna. Man har fått sena besked, och när fel
              har begåtts av myndigheten och en domstol konstaterat det har
              berört företag ändå inte fått ut sitt ekonomiska stöd. Livsverk
              kan gå förlorade därför att det offentliga handlägger beslutade
              stöd på ett dåligt sätt.
            </seg>
          </u>
          <u>
            <seg>
              Vi har inte råd att slarva med handläggning av beslutat stöd,
              varken i det här skeendet eller på andra områden inom det offentliga,
              eftersom människor drabbas ekonomiskt till följd av detta. Därför
              är jag glad att en majoritet av partier än en gång påminner regeringen
              om konsekvenserna för alla dem som påverkas ekonomiskt av pandemilagarnas
              konsekvenser.
            </seg>
          </u>
          <u>
            <seg>
              Fru talman! Slutligen vill Kristdemokraterna yrka bifall till
              reservation n umme r 7, om att vi måste få en ordning så att vi
              vet hur covid-pass kan användas. Regler för hur de ska användas
              måste redovisas snarast så att de kan användas den dag de behövs.
              Om restriktioner kan avvecklas helt är det självklart bättre,
              men skulle någon form av restriktion behövas längre fram är covid-pass
              en möjlighet som måste vara redo.
            </seg>
          </u>
          <note>
            Anf. 2 MIKAEL DAHLQVIST (S):
          </note>
          <u>
            <seg>
              Fru talman! Acko Ankarberg Johansson har på ett föredömligt sätt
              redogjort för vad denna debatt handlar om: en förlängning av covid-19-lagen,
              den tillfälliga lag som trädde i kraft i januari i år och som
              upphör att gälla vid den här månadens slut om inte riksdagen fattar
              ett annat beslut.
            </seg>
          </u>
          <u>
            <seg>
              Pandemin är vi fortfarande i. Även om vi börjar se ett ljus i
              mörkret och en god effekt av vaccinationerna befinner sig vårt
              land och omvärlden i en pandemi. Jag tänker på alla som tyvärr
              har gått bort, drygt 14 700 personer. Bakom varje siffra döljer
              sig en person, en kär anhörig, en kär vän och mycket sorg och
              lidande. Det får vi ha med oss när vi funderar på hur lagen ska
              utformas framöver. Den här lagen handlar om att rädda liv. Viruset
              är oerhört potent.
            </seg>
          </u>
          <u>
            <seg>
              Fru talman! Det här är ett virus som vi i dag har bättre kunskap
              om än före pandemin, men det finns fortfarande stora luckor. Folkhälsomyndigheten,
              vårt expertorgan, som står i nära relation till regeringen, bistår
              med analyser, rekommendationer och råd. De har sagt att risken
              för smittspridning under hösten och vintern är betydande, speciellt
              då många människor samlas i trånga utrymmen och har nära kontakt.
            </seg>
          </u>
          <u>
            <seg>
              Vi kommer sannolikt att få se klustersmitta, alltså lokal smitta
              på en arbetsplats eller på ett boende. Tyvärr har vi redan i början
              av hösten sett klustersmitta på en hel del äldreboenden med allvarliga
              konsekvenser, fru talman. Jag kan ta ett exempel från min hemkommun
              på ett äldreboende som nyligen haft klustersmitta. Hittills är
              tre döda. Då ska vi komma ihåg att alla var dubbelvaccinerade.
              Dock har det gått ganska lång tid sedan första vaccinationen.
            </seg>
          </u>
          <u>
            <seg>
              Regeringen har hela tiden sagt att pandemin inte ska handla om
              pengar. Det har det inte heller gjort. Historiska satsningar har
              gjorts i regioner, i kommuner, i näringslivet och så vidare. Tusentals
              och åter tusentals jobb har räddats med en offensiv pandemiekonomi,
              fru talman.
            </seg>
          </u>
          <u>
            <seg>
              Trots det lägger regeringen nu ett förslag till riksdagen, den
              kommande statsbudgeten. Det innebär ytterligare en historisk satsning
              som en nystart för Sverige på vägen ut ur krisen. Där prioriteras
              framför allt hälso- och sjukvården liksom kommunernas äldreomsorg.
              Vi vet ju vilken effekt pandemin har haft.
            </seg>
          </u>
          <u>
            <seg>
              I dag ska vi ta ställning till en förlängning av covid-19-lagen
              och tillfälliga smittskyddsåtgärder på serveringsställen. I utskottet
              har vi kommit fram till en bra alternativ lösning. Det har riksdagsledamoten
              Acko Ankarberg Johansson noga redogjort för. Socialdemokraterna
              ställer sig naturligtvis bakom denna lösning. Jag vill framför
              allt tacka ledamöterna i utskottet för ett oerhört gott samarbete.
              Frågan är väldigt svår, eftersom en inskränkning av människors
              fri- och rättigheter ställs mot skydd av liv och hälsa. Balansgången
              mellan de olika lagarna är svår.
            </seg>
          </u>
          <u>
            <seg>
              Det här innebär konkret att regeringen senast den 12 november
              ska inkomma med en skrivelse där man ska redogöra för hur man
              ser på det hela och på vad som har hänt i samband med den tillfälliga
              covidlagen.
            </seg>
          </u>
          <u>
            <seg>
              Avslutningsvis vill jag yrka bifall till vår reservation 6 om
              ekonomisk ersättning, och i övrigt yrkar jag bifall till vår proposition.
            </seg>
          </u>
          <note>
            (Applåder)
          </note>
          <note>
            Anf. 3 TREDJE VICE TALMANNEN:
          </note>
          <u>
            <seg>
              Jag vill klargöra att i detta slags debatter får replik endast
              begäras efter att man har talat.
            </seg>
          </u>
          <note>
            Anf. 4 CAMILLA WALTERSSON GRÖNVALL (M):
          </note>
          <u>
            <seg>
              Fru talman! Inledningsvis vill jag yrka bifall till reservation
              7, även om jag naturligtvis står bakom våra övriga reservationer
              i betänkandet.
            </seg>
          </u>
          <u>
            <seg>
              Om en vecka öppnar Sverige upp. Äntligen ser vi ljuset i tunneln.
              Äntligen ser friheten ut att återvända. Vi kan gå på bio, resa
              och äta tillsammans – allt det där som vi för ett och ett halvt
              år sedan bara tog för givet. På några få veckor var världen inte
              längre vad den varit. Läget var totalt överrumplande, till och
              med chockartat.
            </seg>
          </u>
          <u>
            <seg>
              Regeringars ledarskap i kris blev helt avgörande för att hantera
              situa ­ tionen. Naturligtvis gällde detta även Sverige. Men i
              Sverige har vi fått vänja oss vid att vi varit sena och inte sällan
              bland de sista i Europa när det gällt alltifrån testning, smittspårning
              och vaccination till träffsäkra restrik ­ tioner.
            </seg>
          </u>
          <u>
            <seg>
              Regeringen har fått svidande kritik i inte minst Coronakommissionens
              första delbetänkande som kom i december. I en kris leder regeringen
              landet. Det har denna regering haft svårt att göra. I stället
              har man gömt sig bakom myndigheter.
            </seg>
          </u>
          <u>
            <seg>
              Fru talman! När pandemin började var Sverige ett av få länder
              som saknade lagar för civila kriser. I Norge fick Erna Solbergs
              regering en sådan lag på plats redan i april förra året. Vid påsktid
              förra året försökte Sveriges rödgröna regering sig på att under
              några turbulenta och, enligt mig, taffliga dagar åstadkomma en
              första pandemilag som skulle gälla i tre månader. Utan särskild
              tydlighet sökte man mandat för att genomföra en lag som gav regeringen
              långtgående maktbefogenheter med stor möjlighet till påverkan
              i enskilda människors liv. Vi moderater såg till att den viktiga
              principen om underställandemekanism infördes i denna lag, det
              vill säga att regeringen inte kunde besluta om något som riksdagen
              inte kunde upphäva. Den lagen användes aldrig.
            </seg>
          </u>
          <u>
            <seg>
              Hösten kom och med den en ny stor smittspridning, och allt fler
              partier undrade varför regeringen inte förberedde en tillfällig
              lag som kunde ge möjligheter till mer träffsäkra restriktioner.
              Att sitta åtta personer på en idrottsläktare byggd för många tusen
              och under bar himmel kändes precis så absurt som det var. Men
              regeringen satt på händerna, och november och december kom med
              alltmer oroväckande smitta och ett ökande antal dödsfall. Ännu
              var vaccinet inte på plats.
            </seg>
          </u>
          <u>
            <seg>
              Fredagen före jul tjugo över åtta på kvällen kom dock ett mejl
              som sa att regeringen nu vaknat till och ville snabbehandla lagen
              över jul och nyår så att den skulle kunna vara på plats till den
              10 januari. Det är inte konstigt, fru talman, att vi var många
              som undrade vad regeringen använt sommaren till och vad man gjort
              under hela hösten.
            </seg>
          </u>
          <u>
            <seg>
              Fru talman! Regeringen begär nu att den tillfälliga lagen ska
              förlängas. Jag hade önskat att vi slapp göra det. Men inte minst
              under förra hösten lärde vi oss att situationen kan förändras
              snabbt, och detta djävulska virus verkar hitta nya vägar då det
              visat sig kunna mutera starkare och mer smittsamt. Ännu är inte
              pandemin över.
            </seg>
          </u>
          <u>
            <seg>
              Vi moderater vill dock inte förlänga den här lagen längre än
              vad som är absolut nödvändigt. Vi föreslog därför två månaders
              förlängning och att lagen skulle omprövas varannan månad för att
              tas bort när den inte längre behövs. Vi krävde också att regeringen
              ska återkomma till riksdagen i november för att redovisa hur man
              använt lagen.
            </seg>
          </u>
          <u>
            <seg>
              Det är därför mycket glädjande att förslaget till beslut nu är
              att regeringen ska återkomma till riksdagen senast den 12 november
              med en skrivelse där man redogör för vidtagna åtgärder med anledning
              av lagarna och sin inställning till lagarnas fortsatta giltighetstid,
              det vill säga om man anser att lagarna fortfarande behöver finnas
              och varför.
            </seg>
          </u>
          <u>
            <seg>
              Fru talman! Om riksdagen finner att dessa lagar inte längre behövs
              kommer vi moderater att med kraft driva att de med stöd av utskottets
              initiativrätt upphävs och tas bort.
            </seg>
          </u>
          <u>
            <seg>
              Den 29 september kommer nästa steg i återöppnandet av Sverige,
              och vi är många som välkomnar det. Samtidigt finns en rad orosmoment.
              Även om vaccintäckningen är relativt hög har vi grupper i Sverige
              där den är oroväckande låg. I vår följdmotion tryckte vi moderater
              på vikten av åtgärder för att nå ut till fler människor. Man måste
              hitta fler vägar.
            </seg>
          </u>
          <u>
            <seg>
              Ett exempel som visat sig framgångsrikt och som flera regioner
              tagit efter är Region Uppsalas utskick av bokade tider till bland
              annat människor i utanförskapsområden. Man såg direkt en positiv
              effekt av att fler människor kom för att vaccinera sig. Den 15
              september kom äntligen en tilläggsöverenskommelse mellan regeringen
              och Sveriges Kommuner och Regioner gällande insatser för ökad
              vaccinationstäckning. Men denna frå ­ ga behöver hållas fast vid
              tills ett helt annat resultat har uppnåtts.
            </seg>
          </u>
          <u>
            <seg>
              Fru talman! Vi är många som en längre tid undrat varför i stort
              sett alla andra länder påbörjat möjligheten att vaccinera 12–15-åringar.
              Vaccinet har varit godkänt från 12 års ålder under lång tid, och
              den bedömningen har gjorts av medicinsk expertis. Medicinsk expertis
              i andra länder har gjort samma bedömning. En rimlig fråga är varför
              till exempel länder som Danmark, Finland och Norge erbjuder detta
              men inte Sverige. Det här kunde ha varit på plats före skolstarten
              och därigenom hindrat en hel del smittspridning. Nu har dock Folkhälsomyndigheten
              – som vanligt sist i klassen – meddelat att det också kommer att
              genomföras i Sverige, och jag är glad för det.
            </seg>
          </u>
          <u>
            <seg>
              Fru talman! Vi moderater har i många frågor drivit den här regeringen
              framför oss i denna kris. Det gäller bland annat frågor om testning,
              smittspårning, skyddsutrustning, vaccin, vaccination och ersättning
              till drabbade personer och näringsidkare. Ersättning till riskgrupper
              tog vi moderater utskottsinitiativ till, och glädjande nog fick
              vi utskottet och riksdagen med oss.
            </seg>
          </u>
          <u>
            <seg>
              Nu behöver också vaccinpassen utredas och utformas, så att de
              finns klara utifrån olika aspekter som gör dem så väl anpassade
              som möjligt till svenska förhållanden. Inte minst i övriga Europa
              har de inneburit en möjlighet att öppna upp för de människor som
              varit fullvaccinerade eller kunnat visa negativt testresultat.
              Regeringen har gett uppdraget, och detta är nu ute på remiss.
            </seg>
          </u>
          <u>
            <seg>
              Vi moderater kommer dock noga att följa den här frågan. Bristen
              på träffsäkra restriktioner har varit den här regeringens signum.
              Inte minst har kulturbranschen fått känna på det. De har under
              en lång tid efterfrågat vaccinpass och måste kunna känna sig trygga
              i att det finns en långsiktig ­ het om situationen skulle förvärras
              och restriktioner återinföras. Ett nytt tvärstopp för dem och
              för många andra branscher skulle faktiskt innebära en katastrof.
            </seg>
          </u>
          <u>
            <seg>
              Fru talman! Mycket av det som vi moderater under en längre tid
              drivit, även i vår följdmotion på regeringens proposition gällande
              den här lagen, har regeringen under veckorna som gått hörsammat.
              Vi moderater har genom hela pandemin varit en konstruktiv opposition
              som gjort vårt bästa för att driva på där vi ansett det vara viktigt
              och samtidigt gjort vårt yttersta för att riksdagen ska vara flexibel
              och konstruktiv i en svår och extraordinär tid. Vår förhoppning
              är att vi ska kunna fortsätta att öppna upp och att utvecklingen
              ska gå i en fortsatt gynnsam riktning. Men erfarenheten av inte
              minst denna pandemi har lärt oss att man ska hoppas på det bästa
              men planera för det värsta.
            </seg>
          </u>
          <u>
            <seg>
              Mina sista ord i detta anförande blir ett varmt och innerligt
              tack till vår vårdpersonal. Ord räcker inte till för vad ni har
              betytt och betyder.
            </seg>
          </u>
          <note>
            (Applåder)
          </note>
          <note>
            Anf. 5 LINDA MODIG (C):
          </note>
          <u>
            <seg>
              Fru talman! Jag står naturligtvis bakom samtliga av Centerpartiets
              reservation er , men jag yrkar bifall endast till reservation
              8 under punkt 9.
            </seg>
          </u>
          <u>
            <seg>
              Sedan vi debatterade pandemilagens införande här för snart tio
              månader sedan har mycket hänt. Covid-19-pandemin har klingat av
              men är ännu inte över. Trots att vaccinationstakten stadigt har
              ökat under våren och sommaren har smittspridningen åter tagit
              fart under sensommaren. Den nya deltavarianten utgör ytterligare
              en utmaning och innebär ett fortsatt behov av vissa restriktioner
              och åtgärder. Smittläget kan fortfarande förändras, vilket ställer
              krav på fortsatt beredskap med ändamålsenliga verk ­ tyg. Det
              är därför angeläget att regeringen har en god beredskap att kunna
              vidta åtgärder och hantera ett eventuellt försämrat läge.
            </seg>
          </u>
          <u>
            <seg>
              Om sex dagar kommer, vilket nämnts här i debatten, regeringen
              efter Folkhälsomyndighetens samlade bedömning att ta steg fyra
              i sin plan för avveckling av restriktionerna. Det innebär att
              flera av de restriktioner som med stöd av pandemilagen meddelats
              för att minska spridningen av sjukdomen covid-19 kan tas bort.
            </seg>
          </u>
          <u>
            <seg>
              Den svenska vaccinationskampanjen har varit en framgång. Snudd
              på 75 procent av befolkningen som är 16 år och äldre är vaccinerade.
              Tack alla ni som har vaccinerat er och valt att göra det! Ni har
              tagit ansvar för er själva och visat varandra omsorg. Ni har hjälpt
              svensk hälso- och sjukvård, som under mycket lång tid gjort heroiska
              insatser mot detta dödliga virus. I Sverige har alltid vaccination
              byggt på frivillighet, och det har visat sig vara en framgångsrik
              väg. Låt oss från denna kammare i dag gemensamt uppmana er som
              ännu inte kunnat vaccinera er att göra det så snart ni kan!
            </seg>
          </u>
          <note>
            Fru talman! När Centerpartiet och Anders W Jonsson under våren
            2020 krävde en pandemilag var utgångspunkten för begränsningar
            utifrån en så ­ dan lag risken för smittspridning och att lagen
            skulle vara träffsäker, effek ­ tiv och rättvis. Lagom till jul
            återkom äntligen regeringen till Sveriges riks ­ dag med förslag
            till sådan lagstiftning. Efter att riksdagen sedan skyndsamt och
            effektivt den 8 januari handlagt regeringens proposition trädde
            covid-19-lagen i kraft ett par dagar senare.
          </note>
          <u>
            <seg>
              Centerpartiet har lagt ned betydande energi på att i såväl följdmotionen
              på pandemilagen som följdmotionen på denna förlängningslag uppehålla
              sig vid och diskutera de konstitutionella aspekterna på dessa
              lagstiftningsprodukter. Låt mig därför genast slå fast att Centerpartiet
              har varit och fortsatt är kritiskt till det sätt på vilket regeringen
              hanterar detta slags lagstiftning, som till sin karaktär är mycket
              ingripande och extraordinär.
            </seg>
          </u>
          <u>
            <seg>
              Regeringens hantering är oroande i främst fyra avseenden. Det
              handlar om att regeringen inte inhämtat Lagrådets yttrande, om
              regeringens dele ­ gation av normgivningskompetens, om regeringens
              bristande analys av effekterna på rättighetsskyddet och om lagens
              träffsäkerhet. Jag tänker nu främst fokusera på den uteblivna
              lagrådsgranskningen och den bristande analysen av effekterna på
              rättighetsskyddet.
            </seg>
          </u>
          <note>
            Av 8 kap. 21 § regeringsformen framgår att regeringen ska inhämta
            yttrande från Lagrådet innan riksdagen beslutar om bland annat
            betungan ­ de offentligrättslig lagstiftning och fri- och rättighetsbegränsande
            lagstiftning. Trots att pandemilagen innebär en långtgående delegation
            av normgivningskompetens i flera led, samtidigt som de begränsningar
            som både pandemilagen och serveringslagen möjliggör utgör fundamentala
            ingrepp i en rad grundlagsskyddade fri- och rättigheter, har regeringen
            valt att inte inhämta Lagrådets yttrande över propositionens lagförslag.
            Detta motiverar regeringen med att lagförslagen varken författningstekniskt
            eller i övrigt är av sådan beskaffenhet att det är av betydelse
            att höra Lagrådet.
          </note>
          <u>
            <seg>
              Fru talman! Centerpartiet anser att det i ljuset av lagarnas
              extraordinära och ingripande karaktär är uppenbart att Lagrådets
              yttrande ska inhämtas, i synnerhet mot bakgrund av den tunga remisskritik
              som förts fram. Såväl Justitieombudsmannen och Justitiekanslern
              som Sveriges advokatsam ­ fund lyfter fram lagstiftningens ingripande
              karaktär och betonar de negativa effekter en förlängning har för
              enskilda, företag och civilsamhälle. Sveriges advokatsamfund framhåller
              att det saknas överväganden när det gäller behovet av förändringar
              eller förtydliganden av lagarna och behovet av en bredare översyn
              av konstitutionella frågor i fredstid. Fastighetsägar ­ na, Visita
              och Företagarna är starkt kritiska till bristen på tydligare motivering
              till behovet av förlängning. Det är således tydligt att lagstiftningen,
              trots att det enbart rör sig om en förlängning av lagarnas giltighetstid,
              inte kan anses vare sig så enkel eller så brådskande att Lagrådets
              granskning inte är påkallad.
            </seg>
          </u>
          <u>
            <seg>
              Fru talman! Just lagstiftningens tidsbegränsning var också ett
              av skälen till att många instanser, såväl remissinstanser som
              Sveriges riksdag, ansåg att de begränsningar som den innebär var
              acceptabla. Även om en förlängning är befogad är det motiverat
              med en noggrann utvärdering och genomlysning av lagstiftningens
              konsekvenser, i synnerhet nu när det är möjligt att ta ställning
              till eventuella brister. Det är anmärkningsvärt att regeringen
              inte inser frågans dignitet och därmed inte har inhämtat Lagrådets
              synpunkter.
            </seg>
          </u>
          <u>
            <seg>
              Fru talman! Centerpartiet delar inte heller regeringens bedömning
              att det inte finns något behov av förändringar eller förtydliganden
              av de aktuella lagarna ur ett konstitutionellt perspektiv med
              anledning av den förlängda giltighetstiden. Flertalet remissinstanser
              har, som redan påpekats, gjort kloka bedömningar av lagstiftningens
              ingripande karaktär med särskild betoning på effekterna av en
              förlängning för enskilda, företag, civilsamhälle och det allmänna.
            </seg>
          </u>
          <u>
            <seg>
              Regeringens bedömning av lagstiftningens konsekvenser är om möjligt
              än mer undermålig nu än vid lagarnas tillkomst, trots det faktum
              att man nu har haft mer tid och möjlighet att utvärdera konsekvenserna.
              Särskilt tydligt blir detta när det gäller rättighetsskyddet för
              våra grundlagsskyddade fri- och rättigheter. Pandemilagen möjliggör
              omfattande ingrepp i några av våra mest fundamentala fri- och
              rättigheter, såsom mötes- och demonstrationsfriheterna, föreningsfriheten
              och inte minst religionsfrihe ­ ten. Propositionen saknar helt
              och hållet analys och diskussion värd namnet av vad konsekvenserna
              faktiskt varit. Det verkar nästan som att reger ­ ingen inte kan
              se några konsekvenser av den i fri- och rättighetshänseende mest
              ingripande och långtgående lagstiftning som Sverige haft sedan
              andra världskriget.
            </seg>
          </u>
          <u>
            <seg>
              Fru talman! Med detta sagt bejakar Centerpartiet likväl förlängningen
              av pandemilagen med ytterligare fyra månader med återkoppling
              från regeringen till riksdagen om ett par månader.
            </seg>
          </u>
          <u>
            <seg>
              Jag ber om ursäkt för att jag drog över talartiden.
            </seg>
          </u>
          <note>
            Anf. 6 KARIN RÅGSJÖ (V):
          </note>
          <u>
            <seg>
              Fru talman! Ledamöter, alla ni som slitit med pandemin i vården
              och inom omsorgen och tittare! Nu ska vi diskutera pandemilagen
              del II, om man får uttrycka sig så. Det hade varit väldigt bra
              om regeringen hade kal ­ lat in oppositionen, samtliga partier,
              för en överläggning innan proposi ­ tionen landade på våra bord.
              Vänstern är alltid öppen för samarbete.
            </seg>
          </u>
          <u>
            <seg>
              En lag av denna dignitet, som innebär att tillvaron för invånarna
              kraftigt kan påverkas, kräver noggrant övervägande. Vi värnar
              befolkningens liv och hälsa, och av respekt för alla dem som har
              burit sjukvården och äldreomsorgen genom sitt arbete under pandemin
              anser Vänsterpartiet att en förlängning av lagen är rättfärdig.
            </seg>
          </u>
          <u>
            <seg>
              Fru talman! I den version som vi lämnade in i motionen krävde
              vi två månaders prövotid, det vill säga att detta skulle prövas
              igen efter två månader. Nu har ett enigt socialutskott gett ett
              tillkännagivande till regeringen om att den senast den 12 november
              ska återkomma till riksdagen med en skrivelse som vi ska granska
              efter att ha tagit in synpunkter från myndigheterna och regeringen.
              Först då avgörs om lagen ska förlängas eller inte.
            </seg>
          </u>
          <u>
            <seg>
              För Vänsterpartiet är det extremt viktigt att lagen används med
              en stor försiktighet. Alla förslag till inskränkningar av människors
              rörelsefrihet måste vara tidsbegränsade och proportionella. Ju
              mer samhället stänger ned, desto mer berörs folkhälsan. Det visar
              flera studier som har gjorts. Speciellt barn och unga drabbas
              av nedstängda parker, badhus, fotbollsplaner och skolor. Barn
              som har det jobbigt hemma drabbas extra hårt, fru talman.
            </seg>
          </u>
          <u>
            <seg>
              Personer som bor och lever trångt drabbas hårdare när aktiviteter
              och sociala mötesplatser stängs ned. Det är viktigt att även de
              föreskrifter och beslut som meddelas med stöd av lagen inte gäller
              längre än vad som är absolut nödvändigt. Vänstern vill därför
              att giltighetstiden för de föreskrifter och beslut som meddelas
              med stöd av lagen ska regleras och omprövas kontinuerligt och
              omgående.
            </seg>
          </u>
          <u>
            <seg>
              Regeringen ska enligt lagen meddela föreskrifter om förbud mot
              att samlas i ett sällskap av en viss storlek på platser dit allmänheten
              har tillträde. Sådana föreskrifter ska dock inte innebära ett
              förbud som omfattar sällskap som tillhör samma hushåll. Mot bakgrund
              av att föreskriften inte går att överklaga och att paragrafen
              kan innebära långtgående inskränkningar i den personliga friheten
              anser vi att 12 § om förbud mot att samlas i ett sällskap av en
              viss storlek bör utgå. Jag lyfter därför fram reservation nummer
              2.
            </seg>
          </u>
          <u>
            <seg>
              Det har varit en lång resa med covid-19, och den fortsätter delvis.
              År 2020 kom nästan 1 miljon resenärer tillbaka till Sverige under
              sportlovs ­ veckorna. De kom från Italien och Österrike, från
              London, Paris, Barce ­ lona och andra storstäder i Europa, från
              USA och överallt i hela världen. Det som hände var att vi tillsammans
              med Belgien, Nederländerna, Frank ­ rike och Spanien fick in väldigt
              mycket smitta från olika håll. Den kom dessutom under radarn från
              länder som inte ens hade sett att de hade covid ‑ 19. Det ska
              man vara helt klar över. Många kom tillbaka via flyg och landade
              på diverse flygplatser i Sverige. Många satte sig hostande i taxibilarna
              och förde covid-19 vidare till taxichauffören som förde den vi
              ­ dare hem.
            </seg>
          </u>
          <u>
            <seg>
              Nästan 15 000 personer har avlidit av covid-19, och så många
              äldre inom äldreomsorgen och på äldreboenden. Det makabra var
              att det initialt och ganska länge inte fanns tillräckligt med
              smittskyddsutrustning. Det fanns inte nationellt. Det försvann
              när Alliansen sålde ut Apoteket AB. Det fanns heller ingen smittskyddsutrustning
              i lager i regionerna, fast de skulle ha det. Det är beklämmande
              att regionpolitiker kunnat bortse från det självklara. Det är
              först nu vi har lärt oss. Det måste finnas lager nationellt och
              omsättningslager i regionerna. Det är en självklarhet. På grund
              av smitt ­ spridningen men också på grund av politiska underlåtanden
              nationellt, i regioner och i kommuner kunde de äldre inte skyddas.
              Det är vår bild av detta.
            </seg>
          </u>
          <u>
            <seg>
              Fru talman! Det är vaccinet som ska ta oss ur detta. Jag är stockholm
              ­ ska, och jag företräder Stockholm. De områden som har högst
              vaccina ­ tionstäckning i Stockholm är i regionen Vaxholm med
              75,1 procent och Täby med 74,6 procent. Lägst andel har Rinkeby-Kista
              med 43,7 procent och Skärholmen 48,5 procent. Så här ser det ut
              även i Västra Götaland, Göteborg och i Malmö.
            </seg>
          </u>
          <u>
            <seg>
              Att det skulle bli så här borde man vetat om från början om man
              jobbar med folkhälsa. Det är bara att jämföra skillnader i vilka
              som gör exempelvis mammografi. Det handlar om klass, och det handlar
              om folkhälsa. Det verkar som att väldigt många politiker runt
              om i landet och även nationellt borde gå en snabbkurs i just hur
              man jobbar med folkhälsa. Det handlar exempelvis om att stå på
              torget med en vaccinationsbuss som inte stänger klockan 17.00,
              att vara ute i samhället och tala om vaccin och att arbeta genom
              dem som har högt förtroende i orterna.
            </seg>
          </u>
          <u>
            <seg>
              I februari 2021 skrev jag så här i en artikel: ” En bred kampanj
              som motiverar så många som möjligt att ta vaccinet får inte dröja
              längre, utan måste snarast komma igång. Utbilda lokala vaccinationsambassadörer
              som kan verka i områden där folkhälsan är särskilt dålig och motivationen
              för vaccinering riskerar att vara låg. För personer med låg tilltro
              till myndigheter kan den personliga rekommendationen från någon
              i ens eget område spela en stor roll. Det är och ska givetvis
              förbli frivilligt att vaccinera sig, men det ligger i hela samhällets
              intresse att så många som möjligt vaccineras. ”
            </seg>
          </u>
          <u>
            <seg>
              Fru talman! Jag tror att det var bra att Folkhälsomyndigheten
              väntade in rapporter från de länder som tidigare börjat vaccinera
              barn från tolv års ålder. Vaccinationen med Pandemrix mot svininfluensan
              2009–2010 bidrog till en ökad risk för narkolepsi hos barn och
              unga vuxna. Med det i åtanke är det bra att Sverige tog lång tid
              på sig för att ha koll och för att kunna möta föräldrars oro.
            </seg>
          </u>
          <u>
            <seg>
              Covid-19-vaccin är inte från början utprovat på barn. Det ska
              vi inte glömma. Nu finns det flera undersökningar, fru talman,
              som visar att det fungerar bra. Vi menar att skolor i socialt
              utsatta områden ska prioriteras i vaccineringen. Vi vet att de
              vuxna i de områdena har en lägre vaccina ­ tionsgrad. Om barnen
              kan få en bra vaccinationstäckning minskar det ris ­ ken för smitta
              i hela befolkningen. Med ett väl fungerande arbete mellan sjukvård
              och skola skulle man kunna fixa det.
            </seg>
          </u>
          <u>
            <seg>
              Fru talman! Den 29 september lyfts restriktionerna. Det är vi
              alla som avgör hur det går. Vaccinera er ! Stanna hemma om ni
              är sjuka ! Men det är vaccinet som ska ta oss ur detta i Sverige
              och även i världen. Glöm inte det ! Vi är inte i en isolerad bubbla.
              Men en jämlik vaccinering är förutsättningen för att vi ska gå
              ur pandemin.
            </seg>
          </u>
          <note>
            Anf. 7 LINA NORDQUIST (L):
          </note>
          <u>
            <seg>
              Fru talman och kollegor! Vi har befunnit oss i en extraordinär
              tid med smitta, död, oro och sjukdom där anställda har blivit
              helt utmattade. Extraordinära situationer kräver ibland, fru talman,
              extraordinära lagar även om de kringskär människors rörelsefrihet,
              näringsfrihet och mötesfrihet. De lagar som vi nu debatterar och
              fattar beslut om senare i dag kom till i en tid då vi måste rädda
              liv. Det handlade om covidsjukas liv men också liven som kunde
              spillas om människorna i sjukvården fick bära så tungt att de
              inte längre mäktade med.
            </seg>
          </u>
          <u>
            <seg>
              Nu är vi i en annan tid. Det är inte över än, men det är en bättre
              tid nu. Vaccinationerna måste fortsätta. Det är helt avgörande.
              Det är också en god lösning, tycker vi i Liberalerna, att de tillfälliga
              lagarna ger en beredskap för snabba åtgärder även under hösten
              men att lagarna kan upphävas om två månader om den beredskapen
              inte längre behövs.
            </seg>
          </u>
          <u>
            <seg>
              Vi i Liberalerna tycker att det är lika viktigt vad lagen innehåller.
              Vi har nu under ett och ett halvt år, allihop i Sverige och väldigt
              många människor över hela världen, levt i ett mentalt undantagstillstånd,
              fru talman. Under många månader har vi haft restriktioner och
              begränsningar i våra friheter som vi aldrig skulle acceptera i
              vanliga tider. Det har naturligtvis inte varit lagarnas syfte
              att begränsa oss, men det har varit effekten av dem. Men det har
              inte varit vanliga tider, och detta får heller inte betraktas
              som vanliga åtgärder.
            </seg>
          </u>
          <u>
            <seg>
              Varje möjlighet till restriktion, fru talman, måste stå i proportion
              till riskerna och faran. Vaccinationerna måste fortsätta, som
              jag sa tidigare, men inget tyder i dag på att nya virusmutationer
              kommer att leda till konsekvenser som är ens i närheten av lika
              ödesdigra som innan vaccinationerna tog fart.
            </seg>
          </u>
          <u>
            <seg>
              Vi har en ny situation. Vi är inte tillbaka än, och vi är inte
              i normalläge än. Men vi har en ny situation, och en bättre situation.
              Och en ny situation, fru talman, kräver ny lagstiftning.
            </seg>
          </u>
          <u>
            <seg>
              Liberalerna anser att det nu är tid för lagarna att ta fasta
              på att vi ska hålla avstånd – inget annat. Det ska inte handla
              om antalet deltagare, inte om tidpunkten för demonstrationer,
              inte om hur många människor som får mötas, oavsett lokalens storlek,
              och inte om tidpunkter eller andra åtgärder som lagarna i dag
              medger för när människor ska ha ätit färdigt och gått hem.
            </seg>
          </u>
          <u>
            <seg>
              Fru talman! Restriktioner av det här slaget när det gäller att
              kunna mötas fritt, att utbyta varor och tjänster, att vistas ute
              i samhället och att förflytta sig inom landet är stora ingrepp
              i människors vardag, i vår ekonomi och i vår frihet.
            </seg>
          </u>
          <u>
            <seg>
              Därför, fru talman, anser vi liberaler att vi behöver beredskap.
              Vi behöver beredskapen att säga: Nu måste ni hålla avstånd! Men
              vi anser också att det nu är hög tid att vi får våra friheter
              tillbaka på alla andra sätt. Människor måste nu vara säkra på
              att de under hösten kommer att kunna mötas, demonstrera, höra
              konserter, vråla på hockeymatcher och se teaterföreställningar
              – förutsatt att avstånd kan hållas.
            </seg>
          </u>
          <u>
            <seg>
              Människor behöver ha ett jobb att gå till. De måste kunna få
              lön för att betala barnens fritis, om avstånd kan hållas där de
              jobbar. Ingen ska behöva gå på begravning via länk, om avstånd
              kan hållas. Ingen ska behöva stänga sin restaurang innan gästerna
              har ätit upp.
            </seg>
          </u>
          <u>
            <seg>
              Fru talman! Restriktioner av friheten får aldrig gå längre än
              vad faran kräver. Nu anser vi att det är tid att omformulera denna
              lag. Därför yrkar jag bifall till Liberalernas reservation 1.
            </seg>
          </u>
          <note>
            Anf. 8 NICKLAS ATTEFJORD (MP):
          </note>
          <u>
            <seg>
              Fru talman! Jag vill börja med att yrka bifall till reservation
              5 om ekonomisk ersättning.
            </seg>
          </u>
          <u>
            <seg>
              Fru talman! För två år sedan spreds ett litet virus i Wuhan.
              Många trod ­ de att det skulle bli ännu ett regionalt utbrott
              som vi kunde läsa om i nyhetsrapporteringen. Det har ju hänt ett
              flertal gånger tidigare. Men det här viruset hade uppenbarligen
              helt andra planer. Snart stängdes gränser, och regeringar runt
              om i världen genomförde drakoniska åtgärder för att mins ­ ka
              smittspridningen av det dödliga viruset. På många håll kunde vi
              se hur regimer använde pandemin för att inskränka mänskliga rättigheter
              på ett sätt som vi aldrig har sett tidigare.
            </seg>
          </u>
          <u>
            <seg>
              Med det sagt, och i kontrast till vad som har sagts i den här
              debatten tidigare, är min bild av pandemihanteringen i stort i
              Sverige att regering och riksdag har hanterat detta på ett balanserat
              sätt och hittat samförstånd, egentligen på samma sätt som vi brukar
              hantera saker i Sverige.
            </seg>
          </u>
          <u>
            <seg>
              Under merparten av pandemin har jag inte varit riksdagsledamot,
              utan regionpolitiker. Det som jag tycker präglade detta arbete
              kan benämnas som ett slags borgfred, där vi gemensamt hittade
              lösningar och jobbade tillsammans. Alla bidrog på ett bra sätt,
              och vi kunde lägga ideologiska olikheter åt sidan för att helt
              enkelt skapa förutsättningar för vården, inte minst för personalen,
              att ta sig an pandemin. Det var ju de som fick ta den riktigt
              stora smällen.
            </seg>
          </u>
          <u>
            <seg>
              Det har riktats tack från den här talarstolen till vårdpersonalen,
              och det kan vi fortsätta att göra. Det är fortfarande en hög belastning
              på många avdelningar på många håll runt om i Sverige.
            </seg>
          </u>
          <u>
            <seg>
              Men det är klart att vi många gånger hade synpunkter på hur staten
              agerade eller inte agerade, ungefär på samma sätt som vi från
              den här talarstolen i denna kammare ofta har synpunkter på hur
              regionerna agerar eller inte agerar och vad de gör eller inte
              gör. Med respekt för våra olikheter och våra olika uppdrag är
              i alla fall min bild att Sveriges pandemihantering har varit långt
              ifrån perfekt; det ska erkännas.
            </seg>
          </u>
          <u>
            <seg>
              Men i ärlighetens namn: Vad är perfekt? Det är alltid lätt att
              i efterhand stå och döma ut enskilda beslut eller göra analyser
              av historiska resultat. Min bild är att pandemin ska bedömas på
              den sista raden. Och den är inte skriven riktigt än, utan vi är
              fortfarande i en pandemi.
            </seg>
          </u>
          <u>
            <seg>
              Fru talman! Sverige är ett av de länder i Europa som har den
              högsta vaccinationsgraden. Denna framgångssaga bygger enligt mig
              i hög grad på tillit. Tillit är kanske en av Sveriges viktigaste
              tillgångar. Den är viktigare än malmen, skogen och Spotify. Den
              tillit vi har i vårt samhälle är ett av våra absoluta kärnvärden.
              Det är viktigt att vi slår fast och värnar den tillit som finns
              för att vi ska kunna fortsätta när samhället utsätts för stora
              påfrestningar, till exempel en pandemi. Då är det tilliten som
              är det viktiga.
            </seg>
          </u>
          <u>
            <seg>
              Pandemilagen är ett verktyg – ett verktyg att använda med förnuft.
              Det är något som jag tycker att regeringen har gjort hittills.
              Samtidigt är det viktigt, vilket också har sagts från den här
              talarstolen, att den lagstiftande församlingen har en kontroll
              och en dialog och att vi gör det här i samförstånd. Därför tycker
              jag att det är bra att det finns en gemensam hantering mellan
              alla partier och att vi står bakom det förslag som nu föreligger.
            </seg>
          </u>
          <note>
            Jag yrkar bifall till förslaget och till reservation 5.
          </note>
          <note>
            Anf. 9 ACKO ANKARBERG JOHANSSON (KD) replik:
          </note>
          <u>
            <seg>
              Fru talman och ledamoten Nicklas Attefjord! Jag håller helt med
              om att vi inte kan göra den slutliga bedömningen av pandemin än.
              Det kommer kanske att ta många år innan vi kan dra slutsatser.
            </seg>
          </u>
          <u>
            <seg>
              Coronakommissionen har i och för sig redan lämnat sitt första
              delbetänkande, där de berättar att den allmänna smittspridningen,
              samhälls ­ spridningen, gjorde att de äldre drabbades hårt. Den
              bedömningen har vi redan.
            </seg>
          </u>
          <u>
            <seg>
              Men det ledamoten och vi diskuterar i dag är någonting annat,
              som jag berörde i mitt tal. Jag var väldigt kritisk till att regeringen
              i det ärende det nu handlar om inte sökte samsyn utan lämnade
              fram en proposition och sedan hoppades att den skulle gå igenom
              utan att man samtalar med riksdagens partier. Jag noterar att
              ledamoten i stället tycker att regeringen är bra på samsyn hela
              vägen.
            </seg>
          </u>
          <u>
            <seg>
              Därför är jag tvungen att fråga: Anser ledamoten Nicklas Attefjord
              att regeringen har hanterat det ärende vi diskuterar i dag på
              ett klokt sätt? I en kris behöver man lyssna in varandra, hitta
              samsyn och hitta det där som är gemensamt i svåra lagar som berör
              en kris. Allt annat ska vi bråka om. Det gäller budget och mycket
              annat, och vi ska visa upp ideologiska skillnader. Men i en krissituation
              behöver man hitta samsyn.
            </seg>
          </u>
          <u>
            <seg>
              Menar ledamoten faktiskt att regeringen har skött det här ärendet
              väl?
            </seg>
          </u>
          <note>
            Anf. 10 NICKLAS ATTEFJORD (MP) replik:
          </note>
          <u>
            <seg>
              Fru talman! Ledamoten Johansson frågar om jag tycker att regeringen
              har förankrat den här delen på ett bra sätt. Man får väl se helheten.
              Den ursprungliga lagstiftningen – nu pratar vi om en förlängning;
              det är det beslutet vi fattar här – var ändå väldigt väl förankrad,
              som jag uppfattade det. Den togs fram i ett samarbete där alla
              partier var involverade. Man lyssnade, och det gavs och togs.
            </seg>
          </u>
          <u>
            <seg>
              Det vi nu har är en förlängning. Det hade säkert kunnat göras
              bättre, med den vändan en gång till. Jag är inte regering utan
              en del av regeringsunderlaget, men som regering får man ju kritik
              för att man är saktfärdig och för att man inte förankrar. Någonstans
              finns det två sidor av det myntet. Men jag tänker att det ju ändå
              fanns en samstämmighet kring lagen. Det fanns heller ingen stor
              kritik mot hur regeringen tillämpat lagen, i alla fall som jag
              uppfattade det. Uppenbarligen gjorde man då bedömningen att man
              kunde förlänga den utan att göra det här omfattande förankringsarbetet.
            </seg>
          </u>
          <note>
            Anf. 11 ACKO ANKARBERG JOHANSSON (KD) replik:
          </note>
          <u>
            <seg>
              Fru talman! Jag tackar ledamoten för svaret.
            </seg>
          </u>
          <u>
            <seg>
              I mitt anförande var jag väldigt tydlig: När vi gemensamt tog
              fram lagen julhelgen 2020 var det en bred förankring. Alla partier
              bidrog till hur den blev. Vi kunde då också fatta ett enigt beslut
              om själva lagen, även om det fanns några tillkännagivanden.
            </seg>
          </u>
          <u>
            <seg>
              Den här gången var processen den att regeringen i våras ville
              lägga fram lagen igen för förlängning tidigt, innan vi visste
              läget. Då sa vi ganska samstämmigt: Nej, det går inte. Vi måste
              kunna följa läget innan vi bedöm ­ er hur länge den ska förlängas.
              Regeringen lyssnade då. Men sedan i au ­ gusti, när vi hade bestämt
              att vi först skulle mötas i augusti, prata om läget, få höra regeringens
              och myndighetens bedömning och sedan bestämma hur länge den skulle
              förlängas, gjorde inte regeringen det. Då skickade man fram propositionen
              utan att samtala med partierna.
            </seg>
          </u>
          <u>
            <seg>
              Det är ganska fräckt att frångå en process vi varit överens om
              och dessutom skicka fram propositionen en vecka innan man kommer
              till utskottet för att samtala. Det visar liksom inte att man
              vill ha den här samsynen.
            </seg>
          </u>
          <u>
            <seg>
              Nu har vi löst det ändå i utskottet så att vi får den kontrollstation
              riksdagen behöver. Men skälet för min replik var ju att ledamoten
              sa att regeringen är bra på samsyn, också i det här ärendet. Det
              tycker inte jag.
            </seg>
          </u>
          <note>
            Anf. 12 NICKLAS ATTEFJORD (MP) replik:
          </note>
          <u>
            <seg>
              Fru talman! Då får jag väl justera det jag sa. Eller inte justera,
              men det jag pratar om är pandemihanteringen i stort. Där tycker
              jag att opposition, regering och riksdag har hittat vägar att
              hantera stora och viktiga frågor som går rakt in i skinnet på
              alla medborgare i landet. Där är det viktigt att vi jobbar i samförstånd.
              Jag står fast vid det: På helheten har regeringen skött detta.
            </seg>
          </u>
          <u>
            <seg>
              När det gäller den sista vändan med pandemilagen finns det uppenbarligen
              mer att önska. Det var väl synd att regeringen inte tog tillfället
              att i varje del i hanteringen av pandemin förankra viktig lagstiftning,
              även om det var gjort i ett tidigare skede.
            </seg>
          </u>
          <note>
            Anf. 13 CLARA ARANDA (SD):
          </note>
          <note>
            Fru talman! Regeringen har föreslagit en förlängning av lagen
            om särskilda begränsningar för att förhindra spridning av sjukdomen
            covid-19, den så kallade covid-19-lagen, samt en förlängning av
            lagen om tillfälliga smittskyddsåtgärder på serveringsställen,
            även kallad serveringslagen. Båda upphör att gälla den 30 september
            2021. Förslaget innebär att lagarna i stället ska gälla till utgången
            av januari 2022.
          </note>
          <u>
            <seg>
              Det här är lagar som minst sagt är extraordinära och som innebär
              långtgående begräsningar av våra grundlagsskyddade fri- och rättigheter.
            </seg>
          </u>
          <u>
            <seg>
              För Sverigedemokraterna är det helt centralt att rubbningar av
              fri- och rättighetsskyddet och maktbalansen mellan riksdag och
              regering inte får ske slentrianmässigt. De får inte heller riskera
              att permanentas i ett nytt normalläge. Vi anser därför att en
              förlängning av covid-19-lagen och lagen om tillfälliga smittskyddsåtgärder
              på serveringsställen inte ska vara längre än vad som är absolut
              nödvändigt. Därför har vi också valt att ta med skarpa förslag
              om att förkorta förlängningen av lagarnas giltighetstid i vår
              följdmotion.
            </seg>
          </u>
          <u>
            <seg>
              Efter överläggningar i utskottet har dock samtliga partier, inklusive
              Sverigedemokraterna, glädjande nog enats om en alternativ lösning
              som går i den riktning som Sverigedemokraterna har efterfrågat.
              Den här typen av ingripande lagstiftning ska aldrig få normaliseras.
              Därför ser vi väldigt positivt på att samtliga partier har nått
              samförstånd i den här väldigt viktiga frågan.
            </seg>
          </u>
          <u>
            <seg>
              Fru talman! Saker och ting börjar sakta men säkert gå tillbaka
              till det mer normala, vilket givetvis är väldigt efterlängtat.
              Folkhälsomyndigheten gör nu bedömningen att planen för avveckling
              av de restriktioner som infördes på grund av covid-19 kan fortsätta.
              Därför har myndigheten nu valt att rekommendera regeringen att
              ta nästa steg i den avvecklingen, som bland annat innebär att
              restriktionerna som varit gällande för exempelvis restaurangsektorn,
              och som även inneburit publikbegränsningar, ska tas bort eftersom
              de inte längre anses vara motiverade ur ett smittskyddsperspektiv.
            </seg>
          </u>
          <u>
            <seg>
              Sverigedemokraterna lägger stor vikt vid att Sveriges beredskap
              inför en eventuell ny våg fortsatt måste vara hög. Smittan finns
              kvar, och delta ­ varianten av covid-19 kommer enligt Folkhälsomyndigheten
              att dominera helt i Sverige under de kommande månaderna.
            </seg>
          </u>
          <u>
            <seg>
              Glädjande nog kan vi se att vaccinationstakten i vårt land generellt
              sett är hög. Däremot är vaccinationstäckningen ojämlik och skiljer
              sig mellan olika grupper. Vi kan exempelvis se att vaccinationstäckningen
              är mycket lägre bland utrikes födda, yngre och personer som bor
              i utsatta områden. Det finns också skillnader mellan män och kvinnor,
              där kvinnor i högre grad än män väljer att vaccinera sig.
            </seg>
          </u>
          <u>
            <seg>
              Det viktigaste skyddet mot covid-19 är att så många som möjligt
              i vårt samhälle faktiskt vaccinerar sig. Av den anledningen menar
              vi att det är avgörande att vi kan nå ut till ovaccinerade grupper
              genom särskilda insat ­ ser. Regeringen och Sveriges Kommuner
              och Regioner har nyligen presen ­ terat en tilläggsöverenskommelse
              om insatser för ökad vaccinationstäck ­ ning, vilket är bra och
              helt nödvändigt.
            </seg>
          </u>
          <u>
            <seg>
              Sverigedemokraterna är glada över att frågan om vaccinationstäckning,
              som vi lyfte i vår följdmotion, kunde resultera i ett tillkännagivande.
              Det är viktigt att vi kan säkerställa en god beredskap inför det
              faktum att ytterligare åtgärder kan komma att bli aktuella, detta
              för att vi ska uppnå en hög vaccinationstäckning i alla grupper.
            </seg>
          </u>
          <u>
            <seg>
              Fru talman! Frågan om ekonomisk ersättning till verksamheter
              som drabbas av regeringens föreskrifter som meddelas med stöd
              av lagarna vi i dag debatterar är fortsatt en viktig fråga. Trots
              det faktum att riksdagen redan har lämnat ett tillkännagivande
              till regeringen när det gäller just frågan om ekonomisk ersättning
              kan vi konstatera att reglerna fortfarande är vaga. Vi delar därför
              uppfattningen att regeringen inte har lyckats ge tillräckliga
              skäl för att inte förtydliga rätten till ersättning. Därför kvarstår
              problembeskrivningen. Vi ser också att det nu finns behov av att
              lyfta frågan genom ytterligare ett tillkännagivande för att markera
              vikten av tydlighet i den här frågan.
            </seg>
          </u>
          <u>
            <seg>
              Coronapandemin är inte över, och det epidemiologiska läget kan
              kom ­ ma att förändras. En förlängning av giltighetstiden innebär
              fortsatt möjlighet för regeringen att återinföra restriktioner.
              Därför måste också regering ­ en kunna leverera den tydlighet
              som efterfrågas när det gäller ekonomisk kompensation till verksamheter
              som kan komma att drabbas.
            </seg>
          </u>
          <u>
            <seg>
              Framtiden ser onekligen ljus ut. Samtidigt har den här pandemin
              lärt oss att inte ta något för givet. Därför är det viktigt att
              vi inte fattar förhastade beslut eller beslut som grundar sig
              i antaganden. Av den anledningen står Sverigedemokraterna bakom
              utskottets samtliga förslag till tillkännagivanden, som vi menar
              är både väl avvägda och nödvändiga för en bättre hantering av
              de aktuella lagarna.
            </seg>
          </u>
          <note>
            Anf. 14 MIKAEL DAHLQVIST (S):
          </note>
          <u>
            <seg>
              Fru talman! Jag ska inte hålla ett anförande utan bara göra en
              rättelse.
            </seg>
          </u>
          <u>
            <seg>
              Jag vill be om ursäkt för att jag yrkade bifall till fel reservation
              i mitt anförande tidigare. Det är reservation nummer 5 jag vill
              yrka bifall till och inte reservation nummer 6. Nummer 5 är alltså
              den reservation som jag vill yrka bifall till. Det var enbart
              det.
            </seg>
          </u>
          <note>
            Anf. 15 CAMILLA WALTERSSON GRÖNVALL (M) replik:
          </note>
          <u>
            <seg>
              Fru talman! Ledamoten har här i dag i sitt anförande beskrivit
              på vilket sätt som regeringen har arbetat under denna pandemi.
              Jag konstaterade i mitt anförande att Sverige har varit väldigt
              sent på i stort sett varenda punkt i den här pandemin. Det har
              handlat om testning, det har handlat om smittspårning och det
              har inte minst handlat om när vi stängde våra äldreboenden.
            </seg>
          </u>
          <u>
            <seg>
              Precis som tidigare har nämnts har hittills ett betänkande från
              Corona ­ kommissionen påpekat just detta om äldreomsorgen. Det
              är mycket allvarliga påpekanden där Coronakommissionen har just
              understrukit vikten av att en regering leder landet i kris.
            </seg>
          </u>
          <u>
            <seg>
              Mot bakgrund av att vi har sett effekter av den sena hanteringen
              från regeringens sida som har lett till att vi har fått en ökad
              smittspridning som vi inte skulle ha behövt få vill jag fråga
              ledamoten om ledamoten är nöjd med regeringens hantering av detta.
            </seg>
          </u>
          <u>
            <seg>
              Det är inte ofta man som moderat får lyfta fram en annan socialdemokratisk
              regering. Men det har varit väldigt tydligt under den här pandemin
              att det är stor skillnad mellan en socialdemokratiskt ledd regering
              i Danmark och en socialdemokratiskt ledd regering i Sverige.
            </seg>
          </u>
          <u>
            <seg>
              Min fråga till Mikael Dahlqvist är: Hur mycket hade vi egentligen
              kunnat göra mycket bättre under den här tiden?
            </seg>
          </u>
          <note>
            Anf. 16 MIKAEL DAHLQVIST (S) replik:
          </note>
          <u>
            <seg>
              Fru talman! Tack för frågan, Camilla Waltersson Grönvall!
            </seg>
          </u>
          <u>
            <seg>
              Ledamoten frågar mig om jag är nöjd med coronahanteringen. Jag
              konstaterar att Camilla Waltersson Grönvall i sitt anförande var
              oerhört kritisk till hur regeringen har agerat under den här pandemikrisen.
              Lite ödmjukhet vore kanske på sin plats. Det är väldigt enkelt
              att med facit i hand ha synpunkter.
            </seg>
          </u>
          <u>
            <seg>
              Betänk att det här är ett virus som ingen av oss hade erfarenhet
              av. Det är ett virus som fortfarande beter sig lömskt och konstigt.
              Jag tycker att regeringen har gjort det som vi har som tradition
              att göra i vårt land och lyssnat på experter och på våra expertmyndigheter
              – man har haft lite is i magen och analyserat för att inte göra
              misstag.
            </seg>
          </u>
          <u>
            <seg>
              Sedan konstaterar jag naturligtvis också, fru talman, att vi,
              regeringen, inte har gjort allt rätt. Men ledamoten Camilla Waltersson
              Grönvall får också komma ihåg att en stor del av ansvaret faller
              på regionerna, och i många av regionerna styr faktiskt ledamotens
              parti , till exempel när det gäller det här med äldreomsorgen.
              Jag konstaterar också att regeringen före pandemin började ta
              fram underlag för en ny krishantering i Sverige.
            </seg>
          </u>
          <u>
            <seg>
              Det här med delat huvudmannaskap har under pandemin varit en
              svårighet.
            </seg>
          </u>
          <note>
            Anf. 17 CAMILLA WALTERSSON GRÖNVALL (M) replik:
          </note>
          <u>
            <seg>
              Fru talman! Ödmjukhet räddar inte människoliv. Is i magen räddar
              inte människoliv. Att skylla på andra räddar definitivt inte människoliv.
              Det väcker inte heller respekt.
            </seg>
          </u>
          <u>
            <seg>
              Är det någonting som vi som medborgare i Sverige har fått ta
              del av under den här tiden är det att regeringen och regeringsföreträdarna
              alltid skyller på andra. Jag tycker att det är en av de mest anmärkningsvärda
              delarna av den här pandemin. Vi har haft en regering som har suttit
              i bak ­ sätet, gömt sig bakom sina myndigheter och framför allt
              alltid skyllt på andra. Det må vara regioner, det må vara kommuner
              och det må vara mycket annat, men man har inte tagit det ansvar
              som faktiskt faller på en regering i en kris.
            </seg>
          </u>
          <u>
            <seg>
              Hur kan jag då säga detta? Jo, det finns fullt med regeringar
              runt omkring oss att titta på. Jag nämnde tidigare bland annat
              Erna Solbergs regering, som liksom Sverige saknade en lag för
              civila kriser men som i april förra året hade en sådan på plats.
              Det vi fick ta del av var ett, milt uttryckt, taffligt agerande
              som ledde till en lag som gällde i tre månader och som aldrig
              användes. Det skyllde man också på oppositionen för.
            </seg>
          </u>
          <u>
            <seg>
              Nej, fru talman, jag tror att Mikael Dahlqvist behöver se över
              igen vad hans regering har gjort. Och jag skulle återigen vilja
              vända frågan tillbaka: Har det inte funnits stora brister i den
              här hanteringen?
            </seg>
          </u>
          <note>
            (Applåder)
          </note>
          <note>
            Anf. 18 MIKAEL DAHLQVIST (S) replik:
          </note>
          <u>
            <seg>
              Fru talman! Tack så mycket för din fråga, Camilla Waltersson
              Grönvall!
            </seg>
          </u>
          <u>
            <seg>
              Det här har varit och är fortfarande en extraordinär händelse
              som har påverkat Sverige och världen extremt. Nej, jag tycker
              inte att regeringen har agerat felaktigt. Jag tycker att regeringen
              utifrån de kunskaper man har haft i varje moment har agerat utifrån
              vad våra expertmyndigheter och så vidare har föreslagit.
            </seg>
          </u>
          <u>
            <seg>
              Fru talman! Jag tycker inte att vi som politiker och lekmän ska
              gå in i vissa detaljer. Du hänvisar till vårt kära grannland Norge,
              Camilla Waltersson Grönvall, och till Danmark. Låt oss se vad
              som hände r när coronan är över. Jag tycker att vi har haft en
              fin tradition här i Sverige under alla år, och det är ett gott
              samarbete med våra myndigheter.
            </seg>
          </u>
          <u>
            <seg>
              Jag tycker alltså ändå med facit i hand att man utifrån den kunskap
              man hade då vidtog de åtgärder som behövde vidtas.
            </seg>
          </u>
          <u>
            <seg>
              Sedan konstaterar jag också att det är klart att om man hade
              haft den här erfarenheten i dag skulle man ha tittat på krishantering
              tidigare och på det här med huvudmannafrågan vid kris och vad
              som är regioners och vad som är statens ansvar.
            </seg>
          </u>
          <u>
            <seg>
              Jag tycker ändå, ödmjukt och utifrån det som har skett, att man
              har gjort det som man har haft möjlighet att göra.
            </seg>
          </u>
          <note>
            Anf. 19 TREDJE VICE TALMANNEN:
          </note>
          <u>
            <seg>
              Jag påminner samtliga ledamöter om att vi alltid talar via talmannen
              och inte talar till ledamoten i den andra talarstolen. Vi använder
              alltså inte ”du” och ”din” eller liknande.
            </seg>
          </u>
          <note>
            Anf. 20 LINDA MODIG (C) replik:
          </note>
          <u>
            <seg>
              Fru talman! När man läser propositionen som ligger till grund
              för dagens debatt funderar man på vilka slutsatser regeringen
              har dragit av vårens granskning i konstitutionsutskottet. När
              jag under debattens gång hör Mikael Dahlqvist och hans kollega
              Nicklas Attefjord tala i rosenskimrande ordalag om regeringens
              pandemihantering måste jag återkomma med vissa frågor till Mikael
              Dahlqvist.
            </seg>
          </u>
          <u>
            <seg>
              Jag och Centerpartiet påstår att regeringen inte har dragit några
              lärdomar av KU:s granskning. I alla fall framgår det inte av propositionen.
              Under KU-utfrågningarna hänvisade statsråden notoriskt till Folkhälsomyn
              ­ digheten i stället för att redogöra för sina egna överväganden
              och sammanvägda bedömningar.
            </seg>
          </u>
          <u>
            <seg>
              Folkhälsomyndigheten saknar helt uppdrag i formell mening att
              beakta medborgerliga fri- och rättigheter i sina avvägningar.
              De grundas enbart på epidemiologi.
            </seg>
          </u>
          <u>
            <seg>
              Den svenska förvaltningsmodellen bygger på att regeringen tar
              det övergripande ansvaret. Som det står i grundlagen: ”Regeringen
              styr riket.” Därmed gör man sammanvägda bedömningar utifrån en
              helhetsbild för att sammanfoga olika perspektiv och intressen,
              i synnerhet när svårförenliga intressen står mot varandra. Det
              ansvaret kan aldrig delegeras till myndig ­ heterna. Därför är
              det anmärkningsvärt att regeringen uppvisar en sådan brist på
              analys och utvärdering när extraordinär lagstiftning inte bara
              intro ­ duceras utan nu också förlängs.
            </seg>
          </u>
          <u>
            <seg>
              Jag vill därför fråga Mikael Dahlqvist vad han och Socialdemokraterna
              i Sveriges riksdag anser om regeringens styrning av riket och
              huruvida regeringen har suttit i förarsätet eller suttit i baksätet
              och låtit Folkhälsomyndigheten hålla i ratten.
            </seg>
          </u>
          <note>
            Anf. 21 MIKAEL DAHLQVIST (S) replik:
          </note>
          <u>
            <seg>
              Fru talman! Tack så mycket, Linda Modig, för din fråga!
            </seg>
          </u>
          <u>
            <seg>
              Fru talman! Jag får synpunkter på hur regeringen har agerat och
              skött pandemin. Som jag sa i mitt förra replikskifte är det en
              oerhört svår situa ­ tion som regeringen och Sverige har gått
              igenom. Vi hade ingen erfarenhet. Vi hade ingen bild av vad som
              skulle ske.
            </seg>
          </u>
          <u>
            <seg>
              Jag tycker att Linda Modig borde anse att det är en bra tradition
              vi har i vårt land att ha god samverkan med våra myndigheter,
              lyssna in experter och analysera. Eller tycker du, Linda, att
              vi som politiker ska politisera den här frågan? Jag tycker inte
              det.
            </seg>
          </u>
          <u>
            <seg>
              Utifrån den lägesbild man hade då och har nu tycker jag ändå
              att regeringen har agerat på ett sätt som är acceptabelt.
            </seg>
          </u>
          <note>
            Anf. 22 LINDA MODIG (C) replik:
          </note>
          <u>
            <seg>
              Fru talman! Mikael Dahlqvist har helt missat målet. Jag har inte
              disku ­ terat hur regeringen har skött pandemin. Jag diskuterar
              konstitutions ­ utskottets konstitutionella granskning av pandemin.
            </seg>
          </u>
          <u>
            <seg>
              Coronakommissionen kommer inom kort, den 31 oktober, att återkom
              ­ ma med ett nytt betänkande. Bäva månde vi lagstiftare och beslutsfattare
              om vi ska dra slutsatser av det första betänkandet den levererade!
            </seg>
          </u>
          <u>
            <seg>
              Mikael Dahlqvist talar om att vi har en god tradition av samverkan
              mellan myndigheter och regering. Det är sant. Men det fina är
              att vi har en grundlag, en regeringsform, att stå på som innebär
              att regeringen styr riket. Man kan inte hantera fri- och rättighetsfrågor
              genom att dumpa dem på en myndighet och hoppas att den ska bry
              sig om religionsfriheten, mötesfriheten, demonstrationsfriheten
              och föreningsfriheten. Så hanterar inte en värdig regering grundläggande
              fri- och rättigheter, inte ens när det är kristid.
            </seg>
          </u>
          <note>
            Anf. 23 MIKAEL DAHLQVIST (S) replik:
          </note>
          <u>
            <seg>
              Fru talman! Nej, ledamoten Linda Modig, jag har inte missat målet.
            </seg>
          </u>
          <u>
            <seg>
              Det jag menade, fru talman, var vilket samarbetssätt vi har mellan
              myndigheter och regering i det här fallet. Det är samma sak där:
              Regeringen tar in synpunkter från sina juridiska experter när
              man utformar en ny proposition. Man skickar den enligt beredningsordningen
              till Lagrådet, på remiss och så vidare.
            </seg>
          </u>
          <u>
            <seg>
              Sedan är det här en oerhört svår fråga, och jag har respekt för
              det. Den balanserar mellan våra grundlagsskyddade mänskliga rättigheter
              kontra att rädda liv och hälsa. Jag utgår från att regeringen,
              fru talman, har gjort de bedömningar och avvägningar som man ansåg
              nödvändiga för att kunna gå fram med lagstiftning.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 6.)
          </note>
          <note>
            § 4 Genomförandet av EU:s ramdirektiv för vatten
          </note>
          <note>
            Miljö- och jordbruksutskottets betänkande 2021/22:MJU5
          </note>
          <note>
            Genomförandet av EU:s ramdirektiv för vatten
          </note>
          <note>
            föredrogs.
          </note>
          <note>
            Anf. 24 MARKUS SELIN (S):
          </note>
          <note>
            Fru talman! Centerpartiet har lagt fram ett så kallat utskottsinitiativ
            i riksdagens miljö- och jordbruksutskott om genomförandet av EU:s
            ramdirektiv för vatten. Vi socialdemokrater yrkar avslag på utskottsinitiativet
            och på förslaget i betänkande MJU5 och bifall till reservation
            nummer 1.
          </note>
          <u>
            <seg>
              Syftet med utskottsinitiativ i riksdagen är att rätta till mindre
              saker i regeringens arbete eller att ha en mycket bred majoritet
              för att göra något som det finns tidsnöd kring. Inget, fru talman,
              inget av detta ryms i Centerpartiets utskottsinitiativ, och det
              spär på den våg av utskottsinitiativ som vi just nu bevittnar
              i Sveriges riksdag.
            </seg>
          </u>
          <u>
            <seg>
              All lagstiftning bör genomgå samma högkvalitativa beredning och
              remissbehandling. Missbrukar man användningen av utskottsinitiativ
              finns det en uppenbar risk att viss lagstiftning genomförs summariskt
              och utan beredning.
            </seg>
          </u>
          <u>
            <seg>
              Jag förstår att det i utskottsinitiativen finns lust och vilja
              hos enskilda ledamöter och partier att framställa sig i lite bättre
              dager. Men långsiktigt, fru talman, undergräver det här allmänhetens
              förtroende och tilltro till lag ­ stiftningen. Redan för ett halvt
              sekel sedan fastslog riksdagens konstitu ­ tionsutskott för första
              gången att utskottsinitiativ ska användas med var ­ samhet. Dessutom
              bör politisk enighet eftersträvas.
            </seg>
          </u>
          <u>
            <seg>
              Tyvärr var det inte oväntat att vi kunde följa Centerpartiets
              framlagda utskottsinitiativ i medier och på digitala plattformar
              innan vi i riksdagens miljö- och jordbruksutskott fått chansen
              att jobba med frågan. Här bröts även en annan viktig praxis: att
              vi i våra utskott väntar med att göra diverse utspel innan utskottet
              har fastställt vad vi vill. Detta är såklart för att respektera
              demokratin, delaktighet, frågornas vikt och berörda intressenter
              såsom folkviljan.
            </seg>
          </u>
          <u>
            <seg>
              Flera frågor i detta utskottsinitiativ berör inte heller miljö-
              och jordbruksutskottets primära ansvarsområde. Riksdagens näringsutskott
              hanterar Sveriges elproduktion och energislag, inklusive vattenkraft,
              som främst varit i fokus i detta utskottsinitiativ. Därtill hanterar
              riksdagens civilutskott en stor del av vår vattenlagstiftning.
            </seg>
          </u>
          <u>
            <seg>
              Fru talman! EU:s ramdirektiv för vatten är bred, djup och relativt
              komplicerad materia, som fastställdes för första gången år 2000
              och antogs i svensk lagstiftning år 2004. Syftet är att bevara
              och förbättra vattenmiljön i grund- och ytvatten. I direktivet
              motiveras att vatten inte är en vara vilken som helst utan ett
              arv som ska skyddas, försvaras och behandlas som ett sådant.
            </seg>
          </u>
          <u>
            <seg>
              Trycket på vattenresurserna ökar ständigt, med större efterfrågan
              på vatten av god kvalitet för alla våra samhällssyften. Genom
              direktivet ställs krav på EU:s länder att forma en förvaltning
              av sina vatten för att minska föroreningar, främja hållbarhet
              och förbättra ekosystem som är beroende av vatten. Grunden i vattendirektivet
              är att vattenkvaliteten inte får försämras.
            </seg>
          </u>
          <u>
            <seg>
              Av Sveriges 16 miljökvalitetsmål handlar hälften på ett eller
              annat sätt om våra vatten. Dessa mål har vi, eller har vi åtminstone
              haft, bred uppslutning bakom i Sveriges riksdag. Många av målen
              rymmer ofta målkonflikter, och vattenanvändningen är en central
              fråga för till exempel vår livsmedelsstrategi och vår energiproduktion
              och de av riksdagen fastställ ­ da miljömålen, som ska harmoniera.
            </seg>
          </u>
          <u>
            <seg>
              Fru talman! Huvuddelen av de sjöar och vattendrag som finns i
              Sverige, cirka 60 procent, når inte den kvalitet vi vill ha. Det
              vill säga att dessa inte har en god ekologisk status enligt bedömningen
              av läget för växt- och djurarter.
            </seg>
          </u>
          <u>
            <seg>
              Antal vattenförekomster i Sverige är kring 27 500. Sverige är
              EU:s tredje största land. Sverige är vattenrikt och EU:s enskilt
              sjörikaste land – över 20 procent av EU:s vattenförekomster och
              nästan 40 procent av EU:s sjöar finns här i Sverige.
            </seg>
          </u>
          <u>
            <seg>
              Fru talman! Många arbeten i Sverige, såsom statliga offentliga
              utred ­ ningar, har berört vatten, vattnets förvaltning och dess
              organisation. Vi socialdemokrater anser, precis som regeringen,
              att löpande avvägningar mellan effekter på miljö och samhällsmål
              är viktiga i arbetet med vatten ­ förvaltningen. Gemensamt för
              samtliga åtgärder är att de ska bidra till att miljökvalitetsnormerna
              för vatten uppfylls.
            </seg>
          </u>
          <u>
            <seg>
              Enligt vattendirektivet får medlemsstater även klassa vatten
              som kraftigt modifierat och utnyttja möjligheter att besluta om
              mindre stränga krav. Detta har genomförts i svensk vattenförvaltning.
            </seg>
          </u>
          <u>
            <seg>
              I syfte att se över och belysa hela den nuvarande organisationen
              av vattenförvaltningen tillsatte regeringen även en utredning,
              vars betänkan ­ de just nu bereds i Regeringskansliet.
            </seg>
          </u>
          <u>
            <seg>
              Energiöverenskommelsen utgör en gemensam politisk färdplan för
              en kontrollerad övergång till ett helt förnybart elsystem. När
              det gäller vatten ­ kraft innebär överenskommelsen bland annat
              att Sverige ska leva upp till EU-rätten och dess krav på vattenverksamhet.
              Regeländringarna gällande miljöanpassning av vattenkraft trädde
              i kraft den 1 januari 2019. Sedan dess ska vattenförvaltningen
              fullt ut använda alla möjligheter som EU-rätten ger avseende undantag
              och förklarande av vatten som kraftigt modi ­ fierade samt utnyttja
              möjligheter att besluta om mindre stränga krav.
            </seg>
          </u>
          <u>
            <seg>
              Det är vattenmyndigheternas ansvar att ta fram åtgärdsprogram
              för Sveriges fem vattendistrikt. Regeringen har även haft möjlighet
              att pröva åtgärdsprogrammen. Resultatet av pågående beredningsprocesser
              bör allt ­ så inte föregripas av ett utskottsinitiativ. Det är
              högst rimligt att regeringen prövar åtgärdsprogrammen i god ordning
              och efter synpunkter från remiss ­ instanser. Med en regeringsprövning
              kan hänsyn tas till politiska strategier, som exempelvis energiöverenskommelsen
              och livsmedelsstrategin.
            </seg>
          </u>
          <u>
            <seg>
              Vår utbyggda vattenkraft är fundamental för vårt energisystem.
              Det pågår ett arbete med att modernisera miljövillkoren och effektivisera
              tillståndsprocesser kopplade till vattenkraft. I ett annat tillkännagivande
              från riksdagen till regeringen så sent som förra året framhålls
              det fortsatta arbetet med att reformera vattenlagstiftningen och
              vattenförvaltningen. Det behöver vara inriktat på att värna den
              småskaliga vattenkraften, minska regelkrånglet och respektera
              äganderätten samt på effektiva miljöåtgärder till rimliga kostnader.
              Regeringen har vidtagit många åtgärder med anledning av tillkännagivandet
              från i fjol. Arbetet fortgår.
            </seg>
          </u>
          <u>
            <seg>
              Direktivet kräver inte en stängning av vattenkraftverk, utan
              undersökning och anpassning om den negativa påverkan är betydande.
              Miljöanpassningar och bidrag till energiförsörjningen ska beaktas.
            </seg>
          </u>
          <u>
            <seg>
              Vattenkraftens miljöfond har till syfte att förena produktion
              av vattenkraftsel med moderna miljökrav. Miljöfonden förvaltar
              10 miljarder kronor för att kunna finansiera miljöåtgärder. Detta
              följer den nationella omprövningen av vattenkraft, med största
              möjliga nytta för såväl miljön som den nationella tillgången på
              el. Ägare till vattenkraftverk kan ansöka om pengar för att utreda,
              anpassa och modernisera sina vattenkraftverk i enlighet med miljölagstiftningen.
            </seg>
          </u>
          <u>
            <seg>
              Fru talman! Det utbredda missbruket och det nya träsket av utskotts
              ­ initiativ riskerar tydligt att ge oss sämre lagtexter. Detta
              urholkar allmän ­ hetens förtroende för lagstiftningsprocessen.
              Vår ordinarie väg och den fastslagna ordningen med beredningsprocess
              har tjänat Sverige väl, och någon annan lagstiftningsprocess bör
              vi inte använda oss av i Sverige.
            </seg>
          </u>
          <u>
            <seg>
              Vi socialdemokrater vill se genomarbetade och avvägda förslag
              och arbete för fler jobb, för klimatomställningen, för hållbara
              vattendrag och för smart energi och livsmedelsproduktion. Vi socialdemokrater
              vill se levande sjöar och vattendrag. Sjöar och vattendrag ska
              kunna vara friska och existera parallellt med skogsbruk, jordbruk,
              industrier och vattenkraftverk.
            </seg>
          </u>
          <u>
            <seg>
              Det är viktigt att alla vi som använder mark och vatten gör det
              på ett hållbart sätt. Mot detta kan vi kontrastera förslaget från
              Centerpartiet, som är undermåligt och forcerat, tar tid från annat
              viktigt arbete, bryter mot praxis och tyvärr förmodligen inte
              kommer att ge någon effekt alls.
            </seg>
          </u>
          <note>
            Jag yrkar återigen avslag på utskottets förslag i betänkandet
            och bifall till reservation nummer 1.
          </note>
          <note>
            Anf. 25 JAKOB OLOFSGÅRD (L):
          </note>
          <u>
            <seg>
              Fru talman! När man som ny riksdagsledamot får göra sin debut
              i kammaren, vad kan vara mer passande än att tala om vattnet?
              Vad kan vara viktigare än vattnet, livets vatten? Utan det skulle
              vi inte vara här. Därför börjar jag med att yrka avslag på detta
              utskottsinitiativ och bifall till reservation nummer 2.
            </seg>
          </u>
          <u>
            <seg>
              Vattnet är allt vi har; vi har inget annat. Utan vattnet finns
              vi inte. Jag blir lätt lite existentiell när jag funderar på och
              påminner mig om vattnets betydelse för vårt liv. Vattnet är en
              fantastisk resurs som måste nyttjas långsiktigt och hållbart och
              förvaltas ansvarsfullt. Något annat vore otänkbart. Och jag vet
              att vi alla håller med om detta och inte tycker något annat utan
              kan stämma in i en rungande hyllningskör till vårt vatten.
            </seg>
          </u>
          <u>
            <seg>
              Därför, fru talman, blev jag bekymrad och förbryllad när jag
              som ny ledamot i miljö- och jordbruksutskottet, där vattnet värderas
              så högt, läste detta utskottsinitiativ. Nu vill man i stället
              undanta åtgärder från att skydda vårt livsviktiga vatten, det
              vatten jag nyss drack här.
            </seg>
          </u>
          <u>
            <seg>
              Miljösituationen för haven, sjöarna och vattendragen är kritisk
              på grund av utsläppen, övergödningen och exploateringen. Om allt
              vore frid och fröjd hade vi inte behövt ramdirektivet för vattnet.
              Om vi redan hade kommit i hamn med målen om god status för våra
              svenska vatten hade det inte behövts. Men nu behöver vi det. Det
              handlar inte enbart om ett mål, utan när vi har nått målet ska
              vi också skydda och bevara vattnets kvalitet. Detta kommer framöver
              att vara en oerhört viktig kamp att utkämpa.
            </seg>
          </u>
          <u>
            <seg>
              Därför har jag, fru talman, försökt att förstå detta utskottsinitiativ.
              Jag har läst och läst, och jag har svårt att greppa att man inte
              skulle vilja vårt vatten väl.
            </seg>
          </u>
          <u>
            <seg>
              Och ja, ingen regel utan undantag. Det finns utrymme för undantag.
              Det finns möjligheter för vattenmyndigheterna att göra undantag
              i form av förlängd tidsfrist eller mindre stränga krav. Men här
              upplever jag det som att man med utskottsinitiativet i stället
              för att dra sig mot målet vill dra sig mot ytterkanten, komma
              så nära den som möjligt och tänja tills man nästan ramlar i sjön,
              bokstavligen. Även om ett undantag görs får det inte försämra
              vattnet. Vi ska inte tänja på gränserna – vi ska sträva mot ett
              mål som vi har satt upp.
            </seg>
          </u>
          <u>
            <seg>
              Själv har jag funderat över hur omständlig och dyr varje undantagsprocess
              är. Det är inte detta som vårt land ska bli känt för i EU. Vi
              ska inte bli kända för undantag från skyldigheten att bevara och
              skydda vårt vatten. I vårt land, med alla fantastiska sjöar och
              vår fantastiska allemansrätt, ska vi inte bli Europamästare på
              undantag från vattendirektivet. Vi behöver i stället vänja oss
              vid hårdare krav. Det har vi inte varit vana vid innan. Det är
              nytt för oss.
            </seg>
          </u>
          <u>
            <seg>
              Det är inte konstigare än så. Utan tydliga mål och krav når vi
              inte förbättring. Och ja, det kostar att förändra och förbättra.
              Det kommer vi aldrig ifrån. Problemet blir då att vi inte är villiga
              att betala kostnaderna. Då undrar jag: Har vi tappat förståelsen
              för värdet av vatten när vi hela tiden vill göra undantag?
            </seg>
          </u>
          <u>
            <seg>
              Tack och lov finns det stöd att söka för 85 procent av kostnaden.
              Okej, det är inte 100 procent, men det är nära. 95 procent av
              produktionsbortfallet är mycket nära 100 procent.
            </seg>
          </u>
          <u>
            <seg>
              Jag, en bondpojk uppväxt i Smålands skogar, har stort hjärta
              för små aktörer. Deras arbete är näst intill ideellt och en hård
              kamp. Jag kan förstå att man tänker på dessa mindre aktörer i
              utskottsinitiativet, men det borde vändas till att kämpa för mer
              stöd och bidrag för att hjälpa de små aktörerna att bli bättre
              bättre i stället för att göra fler undantag när det gäller att
              förbättra vårt vatten.
            </seg>
          </u>
          <u>
            <seg>
              För att nå vårt mål om bättre vatten krävs att vi politiker motiverar
              och inspirerar. Det är kostsamt, och det är ett hårt arbete att
              nå målen. I vårt samhälle upplever vi vilja och förståelse. Man
              vill ställa om och bli bättre. De som jag lever nära – människor
              som sysslar med jord ‑ , skogs- och vattenbruk – förstår detta.
              Människorna i vårt land vet i dag att detta är viktigt. Vi ska
              hjälpa dem.
            </seg>
          </u>
          <u>
            <seg>
              Det krävs mer, inte mindre. Det krävs kraftfullare åtgärder,
              inte svagare. Det är avgörande. Utskottsinitiativet sänker ribban.
              Jag tror faktiskt att även Centerpartiet hellre skulle vilja vara
              med och slå Europarekord i bästa sjöar och vattendrag i stället.
            </seg>
          </u>
          <note>
            Anf. 26 MARIA GARDFJELL (MP):
          </note>
          <u>
            <seg>
              Fru talman! I riksdagsårets första debatt passar vi på att tänka
              tillbaka lite grann på sommaren. Under sommaren fick vi en IPCC-rapport
              om klimatet som visade att de extremväder vi ser är tecken på
              klimatförändringarna. Och extremväder i form av kraftiga regn,
              värmeböljor och torrperio ­ der skapar stora utmaningar för vattenförsörjningen
              i vårt land, och inte bara i Sverige utan i hela världen.
            </seg>
          </u>
          <u>
            <seg>
              Att genomföra ramdirektivet för vatten fullt ut kommer därför
              att bli allt viktigare. Mer nederbörd och ökad avrinning leder
              till ökat läckage och transporter av miljögifter och övergödande
              ämnen såväl från jordbruksmark som från våra städer och samhällen.
            </seg>
          </u>
          <u>
            <seg>
              I debatten ställs ofta klimat mot miljö. Men jag vill ändå så
              här inledningsvis slå fast att vi inte klarar klimatomställningen
              bättre om vi också förstör vårt vatten.
            </seg>
          </u>
          <u>
            <seg>
              Centerpartiet hämtar stöd ända från yttersta högerkanten för
              att försäm ­ ra vattenstatusen i sjöar och vattendrag i Sverige.
              Det är faktiskt fler och inte färre åtgärder som behövs för att
              vi ska klara våra sötvattensresurser i framtiden.
            </seg>
          </u>
          <u>
            <seg>
              Vi politiker i Sveriges riksdag måste stå upp för miljökvalitetsnormer
              ­ na. Vi måste stå upp för Miljösverige, som vi i Sveriges riksdag
              har byggt upp för att just skydda en av de viktigaste ekosystemtjänsterna:
              rent vatten.
            </seg>
          </u>
          <u>
            <seg>
              Fru talman! Precis som Markus Selin blev jag oerhört förvånad
              när Centerpartiet kom med sitt utskottsinitiativ i slutet av våren.
              Låt mig säga att hela hanteringen av det här ärendet har varit
              dålig. Huvuddelen av frågorna borde egentligen ha hanterats av
              andra utskott än miljö- och jordbruksutskottet.
            </seg>
          </u>
          <u>
            <seg>
              Samtidigt vill jag ändå lägga till att jag för egen del har lärt
              mig mycket om nya frågor, och det är ju också positivt i någon
              mening. Vi som jobbar för att förbättra miljön kommer också att
              få mer jobb. Vi får jobba ännu hårdare när sådana här initiativ
              kommer.
            </seg>
          </u>
          <u>
            <seg>
              Jag var också förvånad över att man ville driva igenom detta
              utskotts ­ initiativ väldigt snabbt före sommaren. Det var dock
              flera dåliga formuler ­ ingar som man i ett väldigt sent skede
              ändrade i det ursprungliga utskotts ­ initiativet, och det ledde
              till att vi fick skjuta upp beredningen till efter sommaren. På
              sätt och vis var det positivt för mig, för jag fick möjlighet
              att besöka småskaliga vattenkraftsproducenter som har hand om
              kultur ­ historiskt värdefulla miljöer men också älvsträckor som
              är mycket värde ­ fulla för den ekologiska statusen. Det är ingen
              lätt avvägning mellan miljö- och vattenkraven och de krav som
              finns när det gäller fortsatt elproduktion i små vattenkraftverk.
              För mig blev det väldigt tydligt att det finns kompe ­ tens både
              hos producenterna själva, hos vattenmyndigheterna , hos länssty
              ­ relserna och hos alla de aktörer som ska göra bedömningarna
              i varje enskilt fall. Det är jag väldigt trygg med.
            </seg>
          </u>
          <u>
            <seg>
              Myndigheter, forskare och företrädare som vi i miljö- och jordbruksutskottet
              har träffat har varit oerhört tydliga med fakta. På vissa områden
              skulle jag vilja säga att utskottsinitiativet snarare bygger på
              alternativa fakta än på de fakta som vi ser har kommit fram.
            </seg>
          </u>
          <u>
            <seg>
              EU:s vattendirektiv kom för 20 år sedan, och 2004 fattade vi
              i riksdagen beslut om att införa det. Om sex eller sju år ska
              hela direktivet vara infört, och man kan fråga sig: Vad har vi
              gjort under de 20 åren som har varit alldeles för lite? Vi har
              nu mycket kort tid på oss att klara av EU:s miljölagstiftning.
              Då måste vi öka takten och inte sätta krokben för den utveckling
              som vi har satt igång.
            </seg>
          </u>
          <u>
            <seg>
              Vatten är inte vilken vara som helst utan ett arv som vi måste
              skydda, försvara och behandla. Trycket på vattenresurserna i hela
              EU har ständigt ökat. För svensk del har vi varit ganska trygga
              med att vi har haft väldigt mycket vatten. Men under de senaste
              åren har vi i och med klimatförändringarna fått se en stor skillnad,
              där vi får långa perioder av torka och brist på vatten i många
              områden. Men vi har också mycket stora problem med miljöföroreningar.
            </seg>
          </u>
          <u>
            <seg>
              Fru talman! Jag vill ta upp några exempel för att visa att den
              biologiska mångfalden i sötvatten är allvarligt hotad.
            </seg>
          </u>
          <u>
            <seg>
              Globalt sett har sötvattensarterna minskat med 80 procent sedan
              1970, och en tredjedel av alla sötvattensfiskar i Sverige är rödlistade.
              Vi har haft lokala laxstammar i många vattendrag tidigare. I dag
              återstår mindre än hälften av dem. Vi har akut hotade arter, bland
              annat ålen.
            </seg>
          </u>
          <u>
            <seg>
              När vi i andra debatter här i riksdagens kammare har diskuterat
              ålens överlevnad har vi i Miljöpartiet alltid lyft fram att vi
              vill stoppa ålfisket. Då brukar vi få höra från Centerpartiet:
              Nej, det är vattenkraften som är ett problem. Men i dag kommer
              Centerpartiet med ett förslag där man inte vill vidta åtgärder
              i älvar och vattendrag för att kunna rädda ålen från de skador
              som vattenkraften står för.
            </seg>
          </u>
          <u>
            <seg>
              Detta är falsk matematik för mig. Jag tycker att Centerpartiet
              måste bestämma sig för om man vill vara ett parti som faktiskt
              uttryckligen vill utrota arter.
            </seg>
          </u>
          <u>
            <seg>
              Fru talman! Jag använde ett begrepp, alternativa fakta, som jag
              naturligtvis måste belägga i mitt anförande. Jag kan se att SGU,
              som är en av våra myndigheter som har ansvar för grundvattnet,
              tar upp att det när en grundvattenförekomst förorenas tar mycket
              lång tid innan vattnet återhämtar sig och kvaliteten förbättras.
              De pekar på att dricksvattenförsörjningen kan slås ut under decennier
              om en förorening inträffar.
            </seg>
          </u>
          <u>
            <seg>
              Ett av de förslag som Centerpartiet lyfter fram handlar om att
              man vill göra det enklare att förorena i jordbruksområden där
              det förekommer intensivt jordbruk. Men det är just i de jordbruksområdena
              som vi har de största lantbrukarna. Där finns också de mest kraftfulla
              ekonomierna i lantbruket. Det är där åtgärderna skulle kunna vara
              som starkast när det gäller att skydda vårt vatten. Nu ser vi
              däremot att vi får större problem med ökade restsubstanser från
              bekämpningsmedel i vattenområden i våra jordbrukslandskap.
            </seg>
          </u>
          <u>
            <seg>
              En annan fråga handlar om kraftigt modifierade vattenförekomster.
              Där pekar SLU:s institution för akvatiska resurser, SLU Aqua,
              på att ut ­ skottsinitiativets text är för generaliserad. De menar
              att kraftigt modifiera ­ de vattenförekomster är vatten som fått
              väsentligt ändrad fysisk karaktär till följd av en mänsklig verksamhet
              med stor samhällsnytta. Alltså bör det här begreppet, kraftigt
              modifierade vatten, inte kunna tillämpas generellt på produktiva
              jordbruksområden eller miljöer med höga kulturvärden. Det skriver
              de i sitt underlag till miljö- och jordbruksutskottet.
            </seg>
          </u>
          <u>
            <seg>
              En bedömning av faktisk modifiering av vattenförekomsten måste
              vara en förutsättning, skriver de. De skriver också att begreppet
              kraftigt modifierade vatten inte är avsett som en möjlighet att
              undslippa att nå god ekologisk status. Det är alltså viktigt att
              det inte framstår som det i den text som vi har framför oss och
              som vi ska ta beslut om här i riksdagen i dag. Men tyvärr gör
              det precis det.
            </seg>
          </u>
          <u>
            <seg>
              Fru talman! Vi vet att Centerpartiet vill genomföra vattendirektivet
              för att de fem åtgärdsprogram som vattenmyndigheterna nyligen
              har presen ­ terat inte ska få fastställas i den form som det
              är föreslaget. Det innebär nämligen mångmiljardbelopp för bland
              annat jordbrukare och vatten ­ kraftsägare. Men precis som min
              kollega från Liberalerna på ett förtjänst ­ fullt sätt lyfte fram
              finns det faktiskt instrument från samhället så att man i mycket
              hög utsträckning kan vara med och bekosta detta. Vi har vatten
              ­ fonderna och landsbygdsprogrammet, som hjälper lantbruket att
              göra alla insatser som behövs för att vi ska få ett rent vatten
              i framtiden.
            </seg>
          </u>
          <u>
            <seg>
              Fru talman! Jag ber om ursäkt för att jag har dragit över den
              anmälda talartiden. Jag yrkar bifall till reservation nummer 1.
            </seg>
          </u>
          <note>
            Anf. 27 BETTY MALMBERG (M):
          </note>
          <u>
            <seg>
              Fru talman! När vi nu fortsätter debattera det svenska genomförandet
              av EU:s ramdirektiv för vatten vill jag nämna att vi har ett digert
              kunskapsinhämtande bakom oss. Det har visat på den breda ansats
              som krävs för att förstå hur mångbottnat direktivet är och hur
              många viktiga verksamheter som är direkt eller indirekt berörda
              av direktivet. Den kunskapsresa vi har gjort visar också på vikten
              av helhetssyn mellan utskott. Det är en övning som vi har alltför
              sällan, vill jag hävda.
            </seg>
          </u>
          <u>
            <seg>
              De inspel vi har fått från olika myndigheter visar dessvärre
              på att samsynen dem emellan brister. En ökad politisk tydlighet
              efterlyses när det gäller hur vattenförvaltningen bör vara organiserad.
              Det är en fråga som tas upp i en utredning, som dessvärre har
              legat på regeringens bord i snart två år. Det är olyckligt, för
              detta är som sagt efterfrågat.
            </seg>
          </u>
          <u>
            <seg>
              Genomförandet av vattendirektivet hittills visar också lite på
              den svenska B ror D uktig-mentaliteten, när vi i jämförelse med
              andra EU-län ­ der inte utnyttjar eller använder de undantag som
              EU-rätten faktiskt ger. Självklart ska vi ha ambitiösa åtgärdsprogram
              för att kunna säkerställa en god vattenmiljö, men det är också
              viktigt att vi väljer en ambitionsnivå som är bättre anpassad
              till våra förutsättningar vid genomförandet. Det innebär inte
              att kvaliteten på svenskt vatten ska sänkas men att åtgärder som
              gör störst nytta i relation till miljö och samhällsekonomi ska
              priori ­ teras. Det är faktiskt också något som lagen föreskriver,
              nämligen att åt ­ gärdsprogrammens konsekvenser ska bedömas ur
              såväl ekonomiskt som miljömässigt hänseende. Här finns ganska
              mycket att önska, och nu är det fjärde gången som åtgärdsprogram
              läggs fram. Men vad har vi lärt oss?
            </seg>
          </u>
          <u>
            <seg>
              Om vi ska träffa rätt ställer det stora krav på lokal kännedom.
              Men det var en sak som framstod ganska klart i samband med våra
              hearings: Lokala bedömningar hade förvisso varit önskvärda. Men
              de låter sig inte riktigt göras, för man saknar data. Miljöövervakningen
              brister. Data brister . Även den regionala kompetensen nämndes
              från SMHI.
            </seg>
          </u>
          <u>
            <seg>
              Detta förvånar. Vi moderater tycker att det borde vara ganska
              lätt att åtgärda. Det handlar om att faktiskt samverka och dela
              data. Det är också viktigt för att öka tilliten till och transparensen
              i bedömningarna att dessa fakta kommer fram. Det är nämligen otvetydigt
              så att genomförandet av de planerade åtgärdsprogrammen kostar.
              Det är också skälet till att några kommuner har begärt att regeringen
              ska pröva åtgärdsprogrammet. De påpekar att nuvarande förslag
              innebär stora kostnadsökningar när det gäller va-systemen. Det
              handlar om vattenkraften men också om lantbruket. Riksantikvarieämbetet
              liksom kulturutskottet har också framhållit att förslaget kommer
              att få stora konsekvenser för kulturmiljöer, där tusentals dammar
              ska anpassas till de nya miljökraven.
            </seg>
          </u>
          <u>
            <seg>
              De menar därför, i likhet med utskottsinitiativets punkt 2, att
              de här åtgärdsprogrammen måste ta hänsyn till alla nyttor. De
              ska göra tillgängliga undantag och tillämpa mindre stränga krav
              till exempel i miljöer med höga kulturvärden, produktiva jordbruksområden
              och vattenförekomster. Annars riskerar kraftverk helt enkelt att
              avvecklas eller att inte kunna få effektiviseras och höja sin
              reglerkraft.
            </seg>
          </u>
          <u>
            <seg>
              Sett till jordbruket har vattenmyndigheterna uppskattat att kostnaderna
              för övergödningsåtgärderna kommer att uppgå till 3 600 miljoner
              kronor nästkommande period. Pengar kommer inte från himlen – lantbruket
              ska bekosta en dryg tredjedel på egen hand medan resterande ska
              kunna täckas upp av ersättningssystem. Det beror dock på hur mycket
              pengar som pumpas in i ersättningssystemen, och det beror också
              på hur pass trovärdiga de här beräkningarna är. Detta vet vi först
              i efterhand.
            </seg>
          </u>
          <u>
            <seg>
              Vi moderater tycker i alla fall att det är en alldeles för hög
              kostnad att belägga jordbruket med, och vi befarar att det kommer
              att få stora konsekvenser för lantbruksföretagarna. Vi ser också
              att detta går stick i stäv med den livsmedelsstrategi som vi har
              varit överens om att anta, där vi säger att vi ska ha ökad konkurrenskraft
              och ökad lönsamhet i jordbruket.
            </seg>
          </u>
          <u>
            <seg>
              Fru talman! I sammanhanget måste vi också lyfta ett faktum som
              kom fram under hearingarna, nämligen att det i Sverige inte finns
              ett enda jordbruksområde som klassas som kraftigt modifierat.
              Det här innebär inte att det är alldeles bedrövligt, men det handlar
              om att man för att kunna friställa odlingsmark som vi i dag nyttjar
              alltså har behövt dika ur eller dränera på vissa ställen. Hälften
              av jordbruksmarken, menar Jordbruksverket, har krävt dränerande
              åtgärder.
            </seg>
          </u>
          <u>
            <seg>
              Detta är vad det här handlar om, och det är också någonting som
              man i andra medlemsländer faktiskt benytt j ar sig av. Men i Sverige
              finns det inte någonstans.
            </seg>
          </u>
          <u>
            <seg>
              Det finns också en stor oro för att de här åtgärdsprogrammen
              kommer att slå hårt mot den småskaliga vattenkraften. Maria Gardfjell
              hade varit på besök och har en hög tilltro till deras möjligheter
              att hantera det här, och det får vi väl önska. Men det är klart
              att detta har betydelse för den lokala elproduktionen, kanske
              inte minst i södra Sverige, där vi redan i dag har brist på el.
            </seg>
          </u>
          <u>
            <seg>
              Det är faktiskt så att trots de tillkännagivanden som riksdagen
              har riktat till regeringen – Markus Selin hade en lång drapa om
              detta – har regeringen inte agerat, och det är därför som civilutskottet
              pekar på de här exemplen. Det finns alltså en hel del småskalig
              vattenkraft som till följd av hårda krav på miljöanpassning och
              omprövningar av tillstånd kanske till och med har fått stänga
              ned, och därför går den tillskottsenergi som vi så väl behöver
              bort. Detta är inte hållbart.
            </seg>
          </u>
          <u>
            <seg>
              Under de senaste åren har riksdagen tydligt framhållit för regeringen
              att när det gäller vattenförvaltning ska EU-rättens möjligheter
              till undantag och även förklarande av vissa vattentäkter som kraftigt
              modifierade användas fullt ut. Det framgår dock från hearingarna
              och de inspel vi har fått att det här är någonting som regeringen
              och myndigheterna använder just på vattenkraft men inte i några
              andra sammanhang. Här behövs ett omtag.
            </seg>
          </u>
          <u>
            <seg>
              Intressant i sammanhanget är att man också studerar den metod
              som vattenmyndigheterna använder när de tittar på hur olika verksamheter
              måste minska sina utsläpp. Sett till vattenförekomsten i ett visst
              område ser man att miljökvalitetsnormen säger si och så och därför
              måste vi reducera utsläppen x , y och z, och så lämnar man ut
              detta procentuellt på de verksamheter som är berörda. Så långt
              verkar det väl bra, men när en verksamhet sedan ska ansöka om
              tillstånd för att man vill utöka sitt arbete eller sin verksamhet
              slår det till. Då visar det sig nämligen att man inte tar några
              hänsyn till vad den här utövaren redan har gjort för att minska
              sina utsläpp, och man tar heller inte hänsyn till hur det ser
              ut i omgivningen.
            </seg>
          </u>
          <u>
            <seg>
              Det här har fått som konsekvens att till och med Naturvårdsverket
              i ett yttrande till mark- och miljödomstolen säger att modellen
              visar att man inte tar någon hänsyn till om det är tekniskt möjligt
              eller samhällsekonomiskt rimligt att uppnå de här reduktionsbetingen.
              Detta är underlag som vi alla har fått ta del av.
            </seg>
          </u>
          <u>
            <seg>
              Den här typen av konsekvenstänk är ju någonting som vi från riksdagen
              har efterlyst att regeringen ska få med i sin besluts- och ansvarskedja.
              Det har vi dock inte fått se.
            </seg>
          </u>
          <u>
            <seg>
              Avslutningsvis, fru talman, vill jag rikta ett stort tack till
              Centerpartiet, som har väckt detta utskottsinitiativ. Moderaterna
              anser att det var välbehövligt, och vi hoppas att det ska tydliggöra
              riksdagens syn på hur det vidare genomförandet av vattendirektivet
              ska åtgärdas och utvecklas.
            </seg>
          </u>
          <note>
            Anf. 28 MARKUS SELIN (S) replik:
          </note>
          <u>
            <seg>
              Fru talman! Jag har noterat att Moderaterna stöder Centerpartiets
              utskottsinitiativ angående genomförandet av EU:s ramdirektiv för
              vatten. Då vattenförvaltningen är kritisk och tämligen komplicerad
              tänkte jag inledningsvis ställa några principiella frågor till
              Moderaterna.
            </seg>
          </u>
          <u>
            <seg>
              Fastslaget redan 1970 av riksdagens konstitutionsutskott är syftet
              med utskottsinitiativ i riksdagen att rätta till mindre saker
              i regeringens arbete eller att ha en mycket bred majoritet för
              att göra något som det finns tids ­ nöd kring.
            </seg>
          </u>
          <u>
            <seg>
              Inget av detta, fru talman, ryms i Centerpartiets utskottsinitiativ
              om vatten, som spär på den rasande mängd av utskottsinitiativ
              som just nu sker i vår riksdag. Jag kan visserligen förstå att
              utskottsinitiativ kan vara kortsiktigt lockande för enskilda ledamöter
              och partier, men långsiktigt är det här dåligt, speciellt för
              partier som anser sig vara statsbärande. Vi bör ta tillfället
              i akt till eftertänksamhet.
            </seg>
          </u>
          <u>
            <seg>
              Mina frågor till Moderaterna är: Hur tänker Moderaterna kring
              att flera frågor i detta utskottsinitiativ inte ens berör miljö-
              och jordbruksutskottets primära ansvarsområden?
            </seg>
          </u>
          <u>
            <seg>
              Vad tycker Moderaterna kring praxis att avvakta med att göra
              diverse utspel innan riksdagens utskott har lyssnat på varandra,
              fastställt vad vi vill och justerat ärendet?
            </seg>
          </u>
          <u>
            <seg>
              Hur tänker Moderaterna kring att verktyget utskottsinitiativ
              nu vilt används i riksdagen på ett sätt som det inte var tänkt?
            </seg>
          </u>
          <note>
            Anf. 29 BETTY MALMBERG (M) replik:
          </note>
          <note>
            Fru talman! Tack, Markus Selin, för ditt engagemang i gamla statuter
            och förordningar!
          </note>
          <u>
            <seg>
              Något som Markus Selin glömde att nämna är att utskottsinitiativ
              faktiskt är en demokratisk rättighet som finns inskriven i riksdagsordningens
              9 kap. 16 §. Det här är en möjlighet som vi från riksdagen har
              för att styra regeringens arbete. Det kan vi inte neka någon.
            </seg>
          </u>
          <u>
            <seg>
              Jag tycker att det är positivt att det kommer fler utskottsinitiativ.
              Dessa har inte direkt haft att göra med några lagändringar som
              har föreslagits och som därmed skulle påverka beredningar, utan
              det har mer varit utpekande av riktningar i de utskottsinitiativ
              som är lagda.
            </seg>
          </u>
          <u>
            <seg>
              Jag föreslår dock att vi faktiskt håller oss till förslaget om
              ramdirektiv. Förresten, jag glömde en sak, fru talman. Markus
              Selin undrade nämligen vad det spelar för roll – det kommer ju
              förmodligen inte att ge någon effekt alls. Och det är väl precis
              detta som det handlar om: Markus Selin ondgör sig över att det
              finns tillkännagivanden sedan tidigare. Men faktum är att regeringen
              inte har levererat på dem, och det är därför som vi tar till det
              här verktyget en gång till.
            </seg>
          </u>
          <u>
            <seg>
              Jag har ett litet fönster för att ändå ställa en fråga. Under
              hearingen fick vi höra att man efterlyser politisk tydlighet i
              vattenförvaltningen och i vem som har ansvar för vad. Det finns
              en utredning som har legat på regeringens bord i två år. När kommer
              den?
            </seg>
          </u>
          <note>
            Anf. 30 MARKUS SELIN (S) replik:
          </note>
          <u>
            <seg>
              Fru talman! Jag får väl ändå artigt tacka för icke-svaren från
              Moderaterna.
            </seg>
          </u>
          <u>
            <seg>
              Jag önskar att vi kan hålla oss till praxis och arbetsordningar
              i riksdagen. Jag vill som socialdemokrat se genomarbetade och
              avvägda förslag, det vill säga arbete för fler jobb, en rättvis
              klimatomställning som alla kan vara med på, hållbara vattendrag,
              smart energi och livsmedelsproduktion.
            </seg>
          </u>
          <u>
            <seg>
              Moderaterna stöder Centerpartiets utskottsinitiativ. Moderaterna
              har dock valt att komplettera med ett tillägg, ett så kallat särskilt
              yttrande. I detta tillägg levererar Moderaterna följande avslutande
              rader: ”Det innebär inte att kvaliteten på svenskt vatten ska
              sänkas men att åtgärder ska prioriteras till de områden där de
              gör störst nytta i relation till miljö och samhällsekonomi.”
            </seg>
          </u>
          <u>
            <seg>
              För min del är detta floskler! De är samtidigt direkt motsägelsefulla.
              Av Sveriges 16 miljökvalitetsmål handlar hälften på ett eller
              annat sätt om vårt vatten, och vi har haft bred uppslutning i
              Sveriges riksdag angående dessa mål.
            </seg>
          </u>
          <u>
            <seg>
              Fru talman! Många statliga och offentliga utredningar i Sverige
              har berört vattnets förvaltning och dess organisation, och arbete
              pågår just nu. Bland alla aktörer, skickliga myndigheter, regeringen
              med flera – vad är det för magiskt trollspö Moderaterna har?
            </seg>
          </u>
          <u>
            <seg>
              Fru talman! På två minuter borde Moderaterna kunna ge ett hyfsat
              svar om detta. Vad är det som borde prioriteras enligt Moderaterna
              utan att samtidigt sänka kvaliteten på svenskt vatten?
            </seg>
          </u>
          <note>
            Anf. 31 BETTY MALMBERG (M) replik:
          </note>
          <u>
            <seg>
              Fru talman! Faktum är att miljö- och jordbruksutskottet redan
              2016 gjorde ett tillkännagivande där utskottet sa att vattendirektivet
              bör förenas med arbetstillfällen i hela landet, med konkurrenskraftigt
              jordbruk och med andra miljömål samt att samhällsekonomiska kostnader
              förknippade med åtgärdsprogrammet bör analyseras. Detta står i
              betänkandet, och det är ett faktum. Redan då efterlyste miljö-
              och jordbruksutskottet att vi skulle göra mer av samhällsekonomiska
              analyser. Det är något som faktiskt inte sker.
            </seg>
          </u>
          <u>
            <seg>
              När kommissionen till viss del kritiserar Sveriges åtgärdsprogram
              visar det sig att man gör det därför att det saknas motiv. Det
              saknas argument för varför man i något läge har gjort undantag
              från vissa miljökrav. Det här är ett jätteproblem. Det stora problemet
              är att vi saknar uppföljning och utvärdering. Det är ett instrument
              som vi alldeles för sällan använder oss av.
            </seg>
          </u>
          <u>
            <seg>
              Men detta visar också att när Naturvårdsverket till miljödomstolen
              skriver att de krav som nu ligger på verksamheten, ett vattenreningsverk,
              inte går att förverkliga raseras all tilltro till att vi ska leva
              upp till målet Rent vatten. Naturvårdsverket säger att det inte
              finns någon samhällsekonomisk analys eller miljömässig analys.
              Det är illa, Markus Selin.
            </seg>
          </u>
          <note>
            Anf. 32 STAFFAN EKLÖF (SD):
          </note>
          <u>
            <seg>
              Fru talman! Jag börjar med att yrka bifall till utskottets förslag
              i betänkandet.
            </seg>
          </u>
          <note>
            Medborgare! Debatten handlar om EU:s vattendirektiv och införlivningen
            av dessa EU-bestämmelser i Sverige. Det handlar om vattenmiljö
            och vattenkvalitet. Konkret handlar det om ett utskottsinitiativ
            som Centerpartiets ledamöter i miljö- och jordbruksutskottet har
            rest med anledning av åtgärdsprogram framtagna av vattenmyndigheterna.
            Det handlar alltså om det praktiska införlivandet av EU-direktivets
            bestämmelser.
          </note>
          <u>
            <seg>
              Sverigedemokraterna välkomnar att Centerpartiet har lagt fram
              förslaget till utskottsinitiativ och att det ska leda till att
              regeringen ska ompröva dessa åtgärdsprogram på ett sätt som gör
              att åtgärderna ska få bättre balans. Vi ställer oss bakom initiativet.
            </seg>
          </u>
          <u>
            <seg>
              Vi välkomnar också att initiativtagarna och utskottet har hörsammat
              Sverigedemokraternas önskan om att inkludera kulturarvsfrågorna
              i hanteringen och att höra Riksantikvarieämbetet. Även kulturarvet
              hotas av den nuvarande svenska tillämpningen av EU:s vattendirektiv.
              Det blev tydligt i föredragningarna.
            </seg>
          </u>
          <u>
            <seg>
              Men varför är vi negativa till åtgärdsprogrammen och så positiva
              till en omprövning? Jo, vattenmyndigheternas åtgärdsprogram är
              ensidiga och klarar inte av att tillräckligt beakta värden som
              står i konflikt med vattenkvaliteten. Därmed ser programmen ut
              att få stora negativa konsekvenser för bland annat jordbruk, vattenkraft
              och kulturvärden samt i förlängning ­ en för landsbygden. En regeringsprövning
              som väger av mellan dessa värden är alltså av nöden tvungen.
            </seg>
          </u>
          <u>
            <seg>
              Detta är ingen ny företeelse. Även vid den förra förvaltningscykeln
              för ett halvdussin år sedan var vattenmyndigheternas åtgärdsprogram
              obalanserade, och en regeringsprövning var nödvändig. Den gången
              var det Jordbruksverket som reste krav på en regeringsprövning.
              Denna prövning ändrade sedan utfallet på ett positivt sätt. Det
              var bra.
            </seg>
          </u>
          <u>
            <seg>
              När utskottet i juni och augusti hörde berörda myndigheter bekräftades
              Sverigedemokraternas uppfattning att systemet för avgörande av
              åtgärder i Sverige under EU:s ramdirektiv för vatten inte fungerar
              väl för att göra just politiska avvägningar. Vi kan alltså inte
              bara skylla på myndigheterna. Inte heller fungerar anpassningen
              av åtgärder för det enskilda fallet tillfredsställande. Det har
              vi hört tidigare. Hela systemet bör alltså ändras. Det blir ju
              tokigt varenda gång.
            </seg>
          </u>
          <u>
            <seg>
              Sverige har alltså skapat ett system för införlivande av EU-direktivets
              regler som fungerar mycket dåligt för avvägningar, och detta var
              en återkommande kritik från flera av de myndigheter som vi hade
              bjudit in till utskottet.
            </seg>
          </u>
          <u>
            <seg>
              Tänk om man skulle göra likadant hemma, till exempel när man
              köper en bil. Normalt sett sitter man kanske vid köksbordet och
              resonerar om vilken bil man ska ha. Jo, den ska hålla bra, vara
              ganska snabb och stark. Den ska förstås vara krocksäker. Lastutrymmet
              får inte vara för litet. Bilen ska hålla bra, gärna dra lite bränsle
              och inte rosta för fort, vara någorlunda rymlig och inte för dyr.
              Man gör en kompromiss mellan alla dessa parametrar. Man gör, helt
              naturligt, en avvägning. Eller hur?
            </seg>
          </u>
          <u>
            <seg>
              Tänk om man skulle köpa bil på samma sätt som Sveriges vattenregler
              fungerar i dag. Ja, vi ska ha en snabb bil. Allt annat får vi
              anpassa efter hand. Hur blir det för familjen? De får ta tåget
              eftersom det ryms bara en person i bilen. Hunden? Det får bli
              takboxen. Bilen drar så mycket bensin att vi inte har råd att
              köra den. Och bilen är dyr att köpa, så vi får sälja huset. Inte
              heller går det att sova i bilen.
            </seg>
          </u>
          <u>
            <seg>
              Skämt åsido – vi får nog inse att vi får ta in lite köksbordsrealism
              i våra vattenregler. Sverigedemokraterna anser att en utredning
              och en rejäl genomgång behövs när det gäller såväl Sveriges vattenregler
              som mycket annan miljölagstiftning. Det är ju väldigt viktigt
              att vi ser till att vi kan få fungerande avvägningar mellan olika
              värden. Detta är helt centralt – annars får vi oväntade effekter,
              som i det nu aktuella exemplet med Cementa.
            </seg>
          </u>
          <u>
            <seg>
              Det finns en aspekt till i detta. Visst finns det vissa vattenmiljöproblem
              i Sverige, men EU:s vattendirektiv är skapat främst mot bakgrund
              av de större problem som finns i kontinentala Europa. Trots detta
              har man just där använt sig av undantag som det finns möjligheter
              till i direktivet. Men Sverige har inte alls använt undantag som
              har att göra med jordbruk och kulturvärden. Det är ju rena rama
              snurren.
            </seg>
          </u>
          <u>
            <seg>
              Låt oss lyfta blicken. Vad lär vi oss av detta?
            </seg>
          </u>
          <u>
            <seg>
              Jo, vi ska inte alltid vara Bror Duktig som överimplementerar
              EU-regler. Det är det första vi lär oss.
            </seg>
          </u>
          <u>
            <seg>
              Det andra är att vi kanske inte behöver så många EU-direktiv.
              Ofta blir det bättre om reglerna anpassas till de mycket skilda
              förhållanden som råder i olika medlemsstater. Ofta skiljer sig
              också förhållandena just i Sverige mycket från den genomsnittliga
              EU-medlemsstaten; det ska man vara medveten om.
            </seg>
          </u>
          <u>
            <seg>
              Mot bakgrund av detta borde vi dra i handbromsen i EU-samarbetet.
              Aldrig har det funnits fler EU-direktiv. Aldrig har EU heller
              haft så mycket makt över Sverige och andra medlemsstater, och
              mer blir det hela tiden. Det är som ett självspelande piano.
            </seg>
          </u>
          <u>
            <seg>
              Jag har tidigare jobbat med EU-regler för jordbruksfrågor. Detta
              har tidigare varit ett av de områden som har harmoniserats mest.
              Där har det länge funnits likriktade regler som inte riktigt passar
              svenska förhållanden. Men likriktningen sprider sig till andra
              områden. Nu driver EU-kommis ­ sionen en jättekampanj där det
              med hänvisning till klimat och miljö tas många initiativ som kommer
              att likrikta miljöarbetet. Eftersom klimat- och miljöpåverkan
              kan ske i snart sagt alla verksamheter dras de verksamhet ­ erna
              in bakvägen i EU:s detaljreglering.
            </seg>
          </u>
          <u>
            <seg>
              Vattendirektivet och dess införlivande är i sig ett problem som
              måste lösas, men detta kan alltså även tjäna som ett exempel som
              pekar på två andra övergripande problem: den svenska överimplementeringen
              och att det finns för många EU-direktiv.
            </seg>
          </u>
          <u>
            <seg>
              Ta lärdom! Dra i handbromsen i EU-samarbetet! Vi ska inte ha
              fler absurda situationer.
            </seg>
          </u>
          <note>
            Anf. 33 MARKUS SELIN (S) replik:
          </note>
          <u>
            <seg>
              Fru talman! Många gånger har jag hört Sverigedemokraterna ropa
              efter handbroms mot EU, men det är en annan debatt.
            </seg>
          </u>
          <u>
            <seg>
              Jag noterar att Sverigedemokraterna stöder Centerpartiets utskottsinitiativ
              om genomförandet av EU:s ramdirektiv för vatten. Då vattenförvaltningen
              är kritisk och tämligen komplicerad tänkte jag inleda med principiella
              frågor.
            </seg>
          </u>
          <u>
            <seg>
              Redan år 1970 fastslog riksdagens konstitutionsutskott att syftet
              med utskottsinitiativ i riksdagen är att rätta till mindre saker
              i regeringens arbete eller att ha mycket bred majoritet för att
              göra något som är tidskritiskt. Inget av detta, fru talman, ryms
              i Centerpartiets utskottsinitiativ om vatten. Det spär också på
              den rasande mängd utskottsinitiativ vi just nu ser i vår riksdag.
            </seg>
          </u>
          <u>
            <seg>
              Jag kan förstå att utskottsinitiativ kan vara kortsiktigt fräsiga
              och fiffiga för enskilda ledamöter och partier, men långsiktigt
              undergräver det här tilltron till riksdagens arbete. Inledningsvis,
              fru talman, har jag därför ett par principiella frågor till Sverigedemokraterna.
            </seg>
          </u>
          <u>
            <seg>
              Vad tänker Sverigedemokraterna om att flera frågor i utskottsinitiativet
              inte ens berör miljö- och jordbruksutskottets primära ansvarsområden?
              Och hur tänker Sverigedemokraterna kring att verktyget med utskottsinitiativ
              nu används så fladdrigt i riksdagen, som det inte var tänkt?
            </seg>
          </u>
          <note>
            Anf. 34 STAFFAN EKLÖF (SD) replik:
          </note>
          <note>
            Fru talman! Tack, Markus Selin, för frågan!
          </note>
          <u>
            <seg>
              Nu är det ju så att regelverket i vattendirektivet förutsätter
              att någon begär omprövning. Det är detta som utskottsinitiativet
              går ut på. Det som krävs är att det ska bli en balanserad bedömning,
              att man ska ta hänsyn till alla undantagsmöjligheter som finns
              och att det ska göras lokala platsbedömningar. Detta gör att flera
              viktiga principer i svensk lagstiftning vidmakthålls.
            </seg>
          </u>
          <u>
            <seg>
              Jag tror att utskottsinitiativen snarast ska ses som ett kvitto
              på reger ­ ingens oförmåga. Det som krävs i initiativen är det
              som saknas hos reger ­ ingen och i det regeringen gör.
            </seg>
          </u>
          <u>
            <seg>
              Riksdagen är överordnad regeringen. Det är något som vi vet,
              men jag undrar om regeringen vet det. Det finns flera exempel
              på att Socialdemokraterna inte har insett detta. Man regerar gärna
              i minoritet. Man vill göra överenskommelser och dealar och frysa
              ut vissa partier för att sätta den demokratiska ordningen ur spel.
            </seg>
          </u>
          <u>
            <seg>
              En annan av Markus Selins frågor handlade om att flera utskott
              är inblandade i detta. Det är helt naturligt att flera utskott
              är inblandade, för verkligheten ser ut så. Det är ju därför man
              måste kunna göra avvägningar mellan olika värden, och det är detta
              som är kärnan i Centerpartiets initiativ.
            </seg>
          </u>
          <u>
            <seg>
              Jag är faktiskt ganska less på de stuprör som finns i den här
              riksdagen och på att man inte kan få frågor att leva även i andra
              utskott så att man får väl balanserade beslut. Jag välkomnar verkligen
              detta initiativ.
            </seg>
          </u>
          <note>
            Anf. 35 MARKUS SELIN (S) replik:
          </note>
          <u>
            <seg>
              Fru talman! Det var ett tämligen otydligt svar.
            </seg>
          </u>
          <u>
            <seg>
              Jag har noterat att Sverigedemokraterna stöder Centerpartiets
              utskottsinitiativ. Sverigedemokraternas syn på EU är nu väl dokumenterad.
              I Sverigedemokraternas budgetmotion inför i år ville man däremot
              kraftigt skä ­ ra bort medel som på ett eller annat sätt värnar
              vårt vatten. Bland annat ville man ta bort 170 miljoner kronor
              från Naturvårdsverket. Man ville ta bort 500 miljoner kronor från
              åtgärder för värdefull natur. Man ville ta bort miljoner från
              SMHI. Man ville ta bort 800 miljoner kronor som har avsatts till
              skydd av värdefull natur.
            </seg>
          </u>
          <u>
            <seg>
              Samtidigt har Sverigedemokraterna valt att komplettera detta
              betänk ­ ande med ett tillägg – ett så kallat särskilt yttrande
              – på en knapp sida. De avslutande raderna i detta särskilda yttrande
              lyder: ” Vi anser därför att systemet för avgöranden av åtgärder
              under EU:s ramdirektiv för vatten bör revideras. ”
            </seg>
          </u>
          <u>
            <seg>
              Fru talman! Efter att ha jämfört Sverigedemokraternas viljeyttring
              med medlen i budgeten inför i år – viljan att revidera hela systemet
              för avgöran ­ den av åtgärder under EU:s ramdirektiv för vatten
              – undrar jag vad Sve ­ rigedemokraterna har för ambitioner för
              Sveriges och EU:s vatten över hu ­ vud taget.
            </seg>
          </u>
          <u>
            <seg>
              Av Sveriges 16 miljökvalitetsmål handlar hälften på ett eller
              annat sätt om vårt vatten. Dessa mål har vi – eller har åtminstone
              haft – bred uppslutning bakom.
            </seg>
          </u>
          <u>
            <seg>
              Fru talman! Stöder Sverigedemokraterna över huvud taget dessa
              mål?
            </seg>
          </u>
          <note>
            Anf. 36 STAFFAN EKLÖF (SD) replik:
          </note>
          <u>
            <seg>
              Fru talman! Vi stöder en förbättring av vattenkvaliteten och
              vattenmiljön, men det ska ske i balans med alla andra värden som
              är värda att bevara. Det handlar om förutsättningar för jordbruk,
              om vårt gemensamma kulturarv, om elförsörjning och vattenkraft
              och om landsbygdens förutsättningar i vid bemärkelse.
            </seg>
          </u>
          <u>
            <seg>
              Nu blev det en liten omväg i debatten – omvägen togs över budgeten.
              Men jag ska ändå kommentera detta lite grann.
            </seg>
          </u>
          <u>
            <seg>
              Markus Selin tog upp vissa budgetposter. Posterna i budgeten
              är inte så många; de är väldigt breda. Det går därför inte att
              på det viset, utifrån en budgetpost, dra en slutsats om ambitionen
              för vattenkvaliteten.
            </seg>
          </u>
          <u>
            <seg>
              För att prata om hur vi tänker i budgeten ser vi att nuvarande
              regering lägger massor av pengar på ineffektiva saker.
            </seg>
          </u>
          <u>
            <seg>
              Vi har inga problem med att skära bort det som är ineffektivt.
              Men vi lägger i stället fram egna förslag, som visserligen är
              billigare men som i slutändan är mer effektiva än de förslag som
              regeringen lägger fram.
            </seg>
          </u>
          <u>
            <seg>
              Vår budget kostar alltså mindre men gör mer nytta för miljön.
            </seg>
          </u>
          <note>
            Anf. 37 RICKARD NORDIN (C):
          </note>
          <u>
            <seg>
              Fru talman! Vattenmiljön och förbättrande av de svenska vattnen
              är en oerhört viktig fråga. Säkrandet av dricks- och grundvatten
              till medborgare och verksamheter är vitalt. Det är viktigt såväl
              ur miljösynpunkt som för biologisk mångfald och säkrande av liv
              och hälsa. Vattenresurserna är ock ­ så viktiga för många verksamheter
              och för att få vårt samhälle att fungera. Det är också därför
              som det är så otroligt viktigt med väl avvägd lagstiftning.
            </seg>
          </u>
          <u>
            <seg>
              I samband med energiöverenskommelsen 2016 enades därför Centerpartiet,
              Moderaterna, Kristdemokraterna, Socialdemokraterna och Miljöpartiet
              om en ny lagstiftning kring vattenkraft och vattenmiljö generellt.
              Det var faktiskt bara Vänsterpartiet som röstade emot den i riksdagen.
              Det gör det desto mer uppseendeväckande att när lagstiftningen
              och överenskommelsen nu ska levas upp till är det inte längre
              bara Vänsterpartiet som motsätter sig detta. Varken L eller regeringen
              själv står längre bakom intentionerna.
            </seg>
          </u>
          <u>
            <seg>
              Vi i Centerpartiet har länge sett att något behöver göras. Vi
              har haft flera samtal med regeringen. Vi har personligen diskuterat
              genomförandet av lagstiftningen med tre olika miljöministrar.
              Ingen av dem var intresserad av att leva upp till det som vi hade
              beslutat om. Det är ytterst anmärkningsvärt.
            </seg>
          </u>
          <u>
            <seg>
              Det fanns därför ingen annan lösning än att gå till riksdagen,
              då vi vet att det brådskar eftersom det ska beslutas om vattenmyndigheternas
              åtgärdsprogram i december. Det finns inte tid att vänta. Här behöver
              någonting göras. Det var därför som vi lade fram utskottsinitiativet,
              och det är inget konstigt. Det har låtit i talarstolen som att
              det handlar om att förstöra och försämra. Det handlar bara om
              att leva upp till den lagstiftning som vi redan har. Vi kräver
              inget annat.
            </seg>
          </u>
          <u>
            <seg>
              Vi kräver att regeringen lyssnar på sina myndigheter, som har
              uttalat kritik. Vi kräver också en lagstiftning som ligger i linje
              med den proposi ­ tion om vattenmiljö och vattenkraft och de mål
              i livsmedelsstrategin som vi har beslutat om. Vi kräver att man
              säkerställer att vattenmyndigheterna tar hänsyn till alla nyttor
              som finns i vattenmiljön och till kulturmiljö, jordbruk och de
              vattenförekomster som inte kan hanteras på annat sätt än med undantag.
            </seg>
          </u>
          <u>
            <seg>
              Det står också i energiöverenskommelsen att vi ska se till att
              effekten ökar i befintlig vattenkraft. Det är också något som
              behöver tas hänsyn till.
            </seg>
          </u>
          <u>
            <seg>
              När man sysslar med lagstiftning och normsättning som påverkar
              enskilda verksamheter har man självklart rätt att få sin enskilda
              sak prövad, inte skrivbordsbedömningar. Det är en självklarhet
              för oss i Centerpartiet men uppenbarligen inte för regeringen.
            </seg>
          </u>
          <u>
            <seg>
              Maria Gardfjell säger att vi pratar om alternativa fakta. Det
              är under den här talarstolens värdighet att säga det, speciellt
              när utskottsinitiativet citerar exempelvis Havs- och vattenmyndigheten,
              den egna expertmyndig ­ heten, som säger att vägledningar inte
              har följts och att klassningar av kraftigt modifierade vatten,
              KMV, och mindre stränga krav behövs för att inte slå ut ett stort
              antal verksamheter. Det är inte alternativa fakta. Det är dagens
              sanning.
            </seg>
          </u>
          <u>
            <seg>
              Samtidigt understryker man att sådana undantag och mindre stränga
              krav inte innebär att ingenting ska göras. Det innebär att allt
              ska göras som är hanterbart och relevant för den enskilda verksamheten.
              Annars skulle ett mycket stort antal verksamheter slås ut.
            </seg>
          </u>
          <u>
            <seg>
              Det är inte heller ett alternativt faktum att Jordbruksverket
              säger att ett genomförande av klassning av kraftigt modifierade
              vatten behövs. Det behövs eftersom över hälften av Sveriges jordbruksmark
              är beroende av markavvattningsanläggningar för att kunna brukas.
              Det är till och med osä ­ kert hur mycket av det här som skulle
              påverkas. Man pratar om någonstans mellan 5 000 och 12 000 hektar,
              enligt de modeller som finns. Det är be ­ tydande arealer som
              skulle påverkas. Hur det går ihop med målen om ökad produktion
              i livsmedelsstrategin och regeringens önskemål om minskade utsläpp
              från konsumtionen finns det heller inga svar på.
            </seg>
          </u>
          <u>
            <seg>
              Sanningen är att vattenförvaltningen och vattenmyndigheterna
              är ensidigt inriktade på att uppnå förbättringar i vattenmiljön
              och brister i avvägningar mot andra miljömål och andra viktiga
              samhällsmål. Vi som riksdag uppmanar regeringen att ta hand om
              detta, att se till helheten. Det har ingen av tidigare talare
              från regeringspartierna klarat av. Vi behöver nyttja länsstyrelsernas
              hela bredd i det här arbetet, alla kompetenser, inte bara de ensidiga.
            </seg>
          </u>
          <u>
            <seg>
              Låt mig ta ett exempel på vad som skulle kunna bli effekten om
              vatten ­ myndigheternas åtgärdsprogram går igenom.
            </seg>
          </u>
          <u>
            <seg>
              Uppsala kommun och Naturvårdsverket är helt överens om att bästa
              teknik används i det nya reningsverket. En ökande befolkning leder
              ändå till ökade utsläpp, så Naturvårdsverket bedömer att möjligheten
              att nå vattenkvalitetsnormen god ekologisk status äventyras. Det
              betyder i praktiken att man antingen får införa ett stopp för
              inflyttning till Uppsala eller kanske möjligtvis någon form av
              ettbarnspolitik, alternativt behöver andra verksamheter läggas
              ned eller åläggas förändringar inom det tillstånd som man redan
              har fått. Inget av detta är vare sig rättssäkert eller rimligt.
              Vi har vattenmyndigheter som inte tar hänsyn till verkligheten
              och inte bryr sig om att göra specifika bedömningar av vattendragen,
              utan de utgår från schabloner och skrivbordsbedömningar.
            </seg>
          </u>
          <u>
            <seg>
              Energiöverenskommelsen kom fram till att gränsen för betydande
              negativ påverkan på vattenkraften går vid 2,3 procent eller 1,5
              terawattimmar för hela Sverige. Det skrev Socialdemokraterna under
              på. Det skrev Miljöpartiet under på och så klart också Moderaterna,
              Kristdemokraterna och Centerpartiet. Det byggde på siffror från
              bland annat Naturvårdsverket och Energimyndigheten. Nivån är inte
              bindande, men vi är politiskt eniga om att det är den nivå som
              ska uppnås.
            </seg>
          </u>
          <u>
            <seg>
              Havs- och vattenmyndigheten, HaV, har därefter fördelat de 2,3
              procenten på huvudavrinningsområden och angett riktvärden. Vi
              har en del synpunkter på riktvärdena. Men det som vattenmyndigheterna
              nu gör är att helt strunta i riktvärdena. Man tar inte hänsyn
              till dem, utan de normer som hittills har beslutats leder till
              en produktionsförlust som kan bli tre gånger högre än gränsen
              för betydande negativ påverkan.
            </seg>
          </u>
          <u>
            <seg>
              Vi kan ta exemplet Ljungan. Där var riktvärdet 0,5 procent. Då
              pratar vi om många vattenkraftverk som är klass 1, alltså de absolut
              viktigaste för den svenska energiförsörjningen. Havs- och vattenmyndigheten
              sa 0,5 procent och vattenmyndigheterna sa 5 procent. Nu har de
              justerat någ ­ ra av delarna men på ett sådant sätt att nyttan
              av åtgärderna nästan är obefintlig. Men kostnaderna är 80 gånger
              större. Det här är helt orimligt.
            </seg>
          </u>
          <u>
            <seg>
              Initiativet som vi tar upp i dag är inget konstigt. Vi kräver
              att regering ­ en lever upp till den egna lagstiftningen – det
              är inte mycket begärt. Det är en lagstiftning som vi tidigare
              enats om. Och att använda undantag när det är motiverat är precis
              så som EU-rätten ska nyttjas.
            </seg>
          </u>
          <u>
            <seg>
              Undantag kan göras under förutsättning att vissa villkor är uppfyllda
              och att man följer regelverket. EU-kommissionen granskar såklart
              detta också, och då är det viktigt att följa rapporteringskrav
              och redovisningsmetoder. Och medlemsstaterna har möjlighet att
              definiera och motivera mindre stränga krav, exempelvis när det
              är tekniskt omöjligt att klara kraven, som i fallet Uppsala, eller
              om det är orimligt dyrt, som i fallet med mycket småskalig vattenkraft.
              Det är alltså helt i sin ordning och inskrivet i EU-direktivet
              att man ska göra på det här sättet.
            </seg>
          </u>
          <u>
            <seg>
              Till de partiföreträdare som talat före mig, och som vill avslå
              initiativet, har jag ett par frågor.
            </seg>
          </u>
          <u>
            <seg>
              Till Socialdemokraterna: I er reservation skriver ni och Miljöpartiet
              att den redan utbyggda vattenkraftens betydelse för det svenska
              energisystemet är fundamental, och jag håller med om det. Men
              hur ser då Socialdemokraterna och regeringen på att vattenmyndigheternas
              förslag går så otroligt långt utöver det som vi är överens om,
              så att konsekvenserna skulle bli oöverstigliga för det svenska
              energisystemet ? De höga elpriser vi nu ser skulle ju i ett slag
              dramatiskt öka om vi plockade bort ungefär 20 procent av elförsörjningen
              en kall vinterdag i södra Sverige.
            </seg>
          </u>
          <u>
            <seg>
              Till Miljöpartiet: Maria Gardfjell är ju själv från Uppsala.
              Hur ser Miljöpartiet på det faktum att Uppsala inte kan växa med
              den nuvarande lagstiftningen om inte undantag tillämpas?
            </seg>
          </u>
          <u>
            <seg>
              Det Liberalerna jag känner värnar kulturen. När Riksantikvarieämbetet
              säger att vattenmyndigheternas förslag är det största hotet mot
              kulturmiljön vi sett på mycket länge reagerar jag. Det finns inga
              undantag beslutade av kulturmiljöhänsyn. Varför reagerar inte
              Liberalerna?
            </seg>
          </u>
          <u>
            <seg>
              Vänsterpartiet har inte talat här i dag men har skrivit i sin
              reservation att rapporten från FN:s klimatpanel IPCC likaväl som
              de senaste somrarnas väderhändelser med all önskvärd tydlighet
              visar att extremväder i form av kraftigt regn, värmeböljor och
              torka kommer att bli allt vanligare. Ja, jag håller med.
            </seg>
          </u>
          <u>
            <seg>
              Att ha dammar i landskapet skyddar mot översvämningar, stoppar
              en del av övergödningsproblematiken när sediment sjunker till
              botten och bromsar upp vatten så att grundvattennivåer kan öka.
              Med dammar undvi ­ ker vi under stora delar av året torrfåror
              som hotar djurlivet, och de skapar stabilitet i vattenförsörjningen.
              Fler extrema väderhändelser är ju ett ar ­ gu ­ ment för att behålla
              dammar och nyttja de samhällsnyttor som de medför. Hur kan Vänsterpartiet
              då vilja avslå detta initiativ?
            </seg>
          </u>
          <u>
            <seg>
              Hela den här soppan är ett typexempel på när myndigheter jobbar
              i stuprör och inte ser helheten. Det är svårt även i Sveriges
              riksdag eftersom vi också är uppdelade i stuprör. Någonstans måste
              vi ta denna diskussion, och var ska den tas om inte i miljö- och
              jordbruksutskottet?
            </seg>
          </u>
          <u>
            <seg>
              Det behöver självklart jobbas med vattenmiljö och åtgärder för
              biologisk mångfald. Men de åtgärder som görs måste vara effektiva,
              motiverade och kostnadseffektiva. I dagsläget har olika myndigheter
              helt disparata bilder av verkligheten och verksamhetsutövare får
              inte sin sak prövad på ett lämpligt sätt. Det är inte värdigt
              en rättsstat som Sverige.
            </seg>
          </u>
          <u>
            <seg>
              Regeringen måste överpröva programmen och säkerställa att alla
              får en rättvis och enskild prövning och säkerställa att andra
              samhällsmål inte hotas. Detta är självklart för oss i Centerpartiet
              men uppenbarligen inte för regeringen, Vänsterpartiet och Liberalerna.
            </seg>
          </u>
          <u>
            <seg>
              Denna process är ytterligare att bevis på att regeringen behöver
              arbeta med tillståndsprocesser, myndighetsbeslut och myndighetskulturer
              på ett sätt som inte görs. När statens myndigheter talar med så
              disparata röster är något fundamentalt fel. Vattenförvaltningen
              behöver ses över, myndighetskulturen måste bli mer serviceinriktad
              och Sverige måste sluta övertolka EU-lagstiftning.
            </seg>
          </u>
          <u>
            <seg>
              Jag är glad att en majoritet i Sveriges riksdag har insett detta
              och ställer sig bakom Centerpartiets initiativ, som jag härmed
              yrkar bifall till. Vi kan inte offra vår jordbruksmark, vårt energisystem
              och vår samhällsutveck ­ ling genom att övertolka EU-lagstiftning
              och inte tillämpa den lagstiftning som sju av åtta partier ställt
              sig bakom. Vi var överens om den när den klubbades, så låt oss
              fullfölja den. Regeringen måste agera även om kam ­ maren i delar
              är ovilliga. Det handlar om stora delar av Sveriges framtid.
            </seg>
          </u>
          <note>
            (Applåder)
          </note>
          <note>
            Anf. 38 KJELL-ARNE OTTOSSON (KD):
          </note>
          <u>
            <seg>
              Fru talman! I Sverige finns cirka 1 900 småskaliga vattenkraftverk
              i drift. Dessa producerar cirka 4,3 terawattimmar el per år, vilket
              motsvarar 860 000 hushålls elanvändning per år.
            </seg>
          </u>
          <u>
            <seg>
              De flesta vattenkraftverk som är i drift finns i södra Sverige,
              där vi också noterar att effektbristen är som störst. För effekttillgången
              i södra Sverige är den småskaliga vattenkraften viktig. Den bidrar
              till nätstabilitet. Med en utrivning av många kraftverk kommer
              den av regeringen framtvingande och eskalerande elkrisen att bli
              ännu större.
            </seg>
          </u>
          <note>
            Det finns över 40 000 forssträckor i Sverige varav cirka 5 procent
            i dag används för utvinning av vattenkraft.
          </note>
          <u>
            <seg>
              De småskaliga vattenkraftverken har ett sammanlagt värde av 25
              miljarder kronor och bidrar till cirka 4 000 arbetstillfällen.
              Det samhällsekonomiska värdet av den årliga produktionen är 4–5
              miljarder kronor, utöver de kulturvärden dessa anläggningar ger
              oss.
            </seg>
          </u>
          <u>
            <seg>
              I Sverige finns cirka 300 arbetslivsmuseer nära vatten, många
              hembygdsföreningar och små vattenkraftanläggningar. Dessa är viktiga
              som boendemiljö, för rekreation och för besöksnäring. För många
              av anläggningarna är placeringen precis intill ett vattendrag
              själva förutsättningen för verksamheten. Nu hotas många av dessa
              anläggningar. Det läggs orim ­ liga krav på åtskilliga små aktörer
              som kanske driver en gammal kvarn eller bevarar en gammal industrimiljö
              från 1700-talet.
            </seg>
          </u>
          <u>
            <seg>
              Fru talman! Den småskaliga vattenkraftens produktion ökar elexporten
              till eller minskar elimporten från våra grannländer och minskar
              därför deras kolkraftsproduktion. Eftersom klimatet inte känner
              några gränser innebär det en minskning av koldioxidutsläpp motsvarande
              7 procent av de svenska, en siffra som kan ökas till 14 procent
              vid den utbyggnad av befintliga kraftverk som är möjlig.
            </seg>
          </u>
          <u>
            <seg>
              Eftersom klimatförändringarna är bland de största hoten mot den
              biologiska mångfalden och därmed mot en rik fauna och flora i
              vattenmiljön borde man även i det här ärendet klara av att ha
              två tankar i huvudet samtidigt.
            </seg>
          </u>
          <u>
            <seg>
              Otaliga samhällen och städer har vuxit upp kring användningen
              av vattenkraften sedan den började användas under medeltiden.
              Flera miljoner människor bor vid eller i närheten av de sjöar,
              dammar och vattendrag där vattennivån hålls uppe tack vare kraftverkens
              fördämningar. Utan dessa skulle vattenspeglarna försvinna, bryggor
              och båtar hamna på torra land, dricksvattenförsörjningen försvåras
              och översvämningar bli svårare att hantera. Oräkneliga lantbruk,
              industrier, samhällen, byar och städer har använt den flödande
              kraften, först som mekanisk energi och nu som modern elenergi.
            </seg>
          </u>
          <u>
            <seg>
              Produktionen av el kan fördubblas utan att ändra vattenhushållningen.
              Merparten av de småskaliga vattenkraftverken är så kallade strömkraftverk
              som inte hindrar naturliga variationer i vattenflödet.
            </seg>
          </u>
          <u>
            <seg>
              Jag behöver inte gå längre än 100 meter från mitt eget hem till
              den lilla gränsälven Långebäck som utgör riksgränsen mot Norge.
              Denna älv användes tidigare för timmerflottning och hade bra stammar
              av fin bäcköring – så länge dammarna fanns kvar. När dammarna
              revs ut i början av 90 ‑ talet ändrades vattenföringen rejält,
              och därmed blev det bara en spillra kvar av den tidigare så kraftfulla
              öringstammen. Under torra somrar finns det knappt vatten kvar
              mot hur det såg ut tidigare.
            </seg>
          </u>
          <u>
            <seg>
              Fru talman! Man måste se helheten i dessa frågor och inte gå
              framåt med stora skygglappar som myndigheterna och regeringen
              till stor del gör i dag.
            </seg>
          </u>
          <u>
            <seg>
              En sund balans mellan olika intressen, där naturvärden har en
              plats, ska givetvis eftersträvas. Det kan emellertid konstateras
              att det som kallas miljöperspektiv ibland har en för smal utblick.
              Utrivningar av dammar och borttagna vattenregleringar gjorda på
              basis av påstådda miljöskäl har i praktiken i flera fall fått
              rakt motsatt effekt med torrläggning av delar av vattendrag och
              skador på djurliv som följd.
            </seg>
          </u>
          <u>
            <seg>
              Fru talman! Äganderätten får ta allt större plats i den allmänna
              debatten, och ofta handlar det numera om skogen. Men det finns
              flera delar som passar in även här. Ska man få äga och därmed
              bruka det man äger? Eller ska alltid det allmänna ska gå före
              det enskilda ägandet? Enligt regeringspartierna verkar svaret
              alltid vara att det allmänna ska gå först. Det är socialism i
              ett nötskal. Den enskilde ägaren göre sig icke besvär.
            </seg>
          </u>
          <u>
            <seg>
              Här handlar det också om småföretagande på landsbygden. Ska man
              kunna försörja sig på landsbygden måste man också kunna använda
              de resurser som finns där. Det blir återigen ett storstadsperspektiv
              i debatten.
            </seg>
          </u>
          <u>
            <seg>
              Ett annat bekymmer som många vittnar om i dessa frågor är myndighetsaktivismen.
              En del har kommit upp i dagsljuset och därmed lett till förändringar,
              men tyvärr finns det en del kvar att städa upp.
            </seg>
          </u>
          <note>
            Det finns ett tillkännagivande från den 18 april 2018 om att
            ”utöka straffansvaret för tjänstefel” – eller på ren svenska:
            återinföra tjänste ­ mannaansvar.
          </note>
          <u>
            <seg>
              Riksdagen ansåg då att ett utökat straffansvar för tjänstefel
              i den offent ­ liga förvaltningen skulle förbättra medborgarnas
              rättssäkerhet och öka för ­ troendet för den offentliga verksamheten.
              Här har vi inte sett någon leve ­ rans, utan frågan har gömts
              i en utredning som egentligen handlar om något annat än den riktning
              beslutet pekade i.
            </seg>
          </u>
          <u>
            <seg>
              Som vi hörde tidigare gjorde kammaren ett annat tillkännagivande
              den 22 april 2019 som bland annat byggde på en motion från Kristdemokraterna
              om att regeringen ska värna den småskaliga vattenkraften genom
              minskat regelkrångel, respekt för äganderätten och effektiva miljöåtgärder
              till rimliga kostnader. Många som äger småskalig vattenkraft lever
              i dag med en oro för miljöprövningsprocesser som kan leda till
              omfattande utrivningar om processerna utformas fel. Tyvärr har
              vi inte sett leverans från regeringen i detta ärende heller.
            </seg>
          </u>
          <u>
            <seg>
              Ägare vittnar om att lagändringarna hittills inte har fått avsedd
              effekt på myndigheternas hantering. Kommande prövningar i den
              så kallade na ­ tionella planen riskerar att slå ut många verk
              om prövningarna inte utformas med tydlig respekt för äganderätten,
              för verkens historiska värde och för den nytta som vattenkraften
              ger. Den småskaliga vattenkraften bidrar till en tryggare elförsörjning,
              inte minst i södra Sverige, och det är ett bidrag som måste få
              fortsätta.
            </seg>
          </u>
          <u>
            <seg>
              Kristdemokraterna vill tacka Centerpartiet för utskottsinitiativet.
              Vi ställer oss bakom det och yrkar bifall till förslaget i betänkandet
              och avslag på reservationerna.
            </seg>
          </u>
          <u>
            <seg>
              Sedan vill vi kristdemokrater gå lite längre i vissa delar vad
              gäller bland annat myndighetsstrukturen och att införa ett moratorium
              kring omprövningar, detta av flera skäl, men vi får återkomma
              till det senare.
            </seg>
          </u>
          <u>
            <seg>
              Jag vill avsluta med ett citat från en medlem i föreningen Vramsåns
              vänner, men det skulle kunna komma från många ställen i Sverige:
              ”Vi hade en vattenspegel, nu har vi ett avloppsdike.” Är det verkligen
              detta vi eftersträvar, fru talman?
            </seg>
          </u>
          <note>
            Anf. 39 MARKUS SELIN (S) replik:
          </note>
          <u>
            <seg>
              Fru talman! Jag har noterat att Kristdemokraterna stöder Centerpartiets
              utskottsinitiativ om genomförandet av EU:s ramdirektiv för vatten.
            </seg>
          </u>
          <u>
            <seg>
              Då vattenförvaltning är kritiskt och tämligen komplicerat tänkte
              jag inledningsvis ställa några principfrågor till Kristdemokraterna.
              Fastslaget år 1970 av konstitutionsutskottet i Sveriges riksdag
              är syftet med utskottsinitiativ att rätta till mindre saker i
              regeringens arbete eller att ha en mycket bred majoritet för att
              göra något som det finns tidsnöd kring.
            </seg>
          </u>
          <u>
            <seg>
              Fru talman, i nget av detta – inget – ryms i Centerpartiets utskottsinitiativ
              om vatten, utan den rasande mängd utskottsinitiativ som just nu
              läggs fram i Sveriges riksdag späs på. Jag kan förstå att utskottsinitiativ
              kan vara kortsiktigt lustfyllt för enskilda ledamöter eller partier,
              men detta borde lämna tid för eftertanke.
            </seg>
          </u>
          <u>
            <seg>
              Mina frågor till Kristdemokraterna av principiell karaktär kopplat
              till vatten lyder: Hur tänker Kristdemokraterna kring att flera
              frågor i utskottsinitiativet inte ens berör miljö- och jordbruksutskottets
              primära ansvarsområden? Vad tycker Kristdemokraterna om praxis
              att avvakta med att göra diverse utspel kring utskottsinitiativ
              innan riksdagens utskott har hunnit hantera sakfrågan? Och hur
              tänker Kristdemokraterna kring att verktyget utskottsinitiativ
              nu används vilt i Sveriges riksdag på ett sätt som inte var tänkt?
            </seg>
          </u>
          <note>
            Anf. 40 KJELL-ARNE OTTOSSON (KD) replik:
          </note>
          <u>
            <seg>
              Fru talman! Jag tackar Markus Selin för frågorna.
            </seg>
          </u>
          <u>
            <seg>
              Jag måste börja med att konstatera att vi har ett utskottsinitiativ
              som Centerpartiet har lagt fram. Markus Selin har använt sina
              repliker till att skälla på moderater, sverigedemokrater och kristdemokrater,
              men Center ­ partiet, som har lagt fram utskottsinitiativet, går
              fria. Jag drar vissa slutsatser av detta, men där är det lov att
              tänka själv.
            </seg>
          </u>
          <u>
            <seg>
              När det gäller frågorna finns det en anledning till att utskottsinitiativet
              läggs fram precis så som Rickard Nordin själv sa i sitt inlägg,
              vilket Markus Selin inte tog replik på. Här har vi beslut som
              är tagna i Sveriges riksdag, som regeringen tidigare har stått
              bakom och som man inte fullföljer. När vi har tillkännagivanden
              och beslut som inte fullföljs måste vi ju göra något, för det
              handlar om både överlevnad för näringsidkare och om kulturellt
              och historiskt värdefulla miljöer och så vidare, som vi har hört.
            </seg>
          </u>
          <u>
            <seg>
              Detta är inte någon sorts leksaksvärld, utan det är faktiskt
              på riktigt. Då måste vi agera när regeringen väljer att inte agera,
              som ju är det man gör här, eller eventuellt agerar fel. Vi har
              beslut. Själv tog jag upp flera tillkännagivanden i mitt anförande
              som regeringen valt att inte gå vidare med på det sätt som riksdagen
              har beslutat om. Varför väljer regeringen att inte gå vidare med
              detta? Som vi hörde är det beslut som regeringen till en del har
              stått bakom tidigare. Varför gör man så, Markus Selin?
            </seg>
          </u>
          <note>
            Anf. 41 MARKUS SELIN (S) replik:
          </note>
          <u>
            <seg>
              Fru talman! Kristdemokraterna nämner att man ska ha två tankar
              i huvudet samtidigt, och man säger själv att detta skulle kunna
              vara något slags leksaksvärld. Detta noterar jag.
            </seg>
          </u>
          <u>
            <seg>
              Med två breda motioner till riksdagen inför detta år om vatten
              och utgiftsfördelning ville Kristdemokraterna bland annat kraftigt
              reducera åtgärder för havs- och vattenmiljön, med 240 miljoner
              kronor. Kristdemokraterna motsatte sig samtidigt de införda fiskerestriktionerna
              för den akut utrotningshotade ålen – den ål som vi berört i utskottsinitiativet
              då det finns direkta kopplingar mellan vattenkraft och vandringsleder
              för ål.
            </seg>
          </u>
          <note>
            Kristdemokraterna ville skära bort 35 miljoner kronor för miljöövervakning
            och även för exempelvis miljöorganisationen Swedish Water House.
          </note>
          <u>
            <seg>
              Kristdemokraterna ville ta bort mer än 1 miljard kronor av de
              medel, motsvarande två tredjedelar, som avsatts för värdefulla
              naturmiljöer och friluftsliv, vilket skulle ge en markant försämring
              för svensk fisketurism, friluftsliv och landets alla fritidsfiskare.
            </seg>
          </u>
          <u>
            <seg>
              Fru talman! När Kristdemokraterna ändå var i farten ville de
              lägga ned hela Havs- och vattenmyndigheten. Så, enkelt utryckt,
              med två tankar i huvudet samtidigt och dylikt: Vad vill Kristdemokraterna
              egentligen med Sveriges vatten?
            </seg>
          </u>
          <note>
            Anf. 42 KJELL-ARNE OTTOSSON (KD) replik:
          </note>
          <u>
            <seg>
              Fru talman! Vi vill ha en väl avvägd lagstiftning även när det
              gäller vatten och de andra delar som Markus Selin nämnde. Myndighetsstrukturen
              tog jag upp i mitt anförande, och detta kommer vi att återkomma
              till.
            </seg>
          </u>
          <u>
            <seg>
              Sedan handlar det om prioritering. Som jag sa nämnde Markus Selin
              i sin replik alla som inte äger marken. Han nämnde däremot dem
              som använder sig av marken, men som jag sa i mitt anförande får
              jag påminna Markus Selin om att vi har en äganderätt och därmed
              en brukanderätt. Detta nämnde Markus Selin inte alls när han pekade
              på skyddet av skog. Det är en anledning till att vi drar ned där.
            </seg>
          </u>
          <u>
            <seg>
              Vi måste få en rättssäkerhet värd namnet när det gäller skyddet
              av den svenska skogen. Där är vi inte i dag. Om vi tillsätter
              ännu mer pengar kan regeringen frifräsa ännu mer för att ta skog
              ifrån vanliga skogsbrukare i hela Sverige. Det är ett Sverige
              som vi inte vill ha. Vi vill ha en rättssäkerhet värd namnet.
              Detta borde även Socialdemokraterna sträva efter.
            </seg>
          </u>
          <note>
            (Applåder)
          </note>
          <note>
            Anf. 43 MARIA GARDFJELL (MP) replik:
          </note>
          <u>
            <seg>
              Fru talman! Jag har en lite allvarlig fråga till Kjell-Arne Ottosson.
              Jag tycker väldigt mycket om att debattera med Kjell-Arne.
            </seg>
          </u>
          <u>
            <seg>
              Det är flera sakfrågor som har kommit upp vid sidan av utskottsinitiativet
              och som oroar mig mycket. En av de sakerna handlar om det som
              Kjell-Arne Ottosson tog upp i sitt anförande, nämligen att Kristdemokraterna
              vill förbjuda personer som är anställda vid myndigheter att vara
              aktiva i och medlemmar i miljöorganisationer. Man kallar detta
              för myndighetsaktivism.
            </seg>
          </u>
          <u>
            <seg>
              En annan fråga som också har tagits upp i anslutning till utskottsinitia
              ­ tivet är att det finns andra politiker som förespråkar sänkt
              stöd till miljö ­ organisationer som arbetar för att till exempel
              rädda våra älvar.
            </seg>
          </u>
          <u>
            <seg>
              Detta oroar mig mycket, och jag skulle vilja fråga Kjell-Arne
              Ottosson hur han ser på förslagen utifrån ett demokratiskt perspektiv.
              Är detta verkligen förenligt med grundlagen?
            </seg>
          </u>
          <note>
            Anf. 44 KJELL-ARNE OTTOSSON (KD) replik:
          </note>
          <u>
            <seg>
              Fru talman! Jag tackar Maria Gardfjell för frågan. Även här kan
              jag konstatera fakta och vem Maria Gardfjell tar replik på och
              inte. Det är inte vi som har tagit detta utskottsinitiativ, utan
              det är Centerpartiet. Jag bara påminner om det. Sedan får Maria
              Gardfjell ta replik på precis vem hon vill.
            </seg>
          </u>
          <u>
            <seg>
              Maria Gardfjell ställde en fråga om demokrati. Självfallet kan
              vi inte förbjuda någon att vara med i organisationer. Vi har tidigare
              pratat om grundlagen. Och detta står i grundlagen, och det kan
              vi inte förbjuda. Men ibland kan det bli intressekonflikter, och
              det kanske då inte är lämpligt att arbeta på vissa ställen när
              man har andra kopplingar och det kan bli jävssituationer. Så kan
              det vara. Men av rent demokratiska skäl går det inte att förbjuda
              någon att vara med i organisationer. Det strider mot grundlagen.
            </seg>
          </u>
          <u>
            <seg>
              Vi ser en våg av överklaganden i många delar, särskilt kring
              skogen. Under sommaren var det någon som sa i medierna: Oavsett
              var avverkningen sker är det lika säkert som amen i kyrkan att
              det kommer en överklagan från Ölands södra udde.
            </seg>
          </u>
          <u>
            <seg>
              Tyvärr ser vi att det kommer överklaganden från organisationer
              och personer som inte alls lever och verkar där det hela ska ske.
              Man överklagar och överklagar som ett mönster oavsett.
            </seg>
          </u>
          <u>
            <seg>
              Detta gäller något som människor äger. Då borde det gälla de
              som bor runt detta område och som på något vis kanske blir berörda
              av detta. Men det är inte de som överklagar, för där vet de hur
              detta fungerar. Det är tyvärr organisationer som till stor del
              lägger käppar i hjulen för att livet på den svenska landsbygden
              ska fungera.
            </seg>
          </u>
          <note>
            Anf. 45 MARIA GARDFJELL (MP) replik:
          </note>
          <u>
            <seg>
              Fru talman! Jag tror att om Kjell-Arne Ottosson hade besökt organisa
              ­ tionen Bird Life hade han vetat att de inte har sitt säte på
              Ölands södra udde utan mitt på Öland.
            </seg>
          </u>
          <u>
            <seg>
              Jag ska gå vidare. Det är väldigt oroväckande att Kristdemokraterna
              driver på att enskilda tjänstemän som arbetar i myndigheter inte
              ska få organisera sig i vanliga organisationer. Jag tycker att
              det är ett stort demokratiskt problem.
            </seg>
          </u>
          <u>
            <seg>
              Men jag vill också lyfta fram frågan om vattenkraften. Anledningen
              till att jag tar replik på Kjell-Arne Ottosson är det som han
              sa i talarstolen. Vi har 2 100 vattenkraftverk i Sverige. Ungefär
              210 av dem är storskaliga. 80 procent av våra vattendrag är utbyggda,
              och vattenfall och forsar är numera sällsynta.
            </seg>
          </u>
          <u>
            <seg>
              Det är en väldigt liten del av vattenkraften som är miljöanpassad.
              Det är också en väldigt stor andel av de små vattenkraftverken
              som inte ger någon elproduktion.
            </seg>
          </u>
          <u>
            <seg>
              I den energiöverenskommelse som finns mellan ett flertal av riksdagens
              partier sägs att man ska restaurera naturmiljöerna kring just
              de små vattenkraftverken som inte ger någon elproduktion men som
              har stor påverkan på livsbetingelser för växter och djur.
            </seg>
          </u>
          <u>
            <seg>
              Nu framkommer det av Kjell-Arne Ottossons anförande att han vill
              gå längre än Centerpartiet och sätta ett moratorium och helt enkelt
              förbjuda möjligheterna att miljöanpassa de vattendrag som delvis
              har blivit förstörda på grund av småskalig vattenkraft. Är KD
              mot energiöverenskommelsen?
            </seg>
          </u>
          <note>
            Anf. 46 KJELL-ARNE OTTOSSON (KD) replik:
          </note>
          <u>
            <seg>
              Fru talman! Först och främst får jag rätta Maria Gardfjell. Jag
              nämnde inte Bird Life. Det som jag nämnde var vad någon annan
              hade sagt, så det var inte mina egna ord.
            </seg>
          </u>
          <u>
            <seg>
              När det gäller enskilda tjänstemän tycker jag att jag var ganska
              tydlig i mitt föregående svar. Nej, vi ska inte och vi kan inte
              förbjuda att man är med i en organisation eftersom det inte är
              förenligt med lagen. Så enkelt är det. Men när det uppstår jävssituationer
              är frågan hur man ska hantera dem.
            </seg>
          </u>
          <u>
            <seg>
              Detta handlar inte bara om elproduktion. Som vi har hört tidigare
              handlar det om så väldigt mycket mer. Detta berör stora delar.
              Därmed måste vi klara att ha flera tankar samtidigt i huvudet.
            </seg>
          </u>
          <u>
            <seg>
              Som jag nämnde i mitt anförande är den småskaliga vattenkraften
              viktig i södra Sverige. Det är där som vi har effektbristen, och
              det är där som vi skulle behöva än mer ström. Om jag inte minns
              fel har vi nästan lika många kraftverk som inte är igång och som
              skulle kunna användas. Vi skulle behöva dem i dag. Vi behöver
              all ström vi kan få.
            </seg>
          </u>
          <u>
            <seg>
              Maria Gardfjell nämnde tidigare IPCC-rapporten. Den var väldigt
              tydlig i sina scenarier att vi måste använda allt vi kan få, och
              där ingår även kärnkraften. Men den vill Maria Gardfjell aldrig
              nämna, även om den finns med i IPCC:s rapport.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 6.)
          </note>
          <note>
            § 5 Producentansvar och straffansvar för nedskräpning
          </note>
          <note>
            Miljö- och jordbruksutskottets betänkande 2021/22:MJU4
          </note>
          <note>
            Producentansvar och straffansvar för nedskräpning (prop. 2020/21:198)
          </note>
          <note>
            föredrogs.
          </note>
          <note>
            Anf. 47 JESSICA ROSENCRANTZ (M):
          </note>
          <u>
            <seg>
              Fru talman! I dag diskuterar vi bland annat åtgärder för att
              minska nedskräpningen och användningen av engångsplastartiklar.
              Det finns flera delar i denna proposition som jag tycker är både
              viktiga och nödvändiga.
            </seg>
          </u>
          <u>
            <seg>
              Skräp är ett stort miljöproblem. Nedskräpning skapar otrygghet
              i stadsmiljön och i människors närområden. Skräp påverkar djurlivet
              negativt, och det förorenar våra hav.
            </seg>
          </u>
          <u>
            <seg>
              Moderaterna vill att vi ska göra Sverige skräpfritt, och vi ser
              positivt på att minska användningen av engångsprodukter på de
              områden där de kan ersättas på ett rimligt sätt av andra alternativ
              och där de inte behövs till exempel för livsmedelssäkerhet eller
              för att upprätthålla god hygien.
            </seg>
          </u>
          <u>
            <seg>
              För att minska spridningen av farliga ämnen, läkemedelsrester
              och mikroplaster har Moderaterna under flera år satsat pengar
              i vår budget på avancerad reningsteknik i våra reningsverk just
              för att bli av med dessa farliga ämnen, detta som en annan del
              i arbetet för att minska skräp och farliga ämnen.
            </seg>
          </u>
          <u>
            <seg>
              Fru talman! Tyvärr finns det en del i just detta förslag som
              vi har att ta ställning till i dag som jag tycker är bristfällig
              i fråga om beredningen. Därför har Moderaterna yrkat avslag och
              bett regeringen återkomma med ett nytt förslag. Det gör vi inte
              för att vi inte delar problembilden utan för att förslaget brister
              i sin utformning. Det handlar inte minst om hur Sverige ska införliva
              EU:s engångsplastdirektiv och det utökade producentansvaret för
              nedskräpning.
            </seg>
          </u>
          <u>
            <seg>
              Moderaternas principiella ståndpunkt är att när regeringen genomför
              EU-direktiv ska man göra det på ett sätt som strävar efter att
              reglerna i hög grad är harmoniserade över medlemsstaternas gränser,
              att de inte medför konkurrensnackdelar för svenska företag och
              att tydliga riktlinjer ges i tid till berörda aktörer så att de
              har möjlighet att ställa om sin verksamhet.
            </seg>
          </u>
          <u>
            <seg>
              Moderaterna anser att det är rimligt att producenterna bär en
              del av kostnaden för den nedskräpning som produkterna innebär.
              Men det är också rimligt att dessa avgifter är skäliga och står
              i proportion till den nedskräpning som produkterna faktiskt innebär.
              Det är centralt både för att värna våra företag och våra jobb
              och för att upprätthålla förtroendet för miljöpolitiken. Felaktigt
              utformade avgifter, utan krav på motprestation, blir i stället
              fördolda skatter. Det tror jag skadar tilltron till miljöpolitiken.
            </seg>
          </u>
          <u>
            <seg>
              Miljödepartementet har i en promemoria utvecklat ett förslag
              till nedskräpningsavgifter som riksdagen ändå måste utgå från
              ligger till grund för förslaget i dag. Detta förslag har kritiserats
              från flera håll för att det inte bygger på de faktiska kostnaderna
              för uppstädning, att det tagits fram långt innan kommissionens
              vägledning har publicerats, att faktaunderlaget är ofullständigt
              och att de föreslagna avgiftsnivåerna långt överstiger de faktiska
              kostnaderna för att städa upp. Det innebär på många vis att förslaget
              faktiskt strider mot grunderna i engångsplastdirektivet.
            </seg>
          </u>
          <u>
            <seg>
              Moderaterna konstaterar att regeringen i de förslag till nedskräpningsavgifter
              som har presenterats går längre både vad gäller nivåer och vad
              gäller vilka produktkategorier som ska omfattas.
            </seg>
          </u>
          <u>
            <seg>
              Vi noterar självklart att regeringen genom muntlig information
              i utskottet har beskrivit att man överväger en något annorlunda
              implementering av dessa avgifter jämfört med dem som presenterades
              i den promemoria som låg till grund för propositionen.
            </seg>
          </u>
          <u>
            <seg>
              Detta är ett steg i rätt riktning, vill jag säga – men det är
              trots allt bara muntlig information, och det är regeringens proposition
              som riksdagen har att ta ställning till. Det är därför synd, tycker
              jag, att regeringen inte tog hänsyn till den kritik som remissinstanserna
              riktade redan innan man utformade sin proposition.
            </seg>
          </u>
          <u>
            <seg>
              Därför har vi yrkat på att regeringen ska återkomma med ett nytt
              förslag som tydligt åtgärdar de brister som inte bara de berörda
              aktörerna har pekat på utan faktiskt också Naturvårdsverket, som
              pekar på att systemet riskerar att leda till en extremt omfattande
              administration som inte står i proportion till miljönyttan. Vi
              kan helt enkelt inte ge carte blanche till regeringen att utforma
              det här systemet precis hur den vill. Det blir inte seriöst.
            </seg>
          </u>
          <u>
            <seg>
              Fru talman! En annan del i propositionen handlar om att kriminalisera
              ringa nedskräpning. Man ska helt enkelt kunna få böter om man
              slänger fimpar, tuggummin eller snus i naturen eller i vår stadsmiljö.
              Det tycker jag är bra och ett steg i rätt riktning. Vi har från
              Moderaternas sida länge velat se en sådan lagändring. Det handlar
              om att förtydliga det personliga ansvaret, vilket självklart måste
              kombineras med att kommuner säkerställer tillgång till soptunnor
              och papperskorgar så att det är lätt att göra rätt.
            </seg>
          </u>
          <u>
            <seg>
              Vi vet även att mindre skräp som fimpar, tuggummin och snus kan
              innehålla farliga ämnen som vi inte heller vill ska spridas i
              vår natur. Vi vet också att skräpet påverkar vår stadsmiljö och
              gör våra närmiljöer mindre trivsamma. Småskräpet står dessutom
              för en väldigt stor andel av skräpet, så det är viktigt och bra
              att det införs böter även för detta.
            </seg>
          </u>
          <u>
            <seg>
              Fru talman! Regeringen har dock inte tillräckligt tänkt igenom
              hur detta ska utformas i praktiken. Det är en viktig signal att
              man kan få en bot om man skräpar ned, men att polisen ska jaga
              fimparna tror jag blir ett slag i luften. Jag tror också att många
              av oss i den här kammaren, liksom människor där ute, hellre ser
              att polisen lägger tid och resurser på att jaga den grova kriminaliteten,
              komma till rätta med gängskjutningar och för den delen ta itu
              med de grova miljöbrotten.
            </seg>
          </u>
          <u>
            <seg>
              Det behövs helt enkelt andra lösningar för att förslaget ska
              få effekt. Därför håller Moderaterna med exempelvis organisationen
              Håll Sverige Rent , som i flera år har argumenterat för att också
              ordningsvakter borde få möjlighet dela ut böter för småskräp.
              Vi hade velat se att regeringen tog även det steget i den här
              propositionen, så vi yrkar helt enkelt på att regeringen ska återkomma
              till riksdagen med även ett sådant förslag. På det sättet kan,
              som Håll Sverige Rent uttryckte det i en debattartikel, ”polisen
              avlastas samtidigt som samhället får möjlighet att markera att
              nedskräpning är ett brott som ska tas på allvar ”.
            </seg>
          </u>
          <u>
            <seg>
              Sammanfattningsvis, fru talman, finns det delar i den här propositionen
              som är bra. Den promemoria som ligger till grund för engångsplastdirektivets
              implementering var dock undermålig. Vårt seriösa arbete i den
              här kammaren för att minska nedskräpningen hade faktiskt förtjänat
              en bättre beredning och ett bättre förslag här i dag. Det är centralt
              både för att bevara möjligheterna till företagande och jobb i
              det här landet och för att upprätthålla förtroendet för miljöpolitiken.
            </seg>
          </u>
          <u>
            <seg>
              Jag står förstås bakom samtliga reservationer som Moderaterna
              skrivit under, men för tids vinning yrkar jag bifall enbart till
              reservation 6.
            </seg>
          </u>
          <note>
            (Applåder)
          </note>
          <note>
            Anf. 48 YASMINE ERIKSSON (SD):
          </note>
          <u>
            <seg>
              Fru talman! Jag vill inleda med att yrka bifall till reservation
              3 i betänkandet.
            </seg>
          </u>
          <u>
            <seg>
              I augusti, efter det att vi fick ta ställning till den proposition
              som debatteras i dag, informerade Regeringskansliet miljö- och
              jordbruksutskottet om att man överväger förändringar jämfört med
              engångsplastpromemorian. Det handlar om att portionssnus eventuellt
              inte längre ska omfattas av producentansvar och avgiftsbeläggas.
              Man överväger också att senarelägga implementeringen.
            </seg>
          </u>
          <u>
            <seg>
              Båda dessa överväganden anser vi är att gå i rätt riktning, men
              tyvärr kom de sent i processen och finns alltså inte med i dag
              för oss att ta ställning till. Det är i stället det tidigare förslaget
              i propositionen som vi behandlar i dag. Utifrån det vill vi att
              denna proposition avslås av riksdagens kammare och att en ny,
              reviderad proposition läggs fram. Men eftersom detta av allt att
              döma inte kommer att ske har vi en del synpunkter på det faktiskt
              framlagda förslaget.
            </seg>
          </u>
          <u>
            <seg>
              Eftersom producenternas nedskräpningsavgifter föreslås regleras
              i förordning och inte i lag är det viktigt att riksdagens bemyndigande
              inte går längre än vad som är nödvändigt och att det säkerställer
              att nedskräpningsavgiftsförordningen endast ålägger producenterna
              kostnadsansvar i enlighet med engångsplastdirektivet och självkostnadsprincipen.
              När ett direktiv införs i svensk lagstiftning är det viktigt att
              det finns en förutsägbarhet för näringslivet rörande vad implementeringen
              kommer att innebära.
            </seg>
          </u>
          <u>
            <seg>
              Om regeringen får ett öppet bemyndigande av riksdagen ger det
              regeringen fria händer att ta ut vilken avgift som helst. Regeringens
              förslag till bemyndigande är därför alldeles för öppet formulerat.
              Detta gör det i princip omöjligt att bedöma vilka konsekvenser
              olika föreskrifter kan komma att få när de väl verkställs.
            </seg>
          </u>
          <u>
            <seg>
              Den avgiftsmodell som regeringen presenterar i sin proposition
              innehåller ett antal otydligheter och mindre lyckade förslag.
              Till att börja med har regeringen valt att bygga avgiftsmodellen
              på ett sådant sätt att det mer liknar en punktskatt än en avgift.
              Det saknas helt enkelt en koppling mellan faktisk kostnad för
              nedskräpningen och den uttagna avgiften. Regeringen föreslår exempelvis
              inte att avgiften ska beräknas utifrån den faktiska nedskräpning
              som sker utan på antalet utsläppta produkter på den svenska marknaden.
            </seg>
          </u>
          <u>
            <seg>
              Dessutom bygger regeringens nuvarande avgiftsberäkningar på en
              kostnadsuppskattning om 100 kronor per invånare och år – trots
              att endast en kommun i Sverige har gjort en sådan kostnadsberäkning,
              vilken ligger på 45 kronor per invånare och år. Dessa förhållanden
              pekar på att det är tal om en skatt snarare än en avgift för producenterna.
            </seg>
          </u>
          <u>
            <seg>
              En annan synpunkt som har lyfts på många håll men som regeringen
              inte verkar ha velat lyssna till är att praxis inom branschen
              är att skräp och avfall beräknas utifrån vikt eller volym, inte
              per styckeenhet som reger ­ ingen valt att göra. Detta skapar
              en orättvisa då det missgynnar producenter av små enheter till
              förmån för producenter av större och tyngre enheter.
            </seg>
          </u>
          <u>
            <seg>
              Det finns även en risk för orättvisor mellan olika typer av producenter,
              då regeringens förslag exkluderar vissa produkter som genererar
              skräp och avfall men avgiftsbelägger andra. Att som i förslaget
              från regeringen lägga på en avgift för producenter av portionssnus
              som en del av implementeringen av engångsplastdirektivet anser
              vi vara mycket märkligt. Vi anser att det är en överimplementering
              av direktivet. Dessutom vill vi gärna se att regeringen återkommer
              med besked om hur ofta och på vilka grunder avgiftsnivåerna löpande
              kommer att revideras framöver.
            </seg>
          </u>
          <u>
            <seg>
              Från Sverigedemokraternas håll vill vi senarelägga implementeringen
              av engångsplastdirektivets artikel 8, som reglerar producentansvaret.
              Enligt direktivet behöver det inte införlivas förrän i januari
              2023. Detta skulle ge regeringen tid att omarbeta de brister som
              jag har påpekat. EU-kommissionen kommer senare under 2021 att
              komma med riktlinjer för vad som kan anses vara en kostnadseffektiv
              och proportionell kostnad kopplat till avgiftsnivåerna. Regeringen
              bör därför avvakta med beslut om bemyndigande och eventuella förordningar,
              åtminstone tills kommissionen faktiskt har presenterat dessa riktlinjer.
            </seg>
          </u>
          <u>
            <seg>
              Att minska nedskräpning är bra, inte minst när det gäller plast
              som hamnar i naturen. Men propositionen från regeringen innehåller
              alldeles för många orättvisor. Den innehåller för korta tidsfrister
              och utelämnar viktiga delar om på vilka grunder avgiften ska tas
              ut. Det saknas också delar om hur ofta och på vilket sätt förordningen
              ska utvärderas och revideras för att ha en god förankring i verkligheten.
              Det här behöver göras om. Gör om! Gör rätt!
            </seg>
          </u>
          <note>
            Anf. 49 KJELL-ARNE OTTOSSON (KD):
          </note>
          <u>
            <seg>
              Fru talman! I det förra ärendet vi debatterade fanns det mycket
              kritik mot regeringspartierna om bristande och dålig beredning.
              Jag ser fram emot liknande kritik i det här ärendet, där det verkligen
              är befogat, till skillnad från i det förra ärendet.
            </seg>
          </u>
          <u>
            <seg>
              Här har det, som vi hörde, varit en mycket speciell hantering
              av propositionen; efter att våra följdmotioner lämnats in har
              vi haft möte med statssekreteraren som muntligt har redogjort
              för utskottet att regeringen överväger ett i flera delar annorlunda
              genomförande av engångsplastdirektivet än den ursprungliga utredningen
              föreslog, utifrån synpunkter som remissinstanser lämnat. Det är
              lite märkligt. Det här visste man ju om när man skrev propositionen.
              Men i efterhand har man alltså kommit på att man nog måste ändra
              sig.
            </seg>
          </u>
          <u>
            <seg>
              Vi fick som sagt bara statssekreterarens ord på att ändringar
              kan kom ­ ma. Det är inte bekräftat att de kommer. Det skulle
              vara intressant att få veta vad som har hänt i kulisserna och
              varför man hanterar detta ärende på ett så klandervärt sätt. Men
              oavsett hantering vill jag gå över till proposi ­ tionen, som
              vi faktiskt har att förhålla oss till.
            </seg>
          </u>
          <u>
            <seg>
              Kristdemokraterna anser att införande av straffansvar för ringa
              nedskräpning är en bra signal för att främja ett individuellt
              renhållningsansvar. Vi har i flera år motionerat om delar av detta,
              bland annat problematiken med cigarettfimpar. Det räcker med att
              gå en kort runda i Gamla stan för att se hur stort problemet är.
            </seg>
          </u>
          <u>
            <seg>
              Regeringens underlag och metod för att bestämma renhållningsavgifternas
              storlek är så pass problematiska att Kristdemokraterna föreslår
              att riksdagen ska avslå propositionen i sin nuvarande form och
              att regeringen får göra om och göra rätt, eftersom intentionen
              ändå är bra.
            </seg>
          </u>
          <u>
            <seg>
              Regeringen föreslår att kommunen ska få meddela föreskrifter
              om att renhållningsavgift ska betalas för åtgärder som kommunen
              vidtar, i syfte att informera hushåll och verksamhetsutövare om
              avfallshantering. Promemorian som propositionen bygger på har
              mötts av bred kritik för att föregå de riktlinjer som EU-kommissionen
              tar fram som underlag för hur renhållningsavgifterna ska beräknas.
              I stället för att invänta dessa studier eller genom att använda
              befintliga data från kommuner som gjort beräkningar har Miljödepartementet
              genomfört en egen studie.
            </seg>
          </u>
          <u>
            <seg>
              Underlaget från regeringen har kritiserats för att ha använt
              en hypotetisk siffra för total nedskräpningskostnad om 100 kronor
              per invånare och år. Den hypotetiska siffran blir, i jämförelse
              med ett befintligt kommunalt exempel, som vi hörde tidigare, om
              45 kronor per invånare och år, excep ­ tionellt hög. Konsekvensen
              av ett för högt jämförelsetal blir att avgiften vida överstiger
              de faktiska kostnader som föreligger för renhållningen. Med så
              hög avgift undergrävs sambandet mellan nedskräpningen och avgiften.
            </seg>
          </u>
          <u>
            <seg>
              Till skillnad från EU-kommissionen har regeringen också bestämt
              att avgiften ska baseras på antal i stället för vikt. Detta tar
              bort incitament för producenter att tillverka små och lätta produkter
              med förpackningar. Naturvårdsverket menar att underlaget är undermåligt
              för att kunna avgöra om avgiften påverkar nedskräpningen. Där
              man i direktivet endast ansåg att nödvändiga kostnader för kostnadseffektiva
              åtgärder ska täckas framstår den föreslagna modellen för renhållningsavgift
              som en överimplementering av direktivet. Sverige ska vara Bror
              Duktig och alltid göra lite mer.
            </seg>
          </u>
          <u>
            <seg>
              Med avsaknaden av individuell motprestation, där producenten
              kan påverka hur de egna produkternas nedskräpning minskar, blir
              avgiften av allmän karaktär och framträder mer som skatt än som
              avgift. För att avgiften ska uppfattas som legitim och transparent
              på ett sätt som främjar minskad nedskräpning måste dess beräkningsgrunder
              baseras på kommunernas fak ­ tiska kostnader för nedskräpning.
              I samband med att dessa kostnader eventuellt sjunker bör också
              avgifterna kunna anpassas efter det.
            </seg>
          </u>
          <u>
            <seg>
              Fru talman! Nedskräpningsavgiften ska omfatta producenter av
              vissa engångsplastprodukter. Engångsplastdirektivet exemplifierar
              bland annat med muggar, matlådor och cigaretter med filter. Därtill
              föreslår regeringen att även portionssnus ska omfattas av kravet
              att betala nedskräpningsavgift. Som framgår av remissvaret omfattas
              inte det lim som används i påsen av direktivet. Regeringens förslag
              att omfatta fler produkter än direktivet anger blir återigen en
              överimplementering, som enligt vår mening inte kan accepteras.
            </seg>
          </u>
          <u>
            <seg>
              Vi har, som jag inledde med att säga, fått andra signaler. Men
              dem kan vi inte ta hänsyn till eftersom det är propositionen vi
              hanterar och inte muntlig information från departementet.
            </seg>
          </u>
          <u>
            <seg>
              Sammantaget innebär propositionen en överimplementering av direktivens
              förslag och med ett underlag som inte kan godtas. Kristdemokraterna
              avslår därför propositionen i sin helhet och vill att regeringen
              återkommer med ett förslag där producenternas renhållningsavgift
              motsvarar kommunernas kostnader för nedskräpning, där renhållningsavgiften
              base ­ ras på vikt i stället för antal och där skyldigheten för
              producenter att betala nedskräpningsavgifter begränsas till de
              produkter som anges i engångsplastdirektivet.
            </seg>
          </u>
          <u>
            <seg>
              Intentionen är som sagt bra. Men: Gör om! Gör rätt!
            </seg>
          </u>
          <u>
            <seg>
              Jag vill avsluta med att yrka bifall till reservation nummer
              1.
            </seg>
          </u>
          <note>
            Anf. 50 MARLENE BURWICK (S):
          </note>
          <note>
            Fru talman! I det betänkande vi nu behandlar föreslås ändringar
            i miljö ­ balken som syftar till att genomföra EU:s engångsplastdirektiv
            och avfalls ­ direktiv i svensk rätt. Merparten av de föreslagna
            ändringarna avser ett antal bemyndiganden för att möjliggöra ett
            genomförande av direktiven på förordnings- och föreskriftsnivå.
          </note>
          <u>
            <seg>
              Fru talman! Varje timme spolas ungefär fem badkar skräp upp längs
              Bohuskusten. Ett av Europas mest nedskräpade områden finns här,
              i Sverige. Blickar man ut därifrån, eller från någon annan av
              Sveriges kuster, kan man vara säker på att det alltid finns en
              sak dit man tittar även om man inte alltid ser det: plast.
            </seg>
          </u>
          <u>
            <seg>
              Plast är ett oerhört viktigt material, men när det hamnar i vår
              natur eller i våra hav som skräp har det en negativ inverkan på
              miljö, på turism, på sjöfart och eventuellt även på människors
              hälsa.
            </seg>
          </u>
          <u>
            <seg>
              Plast har väldigt lång livslängd. Vi har också mer kunskap i
              dag om mikroplast och nedskräpning av plast än vi hade vid tidpunkten
              för framtagandet av straffbestämmelsen för nedskräpningsförseelse
              och undantaget för ringa brott. Det var först i samband med att
              de globala hållbarhetsmålen antogs i september 2015 som nedskräpningen
              av plast uppmärksammades som ett globalt miljöproblem som måste
              bekämpas. På grund av brist på kunskap inom dessa områden saknar
              tidigare förarbeten resonemang om de effekter på miljön som nedskräpning
              av mindre föremål som innehåller plast leder till.
            </seg>
          </u>
          <u>
            <seg>
              Naturvårdsverket utförde en nationell skräpmätning under en vecka
              i juni 2020. Trots den rådande pandemin fann man vid mätningen
              totalt cirka 35 miljoner skräpföremål med en total vikt på cirka
              60 ton.
            </seg>
          </u>
          <u>
            <seg>
              Cigarettfimpar är den engångsplastprodukt som leder till allra
              mest nedskräpning. Enligt Håll Sverige Rents skäprapport 2020
              slängs omkring 1 miljard fimpar på svenska gator och torg varje
              år. Det motsvarar ungefär 108 ton plast. Av den skräpmätning som
              utförts av Naturvårdsverket framgår att cirka 62 procent av allt
              skräp är fimpar. Under den vecka som skräpmätningen pågick hittades
              cirka 21 miljoner fimpar.
            </seg>
          </u>
          <u>
            <seg>
              Fru talman! Det följer av engångsplastdirektivet att medlemsstaterna
              ska säkerställa att producenterna täcker kostnaderna för att städa
              upp avfallet från producenternas produkter. Avgifterna ska täcka
              de kostnader som uppstädningen av skräp ger upphov till på ett
              proportionellt sätt.
            </seg>
          </u>
          <u>
            <seg>
              Det har i arbetet med propositionen och betänkandet väckts många
              frågor kring avgiftens storlek och de medföljande administrativa
              kostna ­ derna. Regeringskansliet har nu meddelat att man i det
              pågående arbetet har en dialog med Naturvårdsverket om hur administrationen
              av nedskräp ­ ningsavgifterna kan begränsas. Vidare kommer nedskräpningsavgifternas
              storlek att fastställas först under 2023, det vill säga efter
              det att kommis ­ sionen har presenterat sin vägledning i frågan.
            </seg>
          </u>
          <u>
            <seg>
              Det är viktigt att avgifterna regelbundet ses över och kan justeras.
              Eventuella överskott av intäkterna från avgiften ska kunna återbetalas
              till producenterna. Inte minst av praktiska skäl är det enligt
              regeringen därför lämpligt att avgiften beslutas genom föreskrifter
              och inte genom lag, som det finns motioner om.
            </seg>
          </u>
          <u>
            <seg>
              I engångsplastpromemorian – inte i propositionen som man i debatten
              tidigare har hänvisat till – lyfts frågan fram om portionssnus
              och den stora nedskräpning som orsakas. Jag tror att vi egentligen
              är överens om att det här är ett problem. I promemorian lyfts
              ett förslag fram om producent ­ ansvar för portionssnus kopplat
              till en nedskräpningsavgift. Detta har väckt mycket starka reaktioner
              och synpunkter, eftersom snus inte regleras i engångsplastdirektivet.
              Regeringen har lyssnat på dessa synpunkter och nu meddelat att
              man inte avser att gå vidare med förslaget och inte tänker ta
              ut någon avgift för snus.
            </seg>
          </u>
          <u>
            <seg>
              En annan viktig del i implementeringen av engångsplastdirektivet
              är märkning av produkter. Här vill miljö- och jordbruksutskottet
              lyfta upp vikten av att man tillämpar detta bemyndigande på ett
              sätt som med beaktande av direktivets krav i möjligaste mån ger
              producenterna tid för anpassning.
            </seg>
          </u>
          <u>
            <seg>
              Kraven på hur märkningen ska se ut framgår av kommissionens genomförandeförordning
              som gäller direkt i Sverige. Planen är nu att införa miljösanktionsavgifter
              för överträdelser mot bestämmelserna först den 4 juli 2022. Detta
              innebär att inga sanktioner införs under första året.
            </seg>
          </u>
          <u>
            <seg>
              Fru talman! En av de vanligaste källorna till uppkomst av mikroplast
              är att makroplast som skräpar ned i naturen successivt bryts ned
              till mikroplast. Europeiska kemikaliemyndigheten, Echa, har i
              sitt förslag till begränsning av mikroplast kommit fram till att
              mikroplast är att betrakta som mycket långlivade och mycket bioackumulerande
              ämnen, det vill säga ämnen som bryts ned långsamt och som kan
              lagras i levande varelser. Dessa ämnen ska begränsas så långt
              det är möjligt.
            </seg>
          </u>
          <u>
            <seg>
              Det är enligt regeringen således inte enbart den sammantagna
              nedskräpningen utan även varje enskild fimp, varje tuggummi, godispapper
              eller liknande som ger upphov till negativa effekter för miljön.
            </seg>
          </u>
          <u>
            <seg>
              Det är också så att skräp föder skräp som leder till klotter
              och skadegörelse och som i sin tur leder till otrygghet. Det visar
              flera studier. Människor uppfattar helt enkelt att det är okej
              att slänga skräp på en plats som redan är nedskräpad. Till slut
              förlorar vi respekten för platsen, och den skräpiga platsen upplevs
              som otrygg.
            </seg>
          </u>
          <u>
            <seg>
              I en undersökning som Håll Sverige Rent låtit göra framkom att
              skräpi ­ ga områden förknippas med otrygghet och att man inte
              vill bo i ett område där det är skräpigt eftersom det betyder
              att de som bor där inte bryr sig.
            </seg>
          </u>
          <u>
            <seg>
              Sedan 2011 har polisen möjlighet att ge böter för nedskräpningsförseelser
              om de ertappar någon med att slänga skräp som matförpackningar
              eller petflaskor utomhus. Lagen har inte gällt småskräp. Men det
              är rimligt att man ser all nedskräpning på samma sätt. Småskräp
              bötfälls till exempel i länder som Finland, Italien, Frankrike,
              Nederländerna och Storbritannien.
            </seg>
          </u>
          <u>
            <seg>
              Det är viktigt hur man ser på nedskräpning, och det blir normerande
              om lagen om straffansvar för ringa nedskräpning finns på plats.
              Det är en viktig signal för att öka konsumentens medvetenhet och
              för att få till en beteendeförändring. Polisen får också ytterligare
              ett verktyg.
            </seg>
          </u>
          <u>
            <seg>
              Mot denna bakgrund är det enligt utskottets bedömning inte motiverat
              att ta initiativ till en avkriminalisering av nedskräpningsförseelse
              för att kunna möjliggöra en sanktionsväxling.
            </seg>
          </u>
          <u>
            <seg>
              Fru talman! Jag yrkar bifall till miljö- och jordbruksutskottets
              förslag till beslut.
            </seg>
          </u>
          <note>
            Anf. 51 JESSICA ROSENCRANTZ (M) replik:
          </note>
          <u>
            <seg>
              Fru talman! Tack, Marlene Burwick, för anförandet! Jag tror,
              precis som Marlene Burwick var inne på i någon del, att vi är
              överens om att komma till rätta med detta samhällsproblem som
              nedskräpning är. Det är lite synd att det har funnits så många
              oklarheter i hanteringen av proposi ­ tionen och att man inte
              tydligare tog avstånd från promemorian i ett tidig ­ are skede.
              Då hade man kanske sluppit en del av debatten.
            </seg>
          </u>
          <u>
            <seg>
              Jag konstaterar dock med viss glädje att det faktum att flera
              partier har lagt fram följdmotioner med kraftig kritik verkar
              ha haft effekt. Det föranledde att regeringen kom till miljö-
              och jordbruksutskottet för att redogöra för de förändringar som
              man nu överväger. Därför var det bra att vi var flera partier
              som tryckte på så att en ändring kom till stånd.
            </seg>
          </u>
          <u>
            <seg>
              Jag uppskattar Marlene Burwicks redogörelse för de förändringar
              som regeringen avser att vidta. Min fråga gäller egentligen den
              fortsatta hanteringen. När utskottet hade sin utfrågning blev
              det tydligt att det inte förekommit särskilt mycket dialog mellan
              regeringen och de aktörer som ska betala skräpavgifterna. Egentligen
              hade det inte varit någon dialog alls, så när aktörerna kom till
              utskottet visste de ingenting om regeringens tänkta förändringar.
            </seg>
          </u>
          <u>
            <seg>
              Har det varit någon dialog sedan dess? Kommer regeringen att
              tydligt ta avstånd från promemorian så att aktörerna vet vad som
              kommer att gälla framöver?
            </seg>
          </u>
          <note>
            Anf. 52 MARLENE BURWICK (S) replik:
          </note>
          <note>
            Fru talman! Tack, Jessica Rosencrantz, för frågan!
          </note>
          <u>
            <seg>
              Jag kan inte svara på exakt vilken dialog som regeringen har
              haft. Det får nog ledamoten fråga regeringsföreträdare om. Jag
              vet dock att viss dia ­ log har förekommit, men jag kan inte redogöra
              exakt för det. Det finns information på regeringens hemsida om
              just detta ärende, och där berörs flera av de frågor som ledamoten
              undrar om.
            </seg>
          </u>
          <note>
            Anf. 53 JESSICA ROSENCRANTZ (M) replik:
          </note>
          <note>
            Fru talman! Tack, Marlene Burwick, för svaret!
          </note>
          <u>
            <seg>
              Jag har förståelse för att man inte har koll på allt. Men här
              i kammaren är Socialdemokraterna och Miljöpartiet företrädare
              för regeringen. Annars får statsrådet helt enkelt infinna sig
              till debatterna. Jag har dock respekt för att man inte kan ha
              överblick över alla detaljer. Jag få titta på hemsidan och undersöka
              detta närmare där.
            </seg>
          </u>
          <u>
            <seg>
              Jag hoppas dock att man för en dialog, för det är tydligt att
              det inte har pågått någon sådan under arbetets gång. Det är lite
              olyckligt. Eftersom man nu ska utforma komplexa system och eftersom
              det har fått omfattande kritik i remissrundan hade det varit bra
              om man hade arbetat tillsammans med aktörerna för att få fram
              bästa möjliga system.
            </seg>
          </u>
          <u>
            <seg>
              Låt mig ställa en annan fråga. Både vid utskottets sammanträde
              om det pågående ärendet vid departementet och nu av Marlene Burwick
              beskrevs att det pågår en dialog med Naturvårdsverket för att
              se över administra ­ tionen i systemet. Det är väldigt bra. Samtidigt
              har inte bara minskad ad ­ ministration efterfrågats utan också
              att man säkerställer att avgifterna lig ­ ger på en nivå som motsvarar
              vad den faktiska nedskräpningen kostar.
            </seg>
          </u>
          <u>
            <seg>
              Är det regeringens och Socialdemokraternas ambition att man ska
              lyckas hitta en nivå på avgifterna som bättre överensstämmer med
              den faktiska kostnaden än vad som varit fallet i beredningsarbetet
              och i promemorian?
            </seg>
          </u>
          <note>
            Anf. 54 MARLENE BURWICK (S) replik:
          </note>
          <u>
            <seg>
              Fru talman! Självklart har regeringen haft dialog med aktörerna
              och tagit till sig av synpunkter och kritik. Det är också därför
              man går fram med justerade förslag, något som jag tycker är positivt.
            </seg>
          </u>
          <u>
            <seg>
              När det gäller avgifterna jobbar man med Naturvårdsverket. Man
              jobbar också för att säkerställa hur de skräpmätningar som ska
              ligga till grund för det här ska gå till. Det är därför avgifterna
              ska fastställas först 2023. Då kommer också Sverige att kunna
              invänta vad EU-kommissionen säger i den här frågan. Detta har
              jag också uppfattat som ett medskick från många aktörer och flera
              partier. Avgifterna kommer att fastställas 2023, och då kommer
              Sverige att ha alla fakta på bordet.
            </seg>
          </u>
          <u>
            <seg>
              Det är viktigt att komma ihåg att engångsplastdirektivet ålägger
              producenterna att stå för de kostnader som nedskräpningen ställer
              till med. Detta hoppas jag att vi är eniga om. Det är inte mer
              än rimligt att man betalar för den nedskräpning i vår natur som
              ens produktion gett upphov till.
            </seg>
          </u>
          <u>
            <seg>
              Anf. 55 MAGNUS EK (C):
            </seg>
          </u>
          <u>
            <seg>
              Fru talman! Nedskräpningen är ett ganska tydligt exempel på att
              en miljövinst också kan vara en vinst på andra sätt för samhället.
              Det har redan tagits upp här i talarstolen i dag att nedskräpningen
              är någonting som påverkar inte bara miljön utan också trevnaden
              och tryggheten i våra städer och tätorter. Därtill vet vi att
              nedskräpningen är en källa till negativ miljöpåverkan, inte minst
              i våra sjöar, vattendrag och hav men också för den övriga miljön.
              Det är en vinst för samhället i flera led, men också för miljön
              och ekosystemen, ifall vi lyckas minska nedskräpningen och den
              formen av fysisk påverkan på miljön och ekosystemen.
            </seg>
          </u>
          <u>
            <seg>
              Det är därför glädjande att detta EU-direktiv faktiskt försöker
              gå till botten med nedskräpningsproblematiken. Det kanske är så
              att konstruktio ­ nen är mer inriktad på andra EU-länder än just
              Sverige, där vi har ett gans ­ ka utvecklat arbete för att minska
              nedskräpningen och dess miljöpåverkan, men det är ändå ett i grunden
              lovvärt initiativ.
            </seg>
          </u>
          <u>
            <seg>
              Jag vill dock börja med att säga några ord om kommissionens hantering
              av direktivet och hur det ska implementeras i medlemsländerna,
              vilket inte har nämnts i den här debatten än. Det finns minst
              sagt en del att önska, inte minst vad gäller tidshorisonterna
              och kraven på när ett enskilt medlemsland ska ha aviserat vilka
              åtgärder man avser att genomföra. De hållpunkterna i tiden har
              inte bara legat ganska snävt, utan också innan man fått ut en
              heltäckande vägledning från kommissionen. Jag måste säga att jag
              anser det ganska anmärkningsvärt. Det finns skäl att inför framtiden
              påtala från svensk sida att det inte varit en i alla delar bra
              hantering från EU-kommissionens sida.
            </seg>
          </u>
          <u>
            <seg>
              Med det sagt har vi ändå att förhålla oss till direktivet, och
              vi ska implementera det på ett så bra vis som möjligt i Sverige.
              Implementeringen av direktivet har också varit föremål för förhandlingar
              utifrån januariavtalet mellan Centerpartiet, Liberalerna och regeringen.
              Centerpartiets ingångar i de förhandlingarna har hela tiden varit
              att vi ska implementera direktivet på ett sätt som gör att vi
              får bukt med nedskräpningen på bästa möjliga och mest effektiva
              sätt, samtidigt som vi undviker överimplementering och har en
              god dialog med branscher och företag som kommer att påverkas.
              Vi ska helt enkelt försöka hitta den bästa utformningen av implementeringen
              av direktivet.
            </seg>
          </u>
          <u>
            <seg>
              Sedan före sommaren finns inte längre januariavtalet. Det är
              inte längre en del av de här förhandlingarna. Detta sätter oss
              i ett ganska unikt läge när det gäller behandlingen av den bemyndigandeproposition
              som nu ligger på riksdagens bord. Vi har varit överens om att
              man behöver gå fram med bemyndiganden för att kunna förhålla sig
              till tidsramen som kommissionen satt upp. Men när januariavtalet
              föll hade vi inte nått en överenskommelse mellan Liberalerna,
              Centerpartiet och regeringspartierna om vilka förordningar det
              här i förlängningen ska leda fram till. Vi var helt enkelt inte
              färdiga i förhandlingarna.
            </seg>
          </u>
          <u>
            <seg>
              Det här är också knäckfrågan som mycket av debatten i dag handlar
              om och som diskussionen kring implementeringen har handlat om
              tidigare – vilka faktiska förordningsändringar är det som man
              kommer att genomföra och som man kommer att besluta om från regeringens
              sida? Det har en ganska stor betydelse om det är fråga om förordningar
              utifrån den linje man dragit upp i promemorian man släppte om
              det här eller om det är andra förordningsförändringar som man
              avser att besluta om.
            </seg>
          </u>
          <u>
            <seg>
              Fru talman! Utifrån våra ingångar tror jag att det är lätt att
              förstå att vi tycker att det är bra att man från regeringens sida
              aviserat att man kommer att dra tillbaka en del förslag och inte
              genomföra dem. Man har tagit intryck av remissrundan och den kritik
              som kommit när det gäller dels förslagen som de är utformade i
              promemorian, dels en del av det rena faktaunderlag som ligger
              till grund för dem. Det här är någonting som i och för sig har
              kommit både för sent och för otydligt från regeringens sida men
              som vi ändå förutsätter att man kommer att leva upp till.
            </seg>
          </u>
          <u>
            <seg>
              Det handlar bland annat om snuset, som vi har talat om tidigare.
              Det är bra att vi inte tar med det – det hade varit en överimplementering.
              Det betyder inte, tror jag, att någon i den här kammaren tycker
              att vi ska ha mer snus som ligger på våra gator. Det ska hamna
              i papperskorgar och i de lock som finns på snusdosorna, inte på
              gatstenarna.
            </seg>
          </u>
          <u>
            <seg>
              Men det handlar också om hur man ska utforma ett system som gör
              att vi får producentansvar, att producenterna är med och betalar
              för kostnaderna som nedskräpningen ger upphov till och i förlängningen
              att vi minskar nedskräpningen. Målet måste vara att förslagen
              bidrar till att nedskräpningen minskar och till att det förebyggande
              arbetet stärks. Att vi också kommer ihåg hela den förebyggande
              delen är en viktig del i förlängningen av det här arbetet, fru
              talman. Det bästa skräpet är det som aldrig blir skräp utan hamnar
              där det ska vara. Det perspektivet får vi inte heller glömma bort.
            </seg>
          </u>
          <u>
            <seg>
              Fru talman! Utifrån det har vi lämnat ett särskilt yttrande för
              att tydliggöra att vi för Centerpartiets del – i likhet med det
              som utskottet skrivit i majoritetstexten i betänkandet – noterar
              de förändringar som regeringen aviserat att man kommer att göra
              och förutsätter att de också genomförs i linje med det man har
              meddelat riksdagen under beredningen av ärendet.
            </seg>
          </u>
          <u>
            <seg>
              Fru talman! Med det sagt vill jag gå vidare till frågan om straffansvar
              för ringa nedskräpning. Nu ska jag göra någonting som är något
              kontroversiellt, fru talman. Jag ska nämligen erkänna att jag
              personligen är något tveksam till att vi ska ta bort undantaget
              gällande straffansvar för ringa nedskräpning. Men jag förstår
              helt ingången från Centerpartiet och de andra partier som vill
              hitta och använda alla verktyg för att minska nedskräpningen.
            </seg>
          </u>
          <u>
            <seg>
              Jag tror att det är viktigt att man kommer ihåg det förebyggande
              arbetet, som jag har nämnt tidigare. Men som en kollega sa här
              tidigare gäller det också att komma ihåg att göra det lätt att
              göra rätt. Om man undrar hur lätt det är att göra rätt i dag kan
              man göra det lilla tankeexperimentet när man går ifrån den här
              kammaren att låtsas att man var rökare och fundera på hur tätt
              det egentligen är mellan askkoppar och andra ställen där man kan
              göra sig av med sin fimp. Vi har en hel del att göra i det förebyggande
              arbetet om det ska vara lätt att göra rätt. Det betyder inte att
              vi inte också har ett personligt ansvar för att minska nedskräpningen
              i det här landet. Men det finns mycket kvar att göra i den förebyggande
              delen.
            </seg>
          </u>
          <note>
            (Applåder)
          </note>
          <note>
            Anf. 56 JAKOB OLOFSGÅRD (L):
          </note>
          <u>
            <seg>
              Fru talman! Att som ny ledamot göra premiär i kammaren med ett
              anförande om vatten och sedan fortsätta med ett om nedskräpning
              passar mig utmärkt. Jag är mycket nöjd med detta. Jag vill en
              gång för alla sätta ned foten ordentligt mot den nedskräpning
              i naturen som engångsplasten bidrar till. Jag börjar därför med
              att yrka bifall till utskottets förslag.
            </seg>
          </u>
          <u>
            <seg>
              Fru talman! Jag är gammal scoutledare. Det finns ett uppdrag
              som man ger en scoutpatrull som de går in för med hull och hår.
              Det är att ge sig ut på skogspromenaden, dagsturen, med uppdraget
              att under hela dagen samla plast. Scouter älskar att samla plast.
            </seg>
          </u>
          <u>
            <seg>
              Lyckan i deras ögon när de återvänder från skogspromenaden med
              en stor kasse full med plast, den lyckan i ögonen är fantastisk.
              Men sedan kommer det mindre fantastiska. De är mindre stolta när
              de inser: Hur mycket skräp måste då inte ligga kvar i skogen som
              vi inte fick med oss?
            </seg>
          </u>
          <u>
            <seg>
              Fru talman! Fast jag har blivit bättre är jag den förste att
              erkänna. Man försöker tänka en, två och tre gånger när man krampaktigt
              håller den lilla plastbiten eller tuggummit i handen. Det gäller
              att gå och hitta den där papperskorgen. Min kollega innan här
              påpekade att vi behöver fler av dem. Vi har blivit bättre, men
              vi är ännu inte tillräckligt bra.
            </seg>
          </u>
          <u>
            <seg>
              Det behövs tuffare tag för detta, absolut. Vi talar i dag i samhället
              mycket om tuffare tag, strängare straff och så vidare. Missförstå
              mig inte nu. Det är inte så att det börjar ett tuggummi och slutar
              med gängkrimina ­ litet, men det finns paralleller. Vi har varit
              inne på det i dag. Det handlar om otrygghet och så vidare i samhället.
            </seg>
          </u>
          <u>
            <seg>
              Jag tänker på det plasthav som vi har sett bilder på ovanifrån.
              I våra hav i dag flyter det omkring plast. Det är enorma mängder
              plast som väller in på till exempel vår västkust. Av den plasten
              är 85 procent just engångs ­ plast som har till syfte att bara
              användas en enda gång. Man tänkte att det kanske inte var så viktigt,
              och så slängde man den. All den plasten beror på den mänskliga
              faktorn att man inte sköter detta med att slänga skräp korrekt.
            </seg>
          </u>
          <u>
            <seg>
              Det är viktigt att inte bli moralist i detta. Det tycker jag
              är väldigt viktigt att poängtera. Det pekfingret skulle enbart
              förvärra. Men det hindrar inte att vi med det här förslaget nu
              eftersträvar en högre moral när det gäller att inte kasta skräp
              omkring oss.
            </seg>
          </u>
          <u>
            <seg>
              Det här förslaget hjälper oss. Vi behöver det för att ta ansvar.
              Ansvaret för det vi producerar och ansvaret för att slänga sitt
              skräp är det enskilt bästa sättet att stoppa den stora nedskräpning
              som vi har som egentligen inte borde finnas. Det borde vara en
              självklarhet.
            </seg>
          </u>
          <u>
            <seg>
              Fru talman! Fortfarande snurrar tankarna hos mig. Varför finns
              den här plasten så mycket i vårt samhälle? Vi vet ju vad den tyvärr
              hamnar. Varför tillverkar vi det så mycket när vi borde göra annorlunda?
              Varför minskar inte nedskräpning av plasten? Varför ökar den?
            </seg>
          </u>
          <u>
            <seg>
              Här sätter politiken ned foten och förmedlar nu en vision om
              vart vi vill med målet som vi ska ta oss till. Engångsplastdirektivet
              är ett minimikrav. Jag har här flera gånger hört ordet överimplementera.
              Vi har ett minimikrav att förhålla oss till.
            </seg>
          </u>
          <u>
            <seg>
              Vi får göra mer. Vi får göra bättre. Det är inte fel. Det är
              inte rätt att kalla det för att överimplementera. Det är heller
              inte fel att vi skulle bli kallade Bror Duktig i Europa om vi
              skulle göra mer. Visst vore det fantastiskt om vi kunde göra mer.
            </seg>
          </u>
          <u>
            <seg>
              Fru talman! Nu yrkar Liberalerna förvisso bifall till förslaget.
              Men jag ställer mig ändå frågan om detta portionssnus. Jag vill
              lite till hålla kvar tanken vid det. Man funderar nu på att ta
              bort producentansvaret för det. Plasthalten i det är inte tillräckligt
              hög, enligt EU.
            </seg>
          </u>
          <u>
            <seg>
              Men vi kan inte vara nöjda när vi går omkring och ser portionssnus
              ligga kvar så länge. Nedbrytningsprocessen är för lång. Ungefär
              12–13 procent av skräpet är portionssnus. När jag i dag gick hit
              till riksdagen såg jag fler portionssnuspåsar än fimpar.
            </seg>
          </u>
          <u>
            <seg>
              Jag ställer mig därför tveksam till resonemanget om snuset. Jag
              vill poängtera att jag inte är emot snusandet. Nu har producenterna
              tagit ett gott ansvar. Det finns ett fack i fodralet, i snusdosan,
              att stoppa det i. Det är jättebra. Men vi bör hålla kvar i tanken
              att precis som fimpar och tugg ­ g ummin vill vi inte se det i
              vår natur.
            </seg>
          </u>
          <u>
            <seg>
              Det handlar om förbud och krav på att förbättra avfallsinsamling
              och nationella mål om att minska konsumtion. Det handlar om krav
              på märkning, designkrav, krav på kostnadstäckning i enlighet med
              principen att förorenaren betalar samt medvetandehöjande åtgärder.
            </seg>
          </u>
          <u>
            <seg>
              Detta gör att vi inte bara håller minimikrav utan kan växla upp
              i framtiden. Vi har bara en enda jord, och den är inte att likna
              vid en plastmugg.
            </seg>
          </u>
          <note>
            Anf. 57 MARIA GARDFJELL (MP):
          </note>
          <u>
            <seg>
              Fru talman! Jag vill passa på att yrka bifall till utskottets
              förslag i betänkandet så att jag inte glömmer bort det på slutet.
            </seg>
          </u>
          <u>
            <seg>
              I lördags var det Håll Sverige Rent-dagen. Det var 130 000 personer
              som plockade skräp. Det var mest fimpar, eftersom cigarettfimpar
              är Sveriges vanligaste skräp. En orsak till att Jakob Olofsgård
              kanske inte såg så många fimpar när han gick till riksdagen kan
              ha varit just att Håll Sverige Rent var här på morgonen och plockade
              3 000 fimpar runt om Riksdagshuset trots att gatorna var helt
              nystädade.
            </seg>
          </u>
          <u>
            <seg>
              Cigarettfimparna är vanliga. De har filter som är gjorda av plast.
              Dessutom hamnar vissa miljögifter från tobaksröken i filtren.
              Det är ett stort problem för miljön. Undersökningar som Håll Sverige
              Rent har gjort visar att 93 procent av svenska folket skulle vara
              positivt att införa böter för nedskräpning när det gäller just
              cigarettfimpar.
            </seg>
          </u>
          <u>
            <seg>
              Åklagarmyndigheten har varit positiv. Till och med en hel del
              poliser har uttryckt ett stöd för det. Ett argument som ofta hörs
              i debatten är: Ska verkligen polisen lägga sina resurser på ringa
              nedskräpning av detta slag i stället för att fokusera på grov
              brottslighet?
            </seg>
          </u>
          <u>
            <seg>
              Det är ett ganska okunnigt uttalande. Polisen skulle sannolikt
              inte lägga stora resurser på att fokusera på ringa nedskräpning.
              Däremot är det oerhört viktigt att det finns en möjlighet att
              göra ingripanden när någon skräpar ned framför polisen.
            </seg>
          </u>
          <u>
            <seg>
              Därför menar många som arbetar i polispatrullerna att det vore
              välkommet för att kunna agera mot normöverskridande beteenden.
              Det faktum att vi nu får denna möjlighet ger polisen ytterligare
              ett verktyg mot buset.
            </seg>
          </u>
          <u>
            <seg>
              Sverige har varit ganska ensamt i Europa om att ha ett undantag
              för ringa nedskräpning. Det var alliansregeringen som år 2011
              fattade beslutet att vara emot den här typen av lagstiftning.
              Som vi har hört i dag är Mode ­ raterna fortfarande emot en hel
              del av delarna i denna lagstiftning eftersom de reserverar sig.
              Hade Moderaterna varit förespråkare för att inte sprida skräp
              av den arten som fimpar, mindre skräp, kolapapper och annat hade
              vi nog haft en annan syn på våra gator redan i dag. Men nu ger
              vi en signal om att det inte är okej att slänga fimpar, tuggummi
              eller kolapapper på gatorna.
            </seg>
          </u>
          <u>
            <seg>
              Det här kommer att göra det enklare för var och en i Sveriges
              befolkning att veta vad som gäller. Miljön gynnas, och vi får
              renare, snyggare och tryggare miljöer i våra städer och samhällen.
            </seg>
          </u>
          <u>
            <seg>
              Nu ska också miljöbalken ändras, och vi genomför engångsplastdirektivet
              i Sverige. När man har mätt skräp på stränder i EU-området visar
              det sig att plast står för 80–85 procent av det marina skräpet.
              Hälften av detta är plastprodukter för engångsbruk. Åtgärderna
              i engångsplastdirektivet riktar sig i huvudsak mot fiskeredskap
              och olika plastartiklar, som skräpar ned mest. Engångsplastdirektivet
              syftar till att motverka nedskräpningen i EU av de här plastprodukterna
              som leder till störst miljöpåverkan.
            </seg>
          </u>
          <u>
            <seg>
              Det införs en nedskräpningsavgift, det blir märkningskrav, vi
              får ett insamlingssystem för fimpar och så vidare. Vi får också
              designkrav. Jag tror inte att vi ska underskatta hur otroligt
              viktigt det är med en ekodesign av olika typer av produkter. Det
              blir en hjälp i arbetet för att minska nedskräpningen. Ta bara
              de plastflaskor som man dricker vatten eller läsk ur! Om korken
              skulle sitta kvar på flaskan i stället för att man kan ta av den
              och slänga den separat skulle den nedskräpningen minska ganska
              radikalt.
            </seg>
          </u>
          <u>
            <seg>
              Direktivet innefattar också att det ska införas producentansvar,
              och regeringen kommer att få ett bemyndigande att utforma detaljreglerna.
              Det är ganska många talare här som har varit inne på exakt hur
              regeringen har resonerat och hur man vill förändra förslagen jämfört
              med det som presenterades inför att propositionen skrevs.
            </seg>
          </u>
          <u>
            <seg>
              Jag tycker, precis som tidigare talare har framfört, att även
              om snus kanske inte nu i det första skedet föreslås omfattas av
              reglerna är det gans ­ ka viktigt att komma ihåg att det lilla
              tyget runt snusprillan i portionsförpackningarna faktiskt inte
              är nedbrytbart. Så kom ihåg att om man inte nu på annat sätt kan
              minska denna form av nedskräpning kommer regeringen någon gång
              i framtiden att behöva agera också mot denna typ av skräp.
            </seg>
          </u>
          <u>
            <seg>
              När vi ändå står här i kammaren vill jag lyfta fram att plastskräp
              också är ett stort klimatproblem. När jag var kommunalråd i Uppsala
              startade vi projektet Jakten på plasten, som syftade till att
              minska klimatutsläppen från plast. Faktum är att projektet handlade
              både om att plast ska tillverkas av förnybara råvaror och, framför
              allt, om att återvinningen måste öka och förbränningen minska
              när det gäller plastprodukter. Dessa direktiv gör det otroligt
              mycket enklare när man inför producentansvar på fler områden att
              få igång återvinningssystemen på ett bättre sätt.
            </seg>
          </u>
          <u>
            <seg>
              Jag vill berätta för er att nu i veckan gick Vattenfall Värme
              i Uppsala ut med informationen att om svenska folket, och Uppsalaborna
              i det här fallet, blir bättre på att sortera ut plast när man
              lämnar soporna i sina soprum kommer också kostnaderna för värmen
              att kunna minska. Det är förknippat med stora kostnader för kraftvärmebolagen
              att elda plast, och det är också otroligt viktigt.
            </seg>
          </u>
          <u>
            <seg>
              Fru talman! Jag vill avsluta med att säga att fler flergångsförpackningar
              och färre engångsförpackningar är en oerhört viktig satsning för
              att minska resursslöseriet och för att få en renare och tryggare
              miljö.
            </seg>
          </u>
          <note>
            Anf. 58 JESSICA ROSENCRANTZ (M) replik:
          </note>
          <u>
            <seg>
              Fru talman! Tack, Maria Gardfjell, för anförandet! Jag var inte
              helt säker på om jag skulle begära replik, men sedan började förolämpningarna
              hagla. Mina uttalanden var okunniga, och egentligen är nog Moderaterna
              emot en ren miljö. Jag väntade bara på att få höra att vi äter
              barn till frukost. Det blir lite tröttsamt i debatten, när jag
              egentligen tror att vi vill ungefär samma sak.
            </seg>
          </u>
          <u>
            <seg>
              Särskilt märkligt blir det utifrån frågan vad det är som Maria
              Gardfjell kritiserar. Är det att vi påpekar det som många andra
              aktörer har påpekat – att det har varit en bristfällig hantering
              av lagstiftningsprodukten?
            </seg>
          </u>
          <u>
            <seg>
              Är det att Moderaterna vill gå längre än Miljöpartiet vad gäller
              att bötfälla småskräp? För så är det ju. Jag tycker att det är
              bra att polisen får befogenheten att dela ut böter också för småskräp.
              Men jag tycker att det finns en poäng i att också ordningsvakter
              ska kunna göra det så att vi kan komma till rätta med problemen
              på riktigt. Jag tror att vi ändå kan vara relativt överens om
              att signalvärdet finns där och att det kan finnas sammanhang där
              det är bra att polisen har den här möjligheten. Men det skulle
              göra ännu större skillnad om också ordningsvakter fick avlasta
              polisen i det här arbetet.
            </seg>
          </u>
          <u>
            <seg>
              Jag är stolt över att alliansregeringen införde böter för nedskräpningsförseelse.
              Nu tar vi nästa steg. Min fråga till Maria Gardfjell är: Är Miljöpartiet
              helt emot att också låta ordningsvakter ge ut den här typen av
              böter eller sanktionsavgift?
            </seg>
          </u>
          <u>
            <seg>
              Detta är något som regeringens egen utredare har pekat på som
              en åtgärd som skulle vara bra och något som Håll Sverige Rent
              i flera år har sagt skulle vara vettigt för att både avlasta polisen
              och komma till rätta med nedskräpningen. Hur ser Maria Gardfjell
              på möjligheten för ordningsvakterna att dela ut böter?
            </seg>
          </u>
          <note>
            Anf. 59 MARIA GARDFJELL (MP) replik:
          </note>
          <u>
            <seg>
              Fru talman! Tack för en otroligt viktig fråga från Jessica Rosencrantz!
              Miljöpartiet är självklart starka förespråkare för att också ordningsvakter
              ska kunna vara med och arbeta mot nedskräpning.
            </seg>
          </u>
          <u>
            <seg>
              Men för att regeringen ska kunna ta det initiativet krävs det
              också förändringar i annan typ av lagstiftning, som ligger under
              Justitiedepartementets ansvarsområde. För att regeringen ska kunna
              initiera detta arbete krävs det ett beslut här i riksdagen i dag
              om att skapa bemyndigandet kring det här arbetet och förändringarna
              i miljöbalken.
            </seg>
          </u>
          <u>
            <seg>
              Därefter kommer man att kunna vidta sådana åtgärder på Justitiedepartementet
              och gå vidare med sådana typer av förslag. Det skulle jag och
              Miljöpartiet tycka vore väldigt bra.
            </seg>
          </u>
          <u>
            <seg>
              När det gäller frågan om okunnighet handlar det om att ett argument
              som ofta framförs är att polisen inte ska prioritera småskalig
              brottslighet och att detta är ett okunnigt påstående. Jag kanske
              skulle ha varit tydligare, fru talman, men det är faktiskt ett
              uttalande från en polis som har skrivit en artikel ihop med Håll
              Sverige Rent.
            </seg>
          </u>
          <u>
            <seg>
              Artikeln handlar om hur viktigt det är för polisens del att kunna
              ha ytterligare ett verktyg i sin verktygslåda när de möter ungdomsgängen
              som provocerande slänger småskräp framför poliserna och de inte
              kan agera på detta. Detta är alltså ett välkommet bidrag för att
              polisen helt enkelt ska kunna agera mot normöverskridande beteende
              från ungdomsgängens sida.
            </seg>
          </u>
          <note>
            Anf. 60 JESSICA ROSENCRANTZ (M) replik:
          </note>
          <u>
            <seg>
              Fru talman! Vad bra! Då kan ju Moderaterna och Miljöpartiet gemensamt
              kämpa för att också ta nästa steg och ge även ordningsvakterna
              den här befogenheten. Tack för det klargörandet!
            </seg>
          </u>
          <u>
            <seg>
              Jag vill återigen vara tydlig, eftersom det verkar bli missförstånd
              hela tiden: Vi tycker också att polisen ska ha den här befogenheten.
              Vi vill ge den också till ordningsvakter. Vi ser inte att det
              måste vara det ena eller det andra.
            </seg>
          </u>
          <u>
            <seg>
              Det var bra med ett steg på vägen. Det hade varit bra om man
              hade kommit ännu längre redan nu. Jag kan konstatera att det riktas
              lite kängor mot alliansregeringen, men den här regeringen har
              ju suttit ett tag nu. Man har haft sju år på sig att komma fram
              med detta lagförslag och hade definitivt hunnit bereda även de
              lite mer krångliga aspekterna på Justitiedepartementet. Jag håller
              dock tummarna för att ni gör vad ni kan under det här sista året
              med denna regering. Annars får väl vi ta tag i det därefter.
            </seg>
          </u>
          <u>
            <seg>
              Men detta var bra och positivt. Min fråga tillbaka kan väl möjligen
              bli: Är det hela regeringens uppfattning att man ska gå vidare
              med förslaget att låta ordningsvakter dela ut böter, och när kan
              vi i så fall förvänta oss att ett sådant förslag kommer?
            </seg>
          </u>
          <note>
            Anf. 61 MARIA GARDFJELL (MP) replik:
          </note>
          <u>
            <seg>
              Fru talman! Först och främst måste vi ändå konstatera att det
              är väljarna som väljer vilka som har möjlighet att bilda regering
              efter nästa val.
            </seg>
          </u>
          <u>
            <seg>
              Det är absolut viktigt att gå vidare med alla former av förslag
              som kan minska nedskräpningen. Jag föreslår att Jessica Rosencrantz
              också ställer frågor till justitieministern om detta, för jag
              kan inte enbart utifrån mina kontakter på Miljödepartementet svara
              på exakt hur hela regeringen ser på frågan. Jag tycker dock att
              det är mycket positivt, och det finns också en förutsättning för
              detta nu efter eftermiddagens beslut om de nya reglerna.
            </seg>
          </u>
          <u>
            <seg>
              Jag vill också lyfta fram en fråga som Jessica Rosencrantz var
              inne på i sitt anförande, nämligen att det inte får bli för krångligt
              och byråkratiskt att införa både nedskräpningsavgiften och formerna
              för att städa upp skräpet. Här finns det en liten problematik:
              I vissa kommuner kan det bo väldigt få människor, men man kanske
              har en väldigt stor besöksnäring. Då kan det vara oerhört viktigt
              att reglerna ändå är lite krångliga så att vi får en möjlighet
              att fokusera mer resurser till kommuner med väldigt mycket besöksnäring.
              De ska få de resurser som behövs för att kunna ha en väldigt bra
              städning. Det vill jag ändå passa på att säga.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 6.)
          </note>
          <note>
            Ajournering
          </note>
          <note>
            Kammaren beslutade kl. 13.02 på förslag av andre vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 6 Beslut om ärenden som slutdebatterats vid dagens sammanträde
          </note>
          <note>
            SoU3 Fortsatt giltighet av covid-19-lagen och lagen om tillfälliga
            smittskyddsåtgärder på serveringsställen
          </note>
          <note>
            Punkt 1 (Förlängd giltighetstid)
          </note>
          <note>
            1. utskottet
          </note>
          <note>
            2. res. 1 (L)
          </note>
          <note>
            Votering:
          </note>
          <note>
            291 för utskottet
          </note>
          <note>
            18 för res. 1
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 54 SD, 28 C, 24 V, 20 KD, 14 MP, 1
            -
          </note>
          <note>
            För res. 1: 1 SD, 17 L
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 3 L, 2 MP
          </note>
          <note>
            Punkt 4 (Lagarnas framtida utformning)
          </note>
          <note>
            1. utskottet
          </note>
          <note>
            2. res. 2 (V)
          </note>
          <note>
            Votering:
          </note>
          <note>
            264 för utskottet
          </note>
          <note>
            25 för res. 2
          </note>
          <note>
            20 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 55 SD, 28 C, 17 L, 14 MP
          </note>
          <note>
            För res. 2: 24 V, 1 -
          </note>
          <note>
            Avstod: 20 KD
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 3 L, 2 MP
          </note>
          <note>
            Punkt 6 (Ekonomisk ersättning)
          </note>
          <note>
            1. utskottet
          </note>
          <note>
            2. res. 5 (S, V, MP)
          </note>
          <note>
            Votering:
          </note>
          <note>
            182 för utskottet
          </note>
          <note>
            126 för res. 5
          </note>
          <u>
            <seg>
              1 avstod
            </seg>
          </u>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 62 M, 55 SD, 28 C, 20 KD, 17 L
          </note>
          <note>
            För res. 5: 88 S, 24 V, 14 MP
          </note>
          <note>
            Avstod: 1 -
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 3 L, 2 MP
          </note>
          <note>
            Punkt 8 (Uppdrag till myndighet)
          </note>
          <note>
            1. utskottet
          </note>
          <note>
            2. res. 7 (M, C, KD, L)
          </note>
          <note>
            Votering:
          </note>
          <note>
            182 för utskottet
          </note>
          <note>
            127 för res. 7
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 55 SD, 24 V, 14 MP, 1 -
          </note>
          <note>
            För res. 7: 62 M, 28 C, 20 KD, 17 L
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 3 L, 2 MP
          </note>
          <note>
            Punkt 9 (Samordningsansvar)
          </note>
          <note>
            1. utskottet
          </note>
          <note>
            2. res. 8 (C)
          </note>
          <note>
            Votering:
          </note>
          <note>
            280 för utskottet
          </note>
          <note>
            28 för res. 8
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 54 SD, 24 V, 20 KD, 17 L, 14 MP, 1
            -
          </note>
          <note>
            För res. 8: 28 C
          </note>
          <note>
            Frånvarande: 12 S, 8 M, 8 SD, 3 C, 3 V, 2 KD, 3 L, 2 MP
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU5 Genomförandet av EU:s ramdirektiv för vatten
          </note>
          <note>
            1. utskottet
          </note>
          <note>
            2. res. 1 (S, MP)
          </note>
          <note>
            3. res. 2 (V, L)
          </note>
          <note>
            Förberedande votering:
          </note>
          <note>
            102 för res. 1
          </note>
          <note>
            42 för res. 2
          </note>
          <note>
            165 avstod
          </note>
          <note>
            40 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            165 för utskottet
          </note>
          <note>
            102 för res. 1
          </note>
          <note>
            42 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 62 M, 55 SD, 28 C, 20 KD
          </note>
          <note>
            För res. 1: 88 S, 14 MP
          </note>
          <note>
            Avstod: 24 V, 17 L, 1 -
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 3 L, 2 MP
          </note>
          <note>
            MJU4 Producentansvar och straffansvar för nedskräpning
          </note>
          <note>
            Punkt 1 (Regeringens lagförslag)
          </note>
          <note>
            1. utskottet
          </note>
          <note>
            2. res. 1 (M, SD, KD)
          </note>
          <note>
            Votering:
          </note>
          <note>
            172 för utskottet
          </note>
          <note>
            137 för res. 1
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 28 C, 24 V, 17 L, 14 MP, 1 -
          </note>
          <note>
            För res. 1: 62 M, 55 SD, 20 KD
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 3 L, 2 MP
          </note>
          <note>
            Punkt 3 (Nedskräpningsavgifter m.m.)
          </note>
          <note>
            1. utskottet
          </note>
          <note>
            2. res. 3 (M, SD, KD)
          </note>
          <note>
            Votering:
          </note>
          <note>
            172 för utskottet
          </note>
          <note>
            137 för res. 3
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 28 C, 24 V, 17 L, 14 MP, 1 -
          </note>
          <note>
            För res. 3: 62 M, 55 SD, 20 KD
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 3 L, 2 MP
          </note>
          <note>
            Punkt 6 (Sanktionsväxling för nedskräpningsförseelse och ringa
            nedskräpningsförseelse)
          </note>
          <note>
            1. utskottet
          </note>
          <note>
            2. res. 6 (M)
          </note>
          <note>
            Votering:
          </note>
          <note>
            247 för utskottet
          </note>
          <note>
            62 för res. 6
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 55 SD, 28 C, 24 V, 20 KD, 17 L, 14 MP, 1
            -
          </note>
          <note>
            För res. 6: 62 M
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 3 L, 2 MP
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            Ajournering
          </note>
          <note>
            Kammaren beslutade kl. 16.08 på förslag av andre vice talmannen
            att ajournera sammanträdet till kl. 17.30.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 17.30.
          </note>
          <note>
            § 7 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 21 september
          </note>
          <note>
            2021/22:12 Service på landsbygden
          </note>
          <note>
            av Elisabeth Björnsdotter Rahm (M)
          </note>
          <note>
            till näringsminister Ibrahim Baylan (S)
          </note>
          <u>
            <seg>
              2021/22:13 Oseriösa byggföretag
            </seg>
          </u>
          <note>
            av Lars Beckman (M)
          </note>
          <note>
            till statsrådet Lena Micko (S)
          </note>
          <note>
            2021/22:14 Återvändare som säkerhetshot
          </note>
          <note>
            av Alexandra Anstrell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 8 Anmälan om skriftliga svar på frågor
          </note>
          <u>
            <seg>
              Skriftliga svar på följande frågor hade kommit in:
            </seg>
          </u>
          <note>
            den 22 september
          </note>
          <u>
            <seg>
              2020/21:3645 Sjöfartsverkets organisering
            </seg>
          </u>
          <note>
            av Jimmy Ståhl (SD)
          </note>
          <note>
            till infrastrukturminister Tomas Eneroth (S)
          </note>
          <u>
            <seg>
              2020/21:3646 Sjöfartsverkets ekonomiska ställning
            </seg>
          </u>
          <note>
            av Jimmy Ståhl (SD)
          </note>
          <note>
            till infrastrukturminister Tomas Eneroth (S)
          </note>
          <note>
            § 9 Kammaren åtskildes kl. 17.30.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 4 anf.
            31 (delvis),
          </note>
          <note>
            av andre vice talmannen därefter till ajourneringen kl. 16.08
            och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            LENA LINDBÄCK
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om kompletteringsval
          </note>
          <note>
            § 2 Ärenden för hänvisning till utskott
          </note>
          <note>
            § 3 Fortsatt giltighet av covid-19-lagen och lagen om tillfälliga
            smittskyddsåtgärder på serveringsställen
          </note>
          <note>
            Socialutskottets betänkande 2021/22:SoU3
          </note>
          <note>
            Anf. 1 ACKO ANKARBERG JOHANSSON (KD)
          </note>
          <note>
            Anf. 2 MIKAEL DAHLQVIST (S)
          </note>
          <note>
            Anf. 3 TREDJE VICE TALMANNEN
          </note>
          <note>
            Anf. 4 CAMILLA WALTERSSON GRÖNVALL (M)
          </note>
          <note>
            Anf. 5 LINDA MODIG (C)
          </note>
          <note>
            Anf. 6 KARIN RÅGSJÖ (V)
          </note>
          <note>
            Anf. 7 LINA NORDQUIST (L)
          </note>
          <note>
            Anf. 8 NICKLAS ATTEFJORD (MP)
          </note>
          <note>
            Anf. 9 ACKO ANKARBERG JOHANSSON (KD) replik
          </note>
          <note>
            Anf. 10 NICKLAS ATTEFJORD (MP) replik
          </note>
          <note>
            Anf. 11 ACKO ANKARBERG JOHANSSON (KD) replik
          </note>
          <note>
            Anf. 12 NICKLAS ATTEFJORD (MP) replik
          </note>
          <note>
            Anf. 13 CLARA ARANDA (SD)
          </note>
          <note>
            Anf. 14 MIKAEL DAHLQVIST (S)
          </note>
          <note>
            Anf. 15 CAMILLA WALTERSSON GRÖNVALL (M) replik
          </note>
          <note>
            Anf. 16 MIKAEL DAHLQVIST (S) replik
          </note>
          <note>
            Anf. 17 CAMILLA WALTERSSON GRÖNVALL (M) replik
          </note>
          <note>
            Anf. 18 MIKAEL DAHLQVIST (S) replik
          </note>
          <note>
            Anf. 19 TREDJE VICE TALMANNEN
          </note>
          <note>
            Anf. 20 LINDA MODIG (C) replik
          </note>
          <note>
            Anf. 21 MIKAEL DAHLQVIST (S) replik
          </note>
          <note>
            Anf. 22 LINDA MODIG (C) replik
          </note>
          <note>
            Anf. 23 MIKAEL DAHLQVIST (S) replik
          </note>
          <note>
            (Beslut fattades under § 6.)
          </note>
          <note>
            § 4 Genomförandet av EU:s ramdirektiv för vatten
          </note>
          <note>
            Miljö- och jordbruksutskottets betänkande 2021/22:MJU5
          </note>
          <note>
            Anf. 24 MARKUS SELIN (S)
          </note>
          <note>
            Anf. 25 JAKOB OLOFSGÅRD (L)
          </note>
          <note>
            Anf. 26 MARIA GARDFJELL (MP)
          </note>
          <note>
            Anf. 27 BETTY MALMBERG (M)
          </note>
          <note>
            Anf. 28 MARKUS SELIN (S) replik
          </note>
          <note>
            Anf. 29 BETTY MALMBERG (M) replik
          </note>
          <note>
            Anf. 30 MARKUS SELIN (S) replik
          </note>
          <note>
            Anf. 31 BETTY MALMBERG (M) replik
          </note>
          <note>
            Anf. 32 STAFFAN EKLÖF (SD)
          </note>
          <note>
            Anf. 33 MARKUS SELIN (S) replik
          </note>
          <note>
            Anf. 34 STAFFAN EKLÖF (SD) replik
          </note>
          <note>
            Anf. 35 MARKUS SELIN (S) replik
          </note>
          <note>
            Anf. 36 STAFFAN EKLÖF (SD) replik
          </note>
          <note>
            Anf. 37 RICKARD NORDIN (C)
          </note>
          <note>
            Anf. 38 KJELL-ARNE OTTOSSON (KD)
          </note>
          <note>
            Anf. 39 MARKUS SELIN (S) replik
          </note>
          <note>
            Anf. 40 KJELL-ARNE OTTOSSON (KD) replik
          </note>
          <note>
            Anf. 41 MARKUS SELIN (S) replik
          </note>
          <note>
            Anf. 42 KJELL-ARNE OTTOSSON (KD) replik
          </note>
          <note>
            Anf. 43 MARIA GARDFJELL (MP) replik
          </note>
          <note>
            Anf. 44 KJELL-ARNE OTTOSSON (KD) replik
          </note>
          <note>
            Anf. 45 MARIA GARDFJELL (MP) replik
          </note>
          <note>
            Anf. 46 KJELL-ARNE OTTOSSON (KD) replik
          </note>
          <note>
            (Beslut fattades under § 6.)
          </note>
          <note>
            § 5 Producentansvar och straffansvar för nedskräpning
          </note>
          <note>
            Miljö- och jordbruksutskottets betänkande 2021/22:MJU4
          </note>
          <note>
            Anf. 47 JESSICA ROSENCRANTZ (M)
          </note>
          <note>
            Anf. 48 YASMINE ERIKSSON (SD)
          </note>
          <note>
            Anf. 49 KJELL-ARNE OTTOSSON (KD)
          </note>
          <note>
            Anf. 50 MARLENE BURWICK (S)
          </note>
          <note>
            Anf. 51 JESSICA ROSENCRANTZ (M) replik
          </note>
          <note>
            Anf. 52 MARLENE BURWICK (S) replik
          </note>
          <note>
            Anf. 53 JESSICA ROSENCRANTZ (M) replik
          </note>
          <note>
            Anf. 54 MARLENE BURWICK (S) replik
          </note>
          <u>
            <seg>
              Anf. 55 MAGNUS EK (C)
            </seg>
          </u>
          <note>
            Anf. 56 JAKOB OLOFSGÅRD (L)
          </note>
          <note>
            Anf. 57 MARIA GARDFJELL (MP)
          </note>
          <note>
            Anf. 58 JESSICA ROSENCRANTZ (M) replik
          </note>
          <note>
            Anf. 59 MARIA GARDFJELL (MP) replik
          </note>
          <note>
            Anf. 60 JESSICA ROSENCRANTZ (M) replik
          </note>
          <note>
            Anf. 61 MARIA GARDFJELL (MP) replik
          </note>
          <note>
            (Beslut fattades under § 6.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 6 Beslut om ärenden som slutdebatterats vid dagens sammanträde
          </note>
          <note>
            SoU3 Fortsatt giltighet av covid-19-lagen och lagen om tillfälliga
            smittskyddsåtgärder på serveringsställen
          </note>
          <note>
            MJU5 Genomförandet av EU:s ramdirektiv för vatten
          </note>
          <note>
            MJU4 Producentansvar och straffansvar för nedskräpning
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 7 Anmälan om interpellationer
          </note>
          <note>
            § 8 Anmälan om skriftliga svar på frågor
          </note>
          <note>
            § 9 Kammaren åtskildes kl. 17.30.
          </note>
          <u>
            <seg>
              Tryck: Elanders Sverige AB, Vällingby 2021
            </seg>
          </u>
        </div>
      </body>
    </text>
  </TEI>
</teiCorpus>
