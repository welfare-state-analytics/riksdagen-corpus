<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202122</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202122</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202122--9</head>
          <docDate when="2021-09-23">2021-09-23</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 2 september justerades.
          </note>
          <note>
            § 2 Anmälan om vice ordförande i utskott
          </note>
          <note>
            Andre vice talmannen anmälde att Roger Haddad (L) valts till
            förste vice ordförande i arbetsmarknadsutskottet från och med
            den 21 september .
          </note>
          <note>
            § 3 Avsägelse
          </note>
          <note>
            Andre vice talmannen meddelade att Björn Wiechel (S) avsagt sig
            uppdraget som suppleant i finansutskottet.
          </note>
          <note>
            Kammaren biföll denna avsägelse.
          </note>
          <note>
            § 4 Anmälan om kompletteringsval
          </note>
          <note>
            Andre vice talmannen meddelade
          </note>
          <note>
            att Socialdemokraternas partigrupp anmält Björn Wiechel som ledamot
            i finansutskottet, Jennie Nilsson som ledamot i utrikesutskottet
            och Anders Österberg som suppleant i utrikesutskottet samt
          </note>
          <note>
            att Liberalernas partigrupp anmält Roger Haddad som suppleant
            i utbildningsutskottet.
          </note>
          <note>
            Andre vice talmannen förklarade valda till
          </note>
          <note>
            ledamot i finansutskottet
          </note>
          <note>
            Björn Wiechel (S)
          </note>
          <note>
            ledamot i utrikesutskottet
          </note>
          <note>
            Jennie Nilsson (S)
          </note>
          <note>
            suppleant i utrikesutskottet
          </note>
          <note>
            Anders Österberg (S)
          </note>
          <note>
            suppleant i utbildningsutskottet
          </note>
          <note>
            Roger Haddad (L)
          </note>
          <note>
            § 5 Anmälan om subsidiaritetsprövning
          </note>
          <note>
            Andre vice talmannen anmälde att utdrag ur prot. 2021/22:2 för
            tisdagen den 21 september i ärende om subsidiaritetsprövning av
            EU-förslag hade kommit in från trafikutskottet.
          </note>
          <note>
            § 6 Svar på interpellation 2020/21:890 om vård och stöd för personer
            som har utsatts för sexualbrott
          </note>
          <note>
            Anf. 1 Socialminister LENA HALLENGREN (S):
          </note>
          <note>
            Fru talman! Marléne Lund Kopparklint har frågat mig hur jag ser
            på att det tas fram nationella riktlinjer och program för behandling
            av vuxna som utsatts för sexuella övergrepp i barndomen. Vidare
            har hon frågat mig vilka åtgärder som jag ämnar vidta för att
            säkerställa att kunskapsbaserad vård görs tillgänglig för vuxna
            som har utsatts för sexuella övergrepp i barndomen, inkluderande
            incest och utsatthet för pedofila nätverk och trafficking. Slutligen
            har hon frågat mig hur jag ämnar verka för att säkerställa att
            det tas fram nationella riktlinjer och program för behandling
            av barn som blivit utsatta för sexuella övergrepp.
          </note>
          <note>
            Arbetet för att förebygga, upptäcka och motverka alla former
            av våld mot barn är en prioriterad fråga för regeringen. Därför
            tillsatte regeringen den 29 april 2021 en särskild utredare som
            ska lämna ett förslag till en samlad nationell strategi för att
            förebygga och bekämpa våld mot barn, inklusive hedersrelaterat
            våld och förtryck . Utred ­ aren ska identifiera brister och föresl
            å åtgärder bland annat för att förebygga våld mot barn samt för
            upptäckt av och skydd, stöd och behandling för barn som upp ­
            levt våld. Strategin ska adressera de många olika former av våld
            som barn och unga i olika åldrar kan utsättas för i dag, till
            exempel våld i nära relationer, sexuellt våld, våld mellan barn
            och hedersrelaterat våld och förtryck. Utredaren ska redovisa
            sitt uppdrag senast den 31 maj 2022.
          </note>
          <note>
            Hälso- och sjukvården har en viktig roll för patienter inklusive
            barn som utsatts för sexuellt våld. Det handlar dels om att upptäcka
            förekomst ­ en av våld och sexuellt våld, dels om att tillhandhålla
            vård och behandling baserad på bästa möjliga kunskap. Enligt Socialstyrelsens
            föreskrifter och allmänna råd (SOSFS 2014:4) ska varje vårdgivare
            även fastställa rutiner för att utveckla och säkra kvaliteten
            i arbetet med våldsutsatta och barn som bevittnat våld . I detta
            ingår att anmälningsskyldigheten fullgörs. Vidare ska vårdgivaren
            se till att personalen i hälso- och sjukvårdens verksamheter har
            kunskap om våld och övergrepp för att kunna ge god vård samt ha
            förmågan att omsätta kunskapen i det praktiska arbetet. I hälso
            ‑ och sjukvårdens ansvar ingår också att den som söker hälso-
            och sjukvårdens tjänster efter att ha blivit våldsutsatt men som
            också behöver annat stöd blir hänvisad till den eller de instanser
            som har kompetens som motsvarar patientens behov .
          </note>
          <note>
            En viktig del i detta arbete är att fortsatt förbättra kunskapsläget
            om våld och sexuellt våld inom hälso- och sjukvården. Regeringen
            har särskilt pekat ut vården för sexuellt våldsutsatta som ett
            fokusområde i till ­ l äggsöverenskommelsen inom kvinnors hälsa
            och förlossningsvården 2021 − 2022. Målsättningen är att personer
            som utsatts för sexuellt våld ska få tillgång till en god vård
            baserad på bästa möjliga kunskap. Insatser genomförs även inom
            ramen för överenskommelsen inom området psy ­ kisk hälsa och suicidprevention.
            Vidare har r egeringen för 2020 och 2021 beviljat insamlingsstiftelsen
            W onsa medel för att ta fram och sprida ett utbildningsmaterial
            om att bemöta, bedöma och behandla personer som utsat ts för sexualbrott.
          </note>
          <note>
            Jag kommer att fortsätta följa frågan noga och verka för att
            personer som utsatts för sexuellt våld får tillgång till en god
            vård baserad på bästa möjliga kunskap.
          </note>
          <note>
            Anf. 2 MARLÉNE LUND KOPPARKLINT (M):
          </note>
          <note>
            Fru talman! Jag kan konstatera att jag har fått svar av ministern
            på en av tre frågor. Det enda ministern säger om vuxna är att
            mer utbildning sker på området, vilket inte stämmer. Rise har
            skickat ut en fråga till 800 verksamheter inom sjukvården om de
            är intresserade av att delta i utbildningar. Endast 4 verksamheter
            har svarat att det finns intresse. Socialstyrelsens föreskrifter
            säger saker, men verkligheten visar att vad föreskrifter säger
            helt uppenbart inte påverkar verkligheten.
          </note>
          <note>
            Ellencentret, organisationen #intedinhora och Child10 har tillsammans
            genomfört en kartläggning av vilket stöd som finns tillgängligt
            för barn, unga och vuxna med erfarenhet av prostitution, människohandel
            för sexuella ändamål och annan kommersiell sexuell exploatering.
            Jag skulle vilja använda ett citat därifrån som visar på hur bristfällig
            vården är för personer som har blivit utsatta för sexuella övergrepp:
          </note>
          <note>
            Jag upplever att alla såg det som en beteendestörning jag hade
            snarare än en utsatthet. Psykopati och nymfomani har förekommit
            i mina journalanteckningar på grund av mitt sexsäljande.
          </note>
          <note>
            Under 2020 anmäldes det högsta antalet våldtäkter mot barn hittills,
            16 procent fler än 2019. År 2014 visade Stiftelsen Allmänna Barnhuset
            s undersökning att 20 procent av alla barn blir utsatta för sexualbrott.
            Enligt den senaste undersökningen från augusti 2021 är siffran
            nu uppe i 25 procent. I stället för 4 små barn i en förskolegrupp
            på totalt 20 barn är man nu uppe i 5 små barn som blir utsatta
            för sexuella övergrepp.
          </note>
          <note>
            Alla dessa barn kommer att bli vuxna – om de överlever, vill
            säga. Sexualbrott ger vårdkrävande skador. Våldtäkt är det trauma
            som oftast leder till PTSD och har den starkaste kopplingen till
            självmord, självmordstankar och självskadebeteende. Konsekvenserna
            är ett förändrat liv med varierande grad av smärta, utmattning
            och psykisk ohälsa. Och vi ska ha klart för oss att om man blivit
            utsatt för sexuella övergrepp i barndomen löper man tolv gånger
            större risk att begå självmord i vuxen ålder. Man löper också
            risk att utsättas för fortsatta sexuella övergrepp – man blir
            ett öppet mål för flera andra förövare då skyddsmekanismerna försvunnit
            i barndomen.
          </note>
          <note>
            Fru talman! Risken är stor att detta blir konsekvenserna just
            för att man blivit utsatt som barn.
          </note>
          <note>
            Rätten till bästa möjliga hälsa är en mänsklig rättighet – även
            för den som utsatts för sexuella övergrepp. Sexualbrott drabbar
            alla, men kvinnor och flickor är i absolut majoritet bland de
            drabbade. 98 procent av dem som misstänks för sexualbrott är män.
            Detta gör sexuella övergrepp till ett av de största jämställdhetsproblemen.
            Redan år 2013 definierade WHO sexuella övergrepp som ett globalt
            hot mot folkhälsa och mänskliga rättigheter som kräver brådskande
            åtgärder.
          </note>
          <note>
            Istanbulkonventionen och Lanzarotekonventionen, som Sverige har
            ratificerat, innehåller bestämmelser om att det ska finnas tillgång
            till traumastöd och specialiserade stödtjänster för sexualbrottsutsatta
            över hela landet. I januari 2019 mottog Sverige och socialministern
            kraftig kritik från Europarådets expertgrupp Grevio på grund av
            bristande tillgång till specialiserad traumabehandling för sexualbrottsutsatta.
          </note>
          <note>
            Jag skulle vilja ha bättre svar på vad regeringen gör på detta
            område.
          </note>
          <note>
            Anf. 3 Socialminister LENA HALLENGREN (S):
          </note>
          <note>
            Fru talman! Jag vill säga till både Marléne Lund Kopparklint
            och alla som lyssnar på den här debatten att det inte finns någon
            som helst avvikande mening från min sida om att det här är ohyggliga
            brott.
          </note>
          <note>
            Det här är övergrepp som på alla sätt måste motas så att de inte
            inträffar. Det är det vi i första hand vill åstadkomma. Men vi
            vet att mäns våld mot kvinnor orsakar ett lidande som naturligtvis
            har en koppling till hälso ‑ och sjukvården, till dess sätt att
            bemöta, och som får stora konsekvenser för dessa flickors och
            kvinnors liv. Detta är också skälet till att regeringen sedan
            många år tillbaka och på olika sätt arbetar väldigt hårt med nationella
            strategier gällande mäns våld mot kvinnor och resurser för kvinnors
            hälsa.
          </note>
          <note>
            Men jag vill ändå påminna Marléne Lund Kopparklint om att det
            inte är staten som organiserar sjukvårdens mottagande runt om
            i landet. Däremot ska Socialstyrelsen självklart se till att det
            finns ett stöd och föreskrifter, som ska följas. På interpellanten
            låter det som att det lär finnas föreskrifter, som jag hänvisar
            till, men att de inte följs. I den här kammaren beslutar vi om
            lagstiftning, som följs av föreskrifter från myndigheter. Utgångspunkten
            är naturligtvis att dessa följs. Om det är svårt att följa dem
            och det saknas resurser behövs det tillskott. Behöver materialet
            utarbetas på ett bättre sätt får vi göra det.
          </note>
          <note>
            SKR fick på uppdrag av regeringen kartlägga hur vården kan stärkas
            för att bättre möta behoven hos personer som utsatts för sexuellt
            våld. Rapporten publicerades i början av pandemin, i juni 2020,
            så den fick väl inte då den uppmärksamhet den förtjänade. Men
            den visar att det finns många viktiga förbättringsmöjligheter,
            och kartläggningen används som grund för det fortsatta arbetet.
          </note>
          <note>
            Detta är också skälet till det jag beskrev i mitt interpellationssvar
            – att den överenskommelse som finns om kvinnors hälsa och förlossningsvården
            får ett tillägg i den överenskommelse som tecknas inför det kommande
            året, med målsättningen att personer som utsatts för sexuellt
            våld ska få tillgång till en god vård baserad på bästa möjliga
            kunskap.
          </note>
          <note>
            Det görs också stora satsningar på psykisk hälsa – 2,2 miljarder
            årligen. Inte minst här finns också medel som ökar möjligheten
            till traumavård och behandling.
          </note>
          <note>
            Det finns medel för att stödja utvecklingen av vård- och omsorgsarbete
            när det gäller mäns våld mot kvinnor och det hedersrelaterade
            våldet för att öka kunskapen.
          </note>
          <note>
            Jag ska inte gå in så mycket på sexualbrottslagen och de skärpta
            straffen, men det är klart att allt detta hänger ihop när det
            gäller att se till att vi gör allt vi kan för att minska risken
            för att flickor och kvinnor utsätts för våld.
          </note>
          <note>
            Jag vill rikta uppmärksamhet mot en del i den precis presenterade
            budgeten, nämligen ett förslag om spårsäkring vid sexualbrott,
            vilket också är väldigt viktigt. Att kunna ta emot de flickor
            eller kvinnor som har råkat ut för sexualbrott och kunna säkra
            spår och bevisning i ett tidigt skede kan vara väldigt avgörande
            för att man ska kunna gå vidare. Till detta avsätts medel.
          </note>
          <note>
            Sedan finns alltid en diskussion om huruvida man ska ha nationella
            program. Om Marléne Lund Kopparklint vill att det ska finnas någon
            typ av nationellt vårdprogram är det regionerna som utarbetar
            de programmen. Jag säger inte detta för att jag inte vill utarbeta
            ett nationellt vårdprogram, men det är ändå så det ser ut. Däremot
            hjälper stöd av alla de slag, liksom överenskommelsen med Sveriges
            Kommuner och Regioner, förstås till för att man ska kunna utarbeta
            programmet och veta att de resurser som krävs för att man ska
            kunna fullfölja det finns.
          </note>
          <note>
            Anf. 4 MARLÉNE LUND KOPPARKLINT (M):
          </note>
          <note>
            Fru talman! Jag skulle vilja fråga ministern var frågor hamnar
            om det inte fungerar ute i regionerna eller när människor hamnar
            mellan stolarna, vilket åtskilliga gör. Är inte det i riksdagen
            så vet jag inte var.
          </note>
          <note>
            Argumentet att regeringen inte får detaljstyra regionerna håller
            inte. Det tror jag att ministern också vet. Sveriges regioner
            har inte verktygen för att hantera frågan på ett patientsäkert
            sätt. Ett tecken på detta är att det står över 1 000 sexualbrottsutsatta
            i kö för att få adekvat vård och behandling, bara i Stockholm.
            Det saknas även krav när det gäller den typ av utbildning som
            ska ge den kunskapshöjning som så tydligt behövs och efterfrågas,
            och som ministern säger finns. Men det gör den inte.
          </note>
          <note>
            Sverige har i dag en enda specialistmottagning för vuxna som
            har utsatts för sexuella övergrepp i barndomen; det är Wonsa .
            Jag tror att Gita Rajan och de som jobbar där också vill ha svar
            på de frågor jag har ställt. Trycket på den verksamheten är enormt
            stort.
          </note>
          <note>
            Vi pratar om människoliv här. Som jag sa tidigare är risken att
            begå suicid tolv gånger högre för personer som blivit utsatta
            för sexualbrott.
          </note>
          <note>
            Med denna negativa utveckling är det nu viktigt att dra ut dessa
            frågor ur skamvrån och på allvar börja prata om dem för att få
            till en förändring. Barn ska skyddas från att utsättas för alla
            former av brott. Men det krävs också omfattande förändringar i
            samhället och lagmässigt.
          </note>
          <note>
            Man skulle aldrig acceptera om en region bestämde sig för att
            inte erbjuda akutmottagningar eller inte ha några ortopediska
            specialistmottagningar. Varför ska vi då acceptera att det inte
            finns specialistmottagningar för sexualbrottsutsatta i landets
            21 regioner, i synnerhet som 85 av 349 riksdagsledamöter – alltså
            vuxna personer – statistiskt sett blivit utsatta för sexualbrott
            i barndomen?
          </note>
          <note>
            Den särskilda utredaren som ministern pratar om – ja, vad ska
            jag säga? Att bekämpa och förebygga löser inte problemet med behandling
            av dem som redan har utsatts. Att identifiera brister och föreslå
            åtgärder är bra för barnen, men de vuxna som har blivit utsatta
            då?
          </note>
          <note>
            Ministern rabblar upp vad varje vårdgivare ska utveckla och kvalitetssäkra,
            enligt Socialstyrelsens föreskrifter. Vad säger detta egentligen,
            i verkligheten? Lika mycket som mina egna föreskrifter om att
            jag ska bli miljardär nästa år.
          </note>
          <note>
            När det sedan gäller detta att vårdgivaren ska se till att personal
            har kunskap om våld och övergrepp – hur ska vårdgivaren se till
            detta när det saknas grundutbildning, fortbildning och specialistutbildningar
            inom området?
          </note>
          <note>
            Det är jättebra att föreskrifter finns, men det är också viktigt
            att kontrollera att de följs ute i landet. Följs de inte krävs
            insatser som ministern inte ger några exempel på.
          </note>
          <note>
            I hälso- och sjukvårdens ansvar ingår också att den som söker
            hälso ‑ och sjukvårdens tjänster efter att ha blivit våldsutsatt
            men också behöver annat stöd ska hänvisas till den eller de instanser
            som har den kompetens som motsvarar patientens behov. Det saknas
            en hel vårdkedja för sexuellt traumatiserade patienter, så vart
            ska dessa patienter med behov av specialvård hänvisas? Det skulle
            jag vilja ha svar på av ministern, vilket jag tyvärr inte fick.
            Den kritik som Sverige har fått av Grevio inkluderar just detta.
            Det ska finnas specialiserade mottagningar i Sverige.
          </note>
          <note>
            Anf. 5 Socialminister LENA HALLENGREN (S):
          </note>
          <note>
            Fru talman! Europarådets expertgrupp Grevio lämnar rekommenda
            ­ tioner. När det gäller exakt hur man ska organisera detta ser
            det naturligtvis olika ut i olika länder. Exakt hur det skulle
            se ut är alltså Marléne Lund Kopparklints egen tolkning.
          </note>
          <note>
            Jag tror ändå att jag började med att ganska tydligt säga att
            detta är ett väldigt viktigt område; det är ingen tvekan om det.
            Men det är inte lätt att diskutera med en interpellant i Sveriges
            riksdag som tycker att myndigheters föreskrifter inte är mycket
            värda. Det är ju så vi styr det här landet – genom lagstiftning
            i riksdagen och föreskrifter från myndigheterna.
          </note>
          <note>
            När det gäller hälso- och sjukvården är det inte så att regionerna
            är lite ansvariga, sådär 20–30 procent, utan de är fullt ansvariga.
            Statens ansvar är naturligtvis att se till att vi har en lagstiftning
            som är till fyllest. Naturligtvis ska det göras förändringar i
            hälso- och sjukvårdslagen om så skulle krävas. Det handlar om
            utbildningar och om att se till att myndigheten har stöd och i
            sin tur ger regionerna det stöd som krävs. Men jag vänder mig
            emot att man viftar bort Socialstyrelsens föreskrifter på området
            som att de inte är så mycket värda. Det är de; det är därför vi
            fattar beslut om dem, oftast på grundval av propositioner som
            denna riksdag har beslutat om.
          </note>
          <note>
            I den tilläggsöverenskommelse om kvinnors hälsa och förlossningsvården
            som vi har haft under några års tid – vi har tecknat en ny för
            det kommande året – fastställs bland annat att regionerna ska
            säkerställa att det finns en tydlig vårdkedja för personer som
            blivit utsatta för sexuellt våld eller könsstympning.
          </note>
          <note>
            Precis som med allt annat i samhället betyder inte detta att
            vi från en dag till en annan och från ett år till ett annat är
            i mål med väldigt svåra samhällsutmaningar. Mäns våld mot kvinnor
            är tyvärr något som existerar i ett samhälle som inte är till
            fullo jämställt. Det finns ett skäl till att den sittande regeringen
            inte bara har en feministisk utrikespolitik utan också arbetar
            väldigt mycket med jämställdhetsfrågor.
          </note>
          <note>
            Marléne Lund Kopparklint får gärna använda sitt sista inlägg
            till att tala om vad som ska göras på området för att lösa problemet,
            vid sidan av utbildningar, tilläggsöverenskommelser, lagstiftning,
            straffskärpningar och tioåriga strategier. Jag menar att mycket
            är på gång, men jag vill inte ge sken av att detta är enkelt att
            göra. Om vården inte fungerar till fullo måste vi få den att fungera,
            och det görs inte från Sveriges riksdag.
          </note>
          <note>
            Anf. 6 MARLÉNE LUND KOPPARKLINT (M):
          </note>
          <note>
            Fru talman! Inte nog med att ministern inte svarar på mina frågor,
            hon far också med osanning! Jag har inte sagt att föreskrifter
            inte är viktiga, men om de inte följs blir de ju inte viktiga
            för dem som behöver vård eller när den vård som behövs inte finns.
          </note>
          <note>
            Fru talman! Jag har också gjort lite research om detta med beviljade
            medel till Wonsa. Jag tycker att det är viktigt att de som tittar
            på debatten får reda på sanningen bakom ministerns ord. Det material
            som togs fram och testades 2020 har fått högsta betyg, men när
            det skulle spridas nu under 2021 har ingen region ansett sig kunna
            prioritera utbildningen inom vare sig primärvården eller psykiatrin.
          </note>
          <note>
            Wonsa har kontaktat alla regioner och de ansvariga för all primärvård
            och psykiatri och bara fått in en enda intresseanmälan och ingen
            bokning. Rise har under året skickat ut 800 mappar med information,
            som jag sa tidigare.
          </note>
          <note>
            Ökad kunskap utan anpassad struktur räcker inte. Det spelar ingen
            roll om all personal på Ica får utbildning i att byta däck om
            de inte har en verkstad. De vet ju inte hur de ska göra om de
            inte får öva på det. Då har man inte den praktiska grundkunskapen.
          </note>
          <note>
            Jag kommer också att fortsätta följa frågan och verka för att
            personer som har utsatts för sexuellt våld får tillgång till en
            god vård baserad på bästa möjliga kunskap. Jag vet en annan person
            som också kommer att göra det och som sitter och tittar på denna
            debatt tillsammans med flera tusen andra, och det är den som har
            blivit utsatt för sexualbrott och inte fått vård.
          </note>
          <note>
            Det man nu behöver göra är att fullgöra det man har sagt och
            verkligen ta den här utbildningen och kunskapen på allvar. Den
            finns.
          </note>
          <note>
            Anf. 7 Socialminister LENA HALLENGREN (S):
          </note>
          <note>
            Fru talman! Jag kan försäkra alla som tittar på debatten om att
            det här är en högt prioriterad fråga för Sveriges regering. Det
            är därför det finns en strategi som inte enbart handlar om hälso
            ‑ och sjukvården utan om alla områden i samhället som positivt
            eller negativt bidrar till att kvinnor inte kan känna sig trygga
            och utsätts för våld, vilket i sin tur leder till att de behöver
            rätt vård.
          </note>
          <note>
            Återigen vill jag säga att dialogen med Sveriges kommuner och
            regio ­ ner fortsätter. Jag vill påstå att det finns mycket kunskap.
            Man gör på olika sätt, men jag säger inte att vi inte kan göra
            mer. Det har inte varit mitt budskap i något av mina replikskiften.
          </note>
          <note>
            I den tilläggsöverenskommelse som nu tecknas slås fast att regionerna
            ska säkerställa att det finns en tydlig vårdkedja för personer
            som blivit utsatta för sexuellt våld eller könsstympning. Man
            ska lära av varandra mel ­ lan regionerna, där en del har gått
            före. Det ser lite olika ut på grund av att regionerna är olika
            stora, och man har också i olika utsträckning mött de kvinnor
            som vi talar om i den här interpellationsdebatten.
          </note>
          <note>
            Långsiktigt strategiskt arbete är förstås helt centralt vid sidan
            av det som görs varenda dag i hälso ‑ och sjukvården med all den
            kompetens som finns där. Den behöver samordnas och systematiseras,
            och man behöver lära av varandra.
          </note>
          <note>
            Vi har absolut inte satt någon punkt för detta, och det sista
            initiativet är inte taget, utan detta är ett reformområde där
            det ständigt pågår saker. Det vill jag verkligen säga.
          </note>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2020/21:892 om barnfetma
          </note>
          <note>
            Anf. 8 Socialminister LENA HALLENGREN (S):
          </note>
          <note>
            Fru talman! Alexandra Anstrell har frågat mig om jag avser att
            agera för framtagande av nationella riktlinjer till sjukvården
            för behandling av barn med fetma. Vidare har hon frågat hur jag
            har agerat för att minska barnfetma i Sverige. Slutligen har hon
            frågat om jag har för avsikt att vidta några ytterligare insatser
            för att minska barns fetma i Sverige.
          </note>
          <note>
            För att bromsa utvecklingen av ökad övervikt och fetma krävs
            ett långsiktigt förebyggande arbete på lokal, regional och nationell
            nivå. Arbetet behöver bedrivas av ett flertal aktörer och sektorer
            i samhället , alltifrån förskola, skola och arbetsliv till hälso-
            och sjukvården, transportsektorn, livsmedels branschen och det
            civila samhället.
          </note>
          <note>
            Det finns stora skillnader mellan olika grupper i befolkningen
            vad gäller både livsstil och insjuknande i de stora folksjukdomarna.
            Forskning visar att socioekonomiskt utsatta grupper äter sämre
            och är mer drabbade av hjärt- och kärlsjukdom, typ 2-diabetes,
            cancer och fetma. Dessa skillnader behöver uppmärksammas och beaktas
            inom alla sektorer och på alla nivåer.
          </note>
          <note>
            Regeringen vill med sin folkhälsopolitiska proposition uppmana
            alla aktörer att aktivt arbeta med att främja en god och jämlik
            hälsa och verka för regeringens målsättning att skapa samhälleliga
            förutsättningar för en god och jämlik hälsa i hela befolkningen
            och sluta de påverkbara hälsoklyftorna inom en generation . Propositionen
            utgör ett helhetsgrepp inom ramen för regeringens folkhälsoarbete.
          </note>
          <note>
            Flera departement och myndigheter är involverade. Skolan har
            till exempel stora möjligheter att främja hälsosamma levnadsvanor
            för alla barn och unga och minska sociala skillnader i hälsa.
          </note>
          <note>
            När det gäller frågan om nationella riktlinjer för behandling
            av barn med fetma vill jag hänvisa till Socialstyrelsens pågående
            arbete med natio ­ nella riktlinjer för vård vid fetma. Där kommer
            Socialstyrelsen att ge re ­ kommendationer till hälso- och sjukvården
            om vissa undersökningar och behandlingar för barn och vuxna som
            har fetma. Det är ännu inte bestämt i detalj vilka undersökningar
            eller behandlingar som Socialstyrelsen kom ­ mer att ge rekommendationer
            om. Planen är att riktlinjerna ska publiceras inom kort. I det
            förebyggande arbetet har hälso- och sjukvården en viktig roll
            i mötet med patienter som behöver stöd i sina levnadsvanor. Det
            fram ­ går inte minst i Socialstyrelsens nationella riktlinjer
            för prevention och be ­ handling vid ohälsosamma levnadsvanor,
            där samtal om mat, rökning, riskbruk av alkohol och otillräcklig
            fysisk aktivitet är viktiga delar.
          </note>
          <note>
            Regeringen har bedömt att det finns behov av en samhällelig kraftsamling
            för att vända utvecklingen av övervikt och fetma . En kommitté
            har därför fått i uppdrag att genom ett utåtriktat arbete dels
            öka den allmänna kunskapen om de positiva effekter som fysisk
            aktivitet bidrar till för den enskilde individen, dels mobilisera
            och engagera relevanta aktörer i samhället. Uppdraget ska slutredovisas
            senast den 1 mars 2023.
          </note>
          <note>
            Livsmedelsverket har regeringens uppdrag att främja bra matvanor.
            Inom Livsmedelsverket finns ett nationellt kompetenscentrum för
            måltider inom vård, skola och omsorg som bland annat stöder kommuner
            och regio ­ ner i deras utveckling av de offentliga måltiderna.
            Regeringen har gett Livsmedelsverket i uppdrag att tillsammans
            med liv s medelsbranschen skapa förutsättningar för en överenskommelse
            om att sänka salt- och sock ­ erhalten i livsmedel. Myndigheten
            ska även ta fram kunskapsunderlag om hur intaget av energitäta
            och näring s fattiga livsmedel kan minska. När det gäller sockersötade
            livsmedel ska arbetet i huvudsak fokusera på barn och unga. Uppdraget
            kommer att pågå till och med 2023. Mål et är att tillsam ­ mans
            med livsmedelsbranschen minska intaget av salt, socker och andra
            energitäta näringsfattiga livsmedel hos befolkningen.
          </note>
          <note>
            Regeringen har också gett Folkhälsomyndigheten och Livsmedelsverket
            i uppdrag att ta fram förslag till nationella mål med indikatorer
            för att ge en tydlig inriktning för arbetet med hållbar och hälsosam
            livsmedelskonsumtion, ett uppdrag som Livsmedelsverket och Folkhälsomyndigheten
            ska redovisa senast den 31 januari 2022 .
          </note>
          <note>
            Anf. 9 ALEXANDRA ANSTRELL (M):
          </note>
          <note>
            Fru talman! Tack, ministern, för svaret! Övervikt är ju när ett
            barn väger så mycket att det kan vara ohälsosamt. Kraftig övervikt
            kallas fetma och är en sjukdom. Barn som har för hög vikt behöver
            ändra sina vanor för att gå ned i vikt.
          </note>
          <note>
            Antalet barn med fetma har ökat kraftigt under de senaste årtiondena.
            Statistiken är ganska osäker, för alla söker ju inte hjälp. Man
            räknar dock med att mellan 5 och 10 procent av alla barn i Sverige
            i dag lider av sjuklig fetma.
          </note>
          <note>
            Detta är väldigt många barn, fru talman. Här i Stockholm visar
            den så kallade Stopp-studien att övervikt och fetma bland sjuåringar
            i länet har ökat från 8 till 20 procent sedan 1989, och 70–80
            procent av dem behåller sin övervikt.
          </note>
          <note>
            Fetma påverkar ju hälsa och livskvalitet negativt. Barn med fetma
            drabbas bland annat av högt blodtryck och förstadiet till diabetes
            typ 2 men också av psykisk ohälsa.
          </note>
          <note>
            Prognosen för barn med övervikt är ganska dålig. Ungefär 80 procent
            av de barn som i sex- till sjuårsåldern är överviktiga är fortfarande
            överviktiga i övre tonåren. Man har i USA beräknat att vid ett
            bmi på 45 vid 20 års ålder minskar livslängden med 13 år för män
            och med åtta år för kvinnor.
          </note>
          <note>
            För att bromsa utvecklingen av övervikt och fetma krävs ett långsiktigt
            nationellt förebyggande arbete lokalt, regionalt och nationellt,
            precis som ministern var inne på.
          </note>
          <note>
            Sveriges Radio rapporterade tidigare under hösten att trots att
            fetma medför väldigt svåra konsekvenser finns i dag inga riktlinjer
            för hur barn med fetma ska tas om hand inom sjukvården. Jag tycker
            att det är märkligt. Det som ministern säger om att det nu är
            riktlinjer på gång tycker jag dock är bra. Men varför har det
            tagit så lång tid, och varför är det fortfarande inte klart?
          </note>
          <note>
            Fru talman! Denna regering har snart regerat i åtta år. Jag tänker
            på hur många barn som gått utan riktig hjälp under den tiden.
            Åtta år är en ganska lång tid om man är åtta år – hips vips är
            man 16 år. Jag tänker på hur många föräldrar som har slitit sitt
            hår under den här tiden. För dem är åtta år också en väldigt lång
            tid.
          </note>
          <note>
            Många äter för mycket och rör sig för lite. Allt fler sitter
            stilla mycket, bland annat på grund av att de tittar på olika
            typer av skärmar. Som förälder kan det kännas väldigt svårt att
            hjälpa sitt barn att gå ned i vikt. Man vill heller inte sätta
            griller i huvudet på barnet, så att det får ätstörningar. Hur
            ser egentligen föräldrastödet ut?
          </note>
          <note>
            Om det inte finns riktlinjer för vården kan man snabbt räkna
            ut att väldigt många inte får den vård som de har rätt till. Att
            vi inte har en likvärdig vård över hela landet är märkligt och
            skamligt.
          </note>
          <note>
            Fru talman! Det är väl inte meningen att vi inte ska kunna ge
            dessa barn och föräldrar rätt vård och stöd över hela landet?
          </note>
          <note>
            Anf. 10 Socialminister LENA HALLENGREN (S):
          </note>
          <note>
            Fru talman! Tack, Alexandra Anstrell, för frågan! Den är väldigt
            relevant. Det är precis därför som vi arbetar med den på många
            olika fronter. Sedan är det så att Alexandra Anstrells parti hade
            åtta år på sig att ta fram de nationella riktlinjerna eller att
            lägga fram en folkhälsopolitisk proposi ­ tion som visar på en
            insikt om de socioekonomiska faktorernas betydelse. Det fanns
            ju inte heller en sådan.
          </note>
          <note>
            Under den tid som denna regering har regerat har vi bland annat
            tagit fram en bred folkhälsopolitisk proposition att ha som en
            grund för allt det arbete som vi gör. Vi vet ju att det vi talar
            om precis nu, barnfetma, är ett exempel på hur socioekonomiska
            faktorer spelar roll och på hur folkhälsan inte är jämlik i landet.
            Hur kan vi på många olika sätt se till att barn och unga får växa
            upp med goda villkor så att de kan leva långa och friska liv?
            Och hur möter vi den vuxna delen av befolkningen, där det också
            finns en ojämlik hälsa i många delar?
          </note>
          <note>
            Om det är märkligt att detta ännu inte är framme vet jag inte.
            Det här betyder inte att regionerna inte arbetar med att motverka
            fetma hos barn och unga och att de inte har ett intensivt arbete.
            Men när det gäller att ta fram de nationella riktlinjerna är Socialstyrelsen
            snart framme. Jag har förstått att de ska publicera en remissversion
            den 14 december.
          </note>
          <note>
            Det finns nu en kommitté som sedan drygt ett år tillbaka, ett
            och ett halvt år tillbaka, arbetar med fysiska aktiviteter i hela
            befolkningen för att man ska inse vikten och betydelsen av det.
            Uppdraget till Livsmedelsverk ­ et om att sänka salthalten och
            sockerhalten i livsmedel är förstås också viktigt.
          </note>
          <note>
            Eftersom SKR aldrig kan stå i denna talarstol ska jag berätta
            att de har en nationell arbetsgrupp för behandling av fetma hos
            barn och unga. Det är ett arbete som sker i nära dialog med Socialstyrelsen.
            Jag vet också att regioner, om det är hälften av regionerna eller
            sju åtta stycken, har påbörjat ett arbete kring prevention av
            barnfetma via innovationsprogram. Man arbetar alltså på runt om
            i landet.
          </note>
          <note>
            Vår ambition är att ta ett samlat grepp både med folkhälsopropositio
            ­ nen, som ska rama in det vi gör, och med det arbete som såväl
            Socialsty ­ relsen som Folkhälsomyndigheten och Livsmedelsverket
            gör.
          </note>
          <note>
            Vi kan stå här och diskutera: Vad borde göras? Och varför gör
            inte alla precis så? Varför röker människor fast de vet att det
            är farligt? Hur bedriver vi det preventiva arbetet? Vi behöver
            arbeta på många olika fronter för att stärka folkhälsan – det
            är ingen tvekan om det. Men som jag inledde med att säga tycker
            jag att det är väldigt bra att Alexandra Anstrell tar upp just
            denna fråga. Det är mycket som görs, men det är utmanande och
            svårt.
          </note>
          <note>
            Det är klart att skolan spelar roll. Jag tänker till exempel
            att skolmåltiderna är en viktig del. Så har det varit i Sverige
            länge. Det finns tillgång till skolmat, och den har en bra sammansättning.
            Jag tror inte att vi nog kan understryka det. Det är ett sätt
            att garantera att eleverna får ett mål mat om dagen som dessutom
            är väl komponerat och sammansatt.
          </note>
          <note>
            Jag ska avsluta med att i detta inlägg säga att Folkhälsomyndigheten
            tittar på olika indikatorer för att mäta den svenska folkhälsan.
            Man uppdaterar indikatorerna vartannat år. En av dem är just övervikt
            och fetma. Det handlar om att vi ska kunna följa detta och se
            vad det är som verkar ge effekt.
          </note>
          <note>
            Anf. 11 ALEXANDRA ANSTRELL (M):
          </note>
          <note>
            Fru talman! Tack, ministern, för det utvecklade svaret! Barn
            med fetma har dels tre gånger så hög risk att dö redan i tidig
            vuxen ålder som barn i den allmänna befolkningen, dels högre risk
            att drabbas av ångest och depression. De får också kärlsjukdomar
            och diabetes.
          </note>
          <note>
            I en studie visade det sig att fetma var kopplad till ökad risk
            för att utveckla ångest och depression just hos barn och ungdomar.
            Flickor med fetma hade 43 procent högre risk att drabbas av ångest
            och depression än flickor i den allmänna befolkningen, medan pojkar
            med fetma hade 33 procent högre risk att drabbas än andra pojkar.
            Det är alltså fyra av tio flickor och tre av tio pojkar. Studien
            baserades på över 12 000 barn mellan 6 och 17 år som behandlats
            för fetma och som jämfördes med en matchad grupp på 60 000 barn
            i den allmänna befolkningen.
          </note>
          <note>
            Allt fler barn och unga i Sverige rapporterar om psykisk ohälsa.
            Sedan mitten av 80-talet har andelen unga som uppger att de har
            återkommande psykosomatiska symtom fördubblats, och nästan hälften
            av 15-åringarna har denna typ av besvär. Andelen barn och unga
            som behandlas för depression och ångestsyndrom ökar, och det är
            betydligt fler flickor och unga kvinnor än pojkar och unga män
            som får behandling.
          </note>
          <note>
            Stora regionala skillnader råder vad gäller vård och behandling
            av psykiatriska tillstånd och sjukdomar. Det framkommer i alla
            fall i en rapport från Socialstyrelsen.
          </note>
          <note>
            Fru talman! Även på det här området pratar vi alltså om stora
            skillnader över landet. Är det inte meningen att vi ska ha en
            jämlik vård över hela Sverige? Det är ett långt land, men vi borde
            ändå kunna säkerställa att vi får en jämlik vård.
          </note>
          <note>
            Kan det finnas ett samband mellan dessa två saker – den ojämlika
            vården när det gäller fetma och den ojämlika vården när det gäller
            psykisk ohälsa? Är det så att man inte kan, hinner, mäktar med
            eller vet hur man ska göra för att hantera den här biten? Jag
            vet inte om ministern kan fylla i där.
          </note>
          <note>
            Störst ökning av psykisk ohälsa är det bland kvinnor som precis
            har blivit myndiga, 18 år. Vad händer när man fyller 18 år? Jo,
            då lämnas man faktiskt att göra allting själv. Då kan inte någon
            förälder hjälpa till. Det är inte så lätt att ta ansvar och få
            hjälp i tid när man kanske inte mår så bra.
          </note>
          <note>
            I en nationell kartläggning av förekomsten av självskadebeteende
            hos patienter inom barn- och ungdomspsykiatrin visar det sig att
            självskade ­ beteendet är mycket vanligt hos högstadieelever.
            47,2 procent av alla som var med i studien hade någon gång gjort
            någon form av skada på sig själv. Framför allt var det unga kvinnor.
            73,8 procent hade svarat i den här stu ­ dien att de hade någon
            form av självskadebeteende.
          </note>
          <note>
            Fru talman! Det känns lite som att det skenar åt flera olika
            håll och att regeringen faktiskt ligger steget efter.
          </note>
          <note>
            Anf. 12 Socialminister LENA HALLENGREN (S):
          </note>
          <note>
            Fru talman! Nu handlar väl i och för sig inte interpellationen
            om barnfetma och kopplingen till psykisk hälsa. Helt ärligt är
            jag inte helt säker på hur klockrena alla kopplingar är. Jag inser
            naturligtvis att det finns en stor risk att de som lider av fetma,
            som har gjort det i många år och som känner att de inte får det
            stöd och den vård som krävs kan utveckla psykisk ohälsa. Men jag
            tror inte att det är riktigt så enkelt.
          </note>
          <note>
            Vi kan titta på psykisk ohälsa. Varför ökar den i samhället?
            Jag tänker att det finns många olika bottnar. Jag har haft anledning
            att fundera på det även tidigare. Jag skulle säga att psykisk
            ohälsa kanske är vår tids stora folkhälsosjukdom eller vårt stora
            folkhälsoproblem. För en del är det en sjukdom, en diagnos, som
            gör att de inte kan arbeta. För andra är det något som de kanske
            går och dras med även om de kan få sitt vardagsliv att fungera,
            men med mycket sämre livskvalitet.
          </note>
          <note>
            Det är en betydligt större andel kvinnor, inte minst i äldreomsorg
            och liknande, som är sjukskrivna med hänvisning till psykisk ohälsa
            jämfört med många andra. Äldres ensamhet och isolering är inte
            bara ett resultat av pandemin. Man har kunnat se över tid att
            många äldre upplever den ökade ensamheten, som kommer med åren.
            När vänner och familjemed ­ lemmar, make, maka eller partner,
            faller ifrån kan det bli väldigt svårt att hantera.
          </note>
          <note>
            Men om vi ska fokusera på det som är barnfetma vill jag ändå
            säga något. Arbetet för att förbättra folkhälsan kräver att man
            ser de socioekonomiska faktorerna. Det är ju inte bara så vi har
            större utmaningar i vissa regioner än i andra och att det handlar
            om hur man styr, vilken typ av vård man erbjuder eller hur man
            har organiserat skolhälsovården. Riktigt så en ­ kelt är det inte.
            Det finns, menar jag, delar i varje region där man har det uppenbart
            tuffare med svåra utmaningar, och det sammanfaller inte sällan
            med ett annat utanförskap.
          </note>
          <note>
            Vårdprogram och nationella riktlinjer från Socialstyrelsen är
            viktiga saker, och även det uppdrag som Livsmedelsverket har att
            tillsammans med livsmedelsbranschen skapa förutsättningar för
            en överenskommelse om att sänka salt- och sockerhalten i livsmedel
            är väldigt viktigt. Jag tror att alla känner igen sig: Man går
            och handlar och fascineras över hur den gigantiska läskflaskan
            kan vara billigare än motsvarande mängd mjölk eller någonting
            annat som är nyttigt. Varför är frukt dyrt? Varför är det tillsatt
            socker i ketchup och så vidare?
          </note>
          <note>
            Det visar sig också att även om man tror att man dricker samma
            läsk – jag ska inte säga något namn, men det är en läsk som finns
            i många olika länder – så smakar det inte alltid likadant, och
            det är för att man har bestämmelser om hur mycket socker det får
            vara i produkter. Det är alltså inte så att det måste vara på
            ett visst sätt, utan vi har alla möjligheter att försöka att påverka
            detta.
          </note>
          <note>
            Det tror jag spelar en väldigt stor roll. Även om var och en
            gör sitt val av vilka produkter och vilka livsmedel man handlar
            är det rimligt att vi gör vårt bästa för att se till att de alternativ
            som finns inte har socker- och salttillsatser i onödan. Sådant
            påverkar ju hälsan, inte minst när det gäller övervikt och fetma.
            Mycket av vanor grundläggs tidigt, så det är förstås viktigt att
            föräldrar känner till detta och tänker på det. Skolan spelar också
            en viktig roll i form av skolhälsovårdens samtal, skolmåltider
            och mycket annat.
          </note>
          <note>
            Det finns som sagt flera olika delar i detta: kommittéer, uppdrag
            till myndigheter och en omfattande proposition.
          </note>
          <note>
            Anf. 13 ALEXANDRA ANSTRELL (M):
          </note>
          <note>
            Fru talman! Jag håller med om det som ministern pratade om i
            sitt tidigare inlägg, om skolmaten och hur viktig den är. En hel
            del barn har faktiskt en ofrivillig 5:2-diet, det vill säga att
            de får sjyst mat fem dagar i veckan men inte de andra två. Det
            finns också bevittnat från väldigt många skolkockar att det går
            mer skolmat på måndagar än övriga dagar.
          </note>
          <note>
            Vi har helt enkelt många barn som inte mår så bra. Socioekonomiska
            faktorer kan absolut spela in, men hur menar ministern att det
            här skulle kompenseras i de olika riktlinjerna som hon har pratat
            om ska tas fram?
          </note>
          <note>
            Jag tänker att prognosen är ganska dålig för barn med fetma,
            och det har försämrats hela tiden. Ungefär 80 procent av barn
            mellan sex och sju år blir alltså överviktiga i de sena tonåren,
            och det är också där vi kan se den psykiska ohälsan. Ministern
            var inne på att det kanske inte finns något typiskt samband. Kanske
            det inte har ett samband, kanske det har det. Jag tänker ändå
            att sju av tio flickor mår dåligt i högstadieåldern, och det finns
            inga riktlinjer vare sig för fetma eller psykisk ohälsa.
          </note>
          <note>
            Så här kan vi faktiskt inte ha det. Jag tänker att barnen ju
            är barn här och nu. Om åtta år är de flesta av de här barnen snart
            vuxna. Vi behöver inte heller blanda in någon tidigare regering.
            Åtta år är som sagt en väldigt lång tid, och regeringen har snart
            regerat i åtta år. Hur lång tid kommer det sedan inte att ta innan
            riktlinjerna är på plats och faktiskt används ute på de olika
            ställena? Jag tycker att regeringen sviker dessa barn.
          </note>
          <note>
            Anf. 14 Socialminister LENA HALLENGREN (S):
          </note>
          <note>
            Fru talman! Under den förra mandatperioden lade regeringen fram
            den stora folkhälsopolitiska propositionen om att sluta de påverkbara
            hälso ­ klyftorna inom en generation. Det var ju inte för att
            vi tyckte att det var angeläget att dra ut på arbetet utan för
            att påvisa att det tar tid att förändra den typen av omfattande
            strukturer i samhället.
          </note>
          <note>
            Det finns väldigt starka socioekonomiska faktorer när vi tittar
            på såväl barnfetma – som i det här fallet – som på hur man äter
            och lever, om föräldrarna arbetar, vilken inkomst de har och hur
            de tänker när det gäller att laga mat hemma. Alexandra Anstrell
            beskrev förut det som vi alla vet, nämligen att alla barn inte
            har samma förutsättningar. De kanske inte får ett lagat mål mat
            hemma varje dag och så vidare.
          </note>
          <note>
            Det finns alltså väldigt mycket att arbeta med, och den propositionen
            ramar in arbetet och sätter en väldigt hög ambitionsnivå att det
            är dit vi ska.
          </note>
          <note>
            De nationella riktlinjerna är viktiga för vårdgivarna och för
            alla regio ­ ner, men jag vet och utgår från att regionerna arbetar
            på. Det är inte så att man gör ingenting och väntar på riktlinjer.
            Däremot är det väldigt bra, när man har arbetat på och vet att
            det finns väldigt många olika erfarenheter, att samla ihop det
            som är den bästa kunskapen helt enkelt för att kunna vägleda på
            ett bättre sätt.
          </note>
          <note>
            Kommittén för främjande av ökad fysisk aktivitet ska arbeta brett
            och har ett uppdrag att nå ut till civilsamhället och folkrörelseorganisationer,
            och man samarbetar förstås med idrottsorganisationer. Men det
            viktigaste kanske inte är att nå just dem som redan är engagerade
            i en idrottsorganisation och tränar några gånger i veckan utan
            tvärtom att nå väldigt många av dem som man inte når enkelt. Detta
            är en av kommitténs uppgifter, och jag vet att de arbetar på och
            hoppas förstås att de ska kunna nå framgång under den tiden.
          </note>
          <note>
            Det här är ett viktigt område, och de socioekonomiska skillnader
            som finns i vårt samhälle syns också i en sådan fråga som barnfetma.
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2020/21:906 om Karolinska institutets
            Kinasamarbeten
          </note>
          <note>
            Anf. 15 Statsrådet MATILDA ERNKRANS (S):
          </note>
          <note>
            Fru talman! Joar Forssell har frågat mig vad jag gör för att
            sprida kunskap bland beslutsfattare och andra relevanta instanser
            inom universitets ‑ och högskoleväsendet och upplysa om de säkerhetsrisker
            som föreligger vid samarbete med diktaturer och deras företrädare.
            Vidare har Joar Fors ­ sell frågat mig vilka övriga åtgärder regeringen
            gör och vilka övriga kommentarer jag vill ge med anledning av
            det inträffade.
          </note>
          <note>
            Jag kan inte närmare gå in på detaljer i det enskilda fallet
            som lyfts fram , vilket också interpellanten visar förståelse
            för, utan dagens diskus ­ sion bör föras på en mer generell nivå.
          </note>
          <note>
            Sverige ska vara ett öppet land som främjar nära kontakter med
            andra länder och människor, inklusive forskare och studenter.
            En omfattande internationell närvaro med samarbete och forskningsutbyte
            med andra länder utgör en viktig grund för den starka politiska,
            teknologiska och vetenskapliga ställning som Sverige har i världen.
          </note>
          <note>
            För att Sverige ska kunna utveckla och stärka sin position som
            en ledande kunskapsnation behövs fortsatt öppenhet mot omvärlden.
            Samtidigt kräver öppenheten både medvetenhet om de säkerhetshot
            och risker som finns samt ett systematiskt arbete för att motverka
            dessa.
          </note>
          <note>
            För att stärka säkerhetsskyddet har en ny säkerhetsskyddslag
            tagits fram av regeringen och gäller sedan 2019 efter att den
            antagits av riksdagen.
          </note>
          <note>
            Som myndigheter ansvarar universitet och högskolor självständigt
            för verksamhet en som bedrivs vid det enskilda lärosätet . Detta
            gäller också säkerhetsarbetet, liksom arbetet med frågor som rör
            säkerhetsskydd inom vilket lärosätena har ansvar att följa de
            lagar och regler som gäller .
          </note>
          <note>
            Säkerhetspolisen, Säpo, är tillsynsmyndighet i säkerhetsskyddsfrågor,
            och lärosätena har vid behov löpande kontakt med Säpo. Säpo har
            genomfört flera insatser för att höja kunskapen och öka medvetenheten
            om den säkerhetshotande verksamhet som pågår mot Sverige. Bland
            annat har en riktad insats gjorts till säkerhetsskyddschefer och
            personal från universitet och högskolor i samarbete med Försvarshögskolan.
          </note>
          <note>
            Regeringen arbetar systematiskt i nära dialog med lärosätena
            med att följa deras säkerhetsarbete i nom ramen för den löpande
            styrningen, exem ­ pelvis i de årliga myndighetsdialogerna. Under
            våren 2020 tog jag ytterli ­ gare initiativ till kontakt med lärosätena
            för att betona vikten av ett aktivt säkerhetsskyddsarbete. Också
            i regeringens forskningspolitiska proposi ­ tion (prop. 2020/21:60
            ) betonas vikten av en säker hantering av skydds ­ värd forskningsverksamhet.
          </note>
          <note>
            Sverige ska vara ett öppet land. Sverige ska också vara ett tryggt
            och säkert land. D e hot mot landets säkerhet som förekommer ska
            hanteras och motverkas aktivt. Regeringen överlämnade i våras
            proposition en Ett starkare skydd för Sveriges säkerhet ( p rop.
            2020/21:194) . I den finns förslag på skärpta krav på aktuella
            verksamheter i samband med upphandlingar, upprättande av avtal
            och andra former av samarbeten som innebär att deras känsliga
            verksamhet exponeras för externa aktörer. J ust nu arbetar reger
            ­ ingen med att ta fram en ny nationell säkerhetsstrategi. R egeringens
            arbete i dessa frågor fortsätter med det sagt med oförminskad
            kraft.
          </note>
          <note>
            Andre vice talmannen konstaterade att interpellanten inte var
            närvarande i kammaren och förklarade interpellationsdebatten avslutad.
          </note>
          <note>
            Ajournering
          </note>
          <note>
            Kammaren beslutade kl. 12 . 51 på förslag av andre vice talmannen
            att ajournera sammanträdet till kl. 13 . 00 i väntan på att arbetsmarknadsminis
            ­ ter Eva Nordmark skulle infinna sig i kammaren för att lämna
            svar på interpellation 2020/21 : 864 .
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 13 . 00 .
          </note>
          <note>
            § 9 Svar på interpellation 2020/21:864 om arbetslösheten i Sverige
          </note>
          <note>
            Anf. 16 Arbetsmarknadsminister EVA NORDMARK (S):
          </note>
          <note>
            Fru talman! Jan Ericson har frågat mig vilka åtgärder jag har
            vidtagit för att motverka den negativa utveckling som nu sker
            på svensk arbetsmarknad.
          </note>
          <note>
            Regeringen har under pandemin gjort historiskt stora satsningar
            för att fler arbetslösa ska komma i jobb och utbildning. Svensk
            ekonomi har återhämtat sig starkare än väntat, vilket bland annat
            regeringens åtgärder bidragit till. Inte minst möjligheten till
            korttidsarbete har bidragit till att rädda svenska jobb och företag.
          </note>
          <note>
            Budgetsatsningarna inom arbetsmarknadspolitiken uppgår till över
            9 miljarder kronor 2021. Över 2 miljarder kronor satsas för att
            öka antalet deltagare i arbetsmarknadsutbildning, upphandlade
            matchningstjänster, extratjänster och introduktionsjobb. I regeringens
            vårändringsbudget för 2021 avsattes ytterligare 448 miljoner kronor
            för att fler arbetslösa ska få ta del av en matchningstjänst,
            en extratjänst eller ett introduktionsjobb.
          </note>
          <note>
            Även om etableringen på arbetsmarknaden har gått snabbare för
            nyanlända de senaste åren jämfört med för tio år sedan har ambitionsnivån
            höjts ytterligare. Under hösten 2020 gav r egeringen Arbetsförmedlingen
            i uppdrag att införa intensivåret från den 15 april 2021. S yftet
            är att deltagarna ska komma i arbete inom ett år.
          </note>
          <note>
            R egeringen arbetar även för att införa etableringsjobb i enlighet
            med parternas förslag. Genom etableringsjobben kommer staten att
            stimulera att anställningar för nyanlända och långtidsarbetslösa
            kommer till stånd , för att öka deras chanser till jobb och varaktig
            etablering på arbetsmarknaden.
          </note>
          <note>
            Många arbetslösa saknar den kompetens som behövs för att etablera
            sig på arbetsmarknaden. Regeringen har vidtagit åtgärder för att
            fler ar ­ betslösa med utbildningsbehov ska studera. I november
            2020 vidgade regeringen möjligheten för arbetslösa att studera
            med bibehållet aktivitets ­ stöd. Regeringen har även beslutat
            att studiestartsstöd under 2021 ska kun ­ na lämnas till den som
            är anmäld som arbetssökande hos Arbetsförmed ­ lingen, oavsett
            hur länge personen har varit arbetslös. I juni 2021 utökades också
            möjligheten att deltidsstudera parallellt med deltagande i jobb-
            och utvecklingsgarantin.
          </note>
          <note>
            Svensk ekonomi fortsätter att återhämta sig , och många kommer
            tillbaka i arbete. För att utbilda för framtidens arbetsmarknad
            initierade regeringen redan 2014 Kunskapslyftet, en utbyggnad
            av utbildningsplatser – inklusive studiestöd – inom komvux, yrkeshögskolan,
            folkhögskolan och högskolan. Under 2021 motsvarar satsningen totalt
            150 000 utbildningsplatser.
          </note>
          <note>
            Arbetsmarknadsläget har förbättrats, och sysselsättningen har
            ökat under det första halvåret i år. Framöver bedöms sysselsättningen
            fortsätta att öka och arbetslösheten minska.
          </note>
          <note>
            Samtidigt är det för många som riskerar att fastna i långtidsarbetslöshet.
            Därför föreslår regeringen förstärkningar med 8 miljarder kronor
            inom jobbpolitiken under 2022 , så att alla kan vara med och ta
            Sverige framåt efter pandemin.
          </note>
          <note>
            Anf. 17 JAN ERICSON (M):
          </note>
          <note>
            Fru talman! Tack för svaret, arbetsmarknadsministern!
          </note>
          <note>
            Före valet 2014 utlovade Stefan Löfven och Socialdemokraterna
            att Sverige skulle ha EU:s lägsta arbetslöshet år 2020. Nu vet
            vi hur det gick. Den svenska arbetslösheten har utvecklats oroväckande
            sedan 2014, och Sverige ett av de länder som faktiskt lyckats
            sämst med jobben under pan ­ demin. I dag har bara tre EU-länder
            högre arbetslöshet än Sverige. Sverige är alltså verkligen inte
            bäst, utan vi ligger på plats 24 av 27 länder.
          </note>
          <note>
            Vi har nu dessutom högre arbetslöshet än genomsnittet i EU –
            något som aldrig tidigare har hänt sedan vi gick med i EU 1995,
            oavsett regering. Som om inte detta skulle vara nog har vi nu
            också rekordhög långtids ­ arbetslöshet: Nästan 200 000 svenskar
            har varit arbetslösa i över ett år. Det är den högsta siffra som
            uppmätts i vårt land.
          </note>
          <note>
            Under den moderatledda alliansregeringen hade Sverige högst sysselsättningsgrad
            i hela EU, och detta gällde även under finanskrisen. Denna topplacering
            har Sverige behållit – fram till nu. Nu halkar Sverige ned även
            i denna statistik. Under perioden 2014–2020 hade Sverige den näst
            sämsta utvecklingen i hela EU när det gäller sysselsättning; endast
            Rumänien var sämre. I de senaste siffrorna från Eurostat är Sverige
            inte längre bäst i EU när det gäller sysselsättningsgrad heller.
          </note>
          <note>
            Fru talman! Det som hänt med svenska jobb de senaste sju åren
            duger helt enkelt inte. Faktum är att precis allt har gått åt
            fel håll på svensk arbetsmarknad sedan 2014, och det gäller såväl
            under stark högkonjunktur som under pandemin. Detta kostar svenska
            skattebetalare enorma summor. Hade Sverige bara haft samma utveckling
            på arbetsmarknaden som genomsnittet i EU hade statsfinanserna
            stärkts med hela 42 miljarder om året. Det är pengar som kunde
            ha stärkt välfärden, polisen och tryggheten samt skapat utrymme
            för sänkta skatter.
          </note>
          <note>
            Arbetsmarknadsministerns svar innehåller uppräkningar av främst
            gamla kända så kallade arbetsmarknadspolitiska åtgärder och program,
            och man talar om historiskt stora satsningar. Men tyvärr har vi
            ju haft denna negativa utveckling trots regeringens alla program
            och miljardsatsningar. Regeringens politik fungerar bevisligen
            inte, och mer av den medicin som inte har fungerat är knappast
            vägen framåt.
          </note>
          <note>
            Återigen: Det som har hänt med svenska jobb de senaste sju åren
            duger helt enkelt inte. Sverige behöver en ny, moderatledd regering
            som ger hoppet tillbaka till alla dem som i dag står utanför arbetsmarknaden.
            Det hoppet har jag svårt att se att dagens regering kan skapa.
          </note>
          <note>
            Fru talman! Jag har hört företrädare för Socialdemokraterna påstå
            att Sverige lyckades ännu sämre med jobben under finanskrisen.
            Detta är rent falska påståenden. Det finns tydlig statistik på
            detta från Eurostat. Från fjärde kvartalet 2008 till fjärde kvartalet
            2011, alltså de år som omfattas av finanskrisen, var det bara
            fyra länder i EU som lyckades bättre med att hålla ned arbetslösheten
            än Sverige. Vi var alltså i topp fem under finanskrisen, trots
            att det på den tiden inte fanns något permitteringsstöd att tillgå.
            Jag tycker att det var en lysande prestation av den moderatledda
            alliansregeringen.
          </note>
          <note>
            Under pandemin, som vi förhoppningsvis snart ser slutet på, ser
            dock verkligheten annorlunda ut. Nu är Sverige i stället ett av
            de länder som lyckas sämst med att rädda jobben. Jag måste fråga
            arbetsmarknadsminis ­ tern om hon är nöjd med resultatet av regeringens
            politik. Tror hon verk ­ ligen själv att den rekordhöga långtidsarbetslösheten
            kommer att minska med regeringens politik? Och varför ska vi tro
            på regeringens löften nu , när det gamla löftet om EU:s lägsta
            arbetslöshet 2020 i stället blev EU:s fjärde högsta arbetslöshet?
          </note>
          <note>
            Anf. 18 Arbetsmarknadsminister EVA NORDMARK (S):
          </note>
          <note>
            Fru talman! Jag kan konstatera att det för varje månad sedan
            årsskiftet är fler som går till jobb och studier än vad det är
            som skriver in sig på Arbetsförmedlingen. Regeringens kraftfulla
            åtgärder har bidragit till att vi har räddat tusentals jobb och
            till att vi nu ser en vändning. Denna vändning kommer att bli
            än mer kraftfull och stark när vi nu också kan ta bort de restriktioner
            som gällt under pandemin. Vi ska komma ihåg att covid-19 inte
            bara har drabbat liv och hälsa utan även slagit hårt mot arbetsmarknaden.
          </note>
          <note>
            Det regeringen nu ser är en vändning. Vi kan ta ett exempel från
            i dag: Det finns 111 020 lediga jobb i Platsbanken. Trots att
            vi har ett fortsatt allvarligt läge – med en långtidsarbetslöshet
            som vi nu ska pressa tillbaka och även ett behov från arbetsgivarna
            av att anställa – ser vi att det har vänt. Vi ser ljusningen,
            och vi ser att många nya jobb växer till i ekonomin. Det sker
            inte minst i och med den nyindustrialisering som sker i norra
            Sverige och som innebär att tiotusentals nya jobb kommer att skapas
            under de kommande åren.
          </note>
          <note>
            Det är alltså inte så nattsvart som Moderaterna vill göra gällande.
            Vi är bland de länder i EU som har högst andel av befolkningen
            i arbete, och till och med efter en av de värsta ekonomiska kriser
            vi sett på svensk arbetsmarknad sedan andra världskriget är sysselsättningsgraden
            alltså högre än när Moderaterna styrde. Politik gör skillnad,
            fru talman.
          </note>
          <note>
            Anf. 19 JAN ERICSON (M):
          </note>
          <note>
            Fru talman! Socialdemokraterna har ju sina egna sätt att hantera
            allvarliga samhällsfrågor. Man skyller antingen på någon annan
            eller bagatelliserar problemen och försöker att prata om något
            annat eller dölja problemen i statistiken.
          </note>
          <note>
            Tyvärr gick det inte så bra före pandemin heller. Vi tappade
            jättemyck ­ et mot andra länder även under högkonjunkturen, och
            under pandemin har det som sagt gått ännu sämre. Faktum är att
            det mesta har gått åt fel håll under hela den tid som dagens regering
            har styrt. Det gäller exempelvis skolresultaten, integrationen,
            kriminaliteten, energiförsörjningen och arbetslösheten, för att
            bara nämna några saker.
          </note>
          <note>
            Tyvärr har allt detta ett samband. Svaga skolresultat gör det
            svårt att få jobb. Alltför stor invandring av lågutbildade människor
            som inte behärskar det svenska språket leder till arbetslöshet
            och i värsta fall kriminalitet som alternativ försörjning.
          </note>
          <note>
            Även en misslyckad energipolitik leder till förlorade jobb. Runt
            om i landet ser vi effekterna av regeringens politik. I Robertsfors
            i Västerbotten uteblev 2 000 nya jobb på grund av elbrist. I Uddevalla
            har man gått miste om 1 500 jobb de senaste åren av samma orsak.
            I Laholm har ungefär 2 000 jobb gått i stöpet på grund av brist
            på el. Redan 2019 fick Pågen stoppa utökningen av sin produktion
            på grund av elbrist, och ventilationsföretaget Lindab tvingades
            välja bort investeringar i Sverige till förmån för Tyskland, Estland
            och Danmark på grund av osäker eltillgång.
          </note>
          <note>
            På samma sätt kan man fortsätta. Det har blivit stopp för etablering
            av allt från livsmedelshallar till datahallar på grund av en misslyckad
            energipolitik.
          </note>
          <note>
            Även andra regeringsbeslut – eller brist på beslut – påverkar
            jobben. I norra Sverige väntar ett antal gruvprojekt sedan åtskilliga
            år på besked. Att man tvingas vänta så otroligt länge på ett ja
            eller nej är orimligt och kostar massor av jobb som skulle behövas
            just nu. Då har jag inte ens nämnt att regeringens egen myndighet
            länsstyrelsen överklagade Cementas tillstånd och alla effekter
            som detta får på jobben.
          </note>
          <note>
            Höjda skatter på transporter, energi, kapital och företagande
            skapar inte heller några jobb utan driver arbetstillfällen ut
            ur landet. Detta sker samtidigt som otrygghet i våra förorter
            tvingar butiker att stänga och hantverkare får se sina arbetsfordon
            brinna upp.
          </note>
          <note>
            Jobb skapas inte av arbetsmarknadspolitik utan av en samlad politik
            för företagande och jobbskapande. Rimliga skatter, stabil energiförsörjning,
            krafttag mot hot och skadegörelse som drabbar småföretagare, en
            skola med kvalitet, rimliga kostnader för transporter och en rättssäker
            myndighetsutövning och tillståndsgivning är några av de saker
            som behövs.
          </note>
          <note>
            Dagens regering har misslyckats med det mesta av detta. Man klamrar
            sig fast vid sin gamla arbetsmarknadspolitik och försöker samtidigt
            att dölja arbetslösheten genom att gömma den i statistiken. Detta
            är alltså samma metod som den gamla S-regeringen använde före
            2006 när man förtidspensionerade 140 personer om dagen för att
            försöka snygga till arbetslöshetssiffrorna.
          </note>
          <note>
            Men, fru talman, detta är en återvändsgränd. Dagens regering
            har med sin politik medverkat till den näst sämsta utvecklingen
            av sysselsättningen i EU, och vi har nu den fjärde högsta arbetslösheten
            av alla 27 EU-länder. Vi har för första gången högre arbetslöshet
            än EU-snittet och dessutom den högsta långtidsarbetslöshet som
            uppmätts i Sverige. Detta är ett rejält fiasko av en regering
            som lovade att Sverige skulle ha EU:s lägsta arbetslöshet 2020.
          </note>
          <note>
            Vi måste ge människor hoppet tillbaka i stället för att fortsätta
            som förut. Vi måste presentera en politik som verkligen kan göra
            skillnad. Men då krävs en helt annan politik än den gamla skåpmat
            som regeringen erbjuder och som har lett fram till de här problemen.
          </note>
          <note>
            Jag måste fråga arbetsmarknadsministern: Inser inte arbetsmarknadsministern,
            med den fackliga bakgrund hon själv har, att Sverige är på fel
            väg, att det behövs någonting nytt och att det inte går att fortsätta
            i de gam ­ la hjulspåren? Det har ju inte fungerat.
          </note>
          <note>
            Anf. 20 Arbetsmarknadsminister EVA NORDMARK (S):
          </note>
          <note>
            Fru talman! Jag vill, med all respekt, bemöta i alla fall två
            felaktigheter här.
          </note>
          <note>
            För det första ligger Sverige fortfarande i toppligan vad gäller
            sysselsättningsgrad. Vi har också EU:s högsta arbetskraftsdeltagande.
            Om Sverige hade legat som snittet när det gäller sysselsättning
            hade 450 000 färre personer gått till arbetet i dag. Detta är
            väldigt viktigt.
          </note>
          <note>
            För det andra vill jag bemöta Jan Ericsons påstående om att regeringen
            ägnar sig åt någon sorts gammal politik. Vi levererar en arbetsmarknadspolitik
            som vi vet fungerar. Vi använder de verktyg som vi vet gör skillnad.
          </note>
          <note>
            Utöver dessa, som bland annat innefattar arbetsmarknadsutbildningar,
            matchningstjänster, extratjänster och praktikplatser, utvecklar
            vi nya arbetsmarknadspolitiska verktyg. Intensivåret, som är väldigt
            viktigt för att förkorta etableringstiden för nyanlända, är ett
            sådant. Etableringsjobb, som vi förbereder just nu, kommer att
            vara en mycket viktig reform. Detta kom ­ mer att vara billigt
            och enkelt för arbetsgivarna och ett väldigt bra stöd för de personer
            som har varit utan arbete under lång tid.
          </note>
          <note>
            Jag vill också nämna en väldigt viktig strukturell arbetsmarknads
            ­ reform som handlar om att skapa trygghet i omställning med ett
            helt nytt omställningsstudiestöd för löntagarna för att man ska
            kunna utveckla sig genom ett helt yrkesliv.
          </note>
          <note>
            Det är så, fru talman, som vi skapar de bästa förutsättningarna
            för att fler ska komma i jobb och för att alla som kan arbeta
            ska arbeta. Det görs genom verktyg som funkar och genom att utveckla
            nya viktiga reformer på arbetsmarknaden.
          </note>
          <note>
            Lösningen är inte det som Moderaterna verkar tro är lösningen.
            Den enda lösning som Moderaterna presenterar är egentligen att
            göra människor fattigare. Det är inte så att jobben blir fler
            eller att man ger människor bättre stöd för att komma i jobb genom
            att man gör människor fattiga. Vägen framåt är att vi alla hjälps
            åt, att vi ser till att sätta in rätt insatser och att människor
            får den utbildning och erfarenhet som krävs på dagens arbetsmarknad.
          </note>
          <note>
            Anf. 21 JAN ERICSON (M):
          </note>
          <note>
            Fru talman! Denna debatt handlar ju om regeringens ansvar för
            dagens situation på svensk arbetsmarknad. Det är jag som ställer
            frågorna till ministern; det är inte hon som ska kritisera Moderaterna.
          </note>
          <note>
            Men okej – vi i Moderaterna kommer att utförligt redovisa vår
            samlade politik och våra förslag på detta område i vår budgetmotion,
            som kommer om några veckor. Jag kan förvarna om att den bygger
            på flera viktiga delar: en politik som främjar företagande och
            investeringar, sänkta skatter, stramare bidragssystem, tydligare
            drivkrafter i integrationspolitiken, kraftfull ­ are insatser
            mot brottslighet och fokus på insatser som vi av erfarenhet vet
            fungerar. Problemet med regeringens insatser är ju att de inte
            fungerar.
          </note>
          <note>
            Mot detta ställer regeringen skattehöjningar, generösare bidrags
            ­ system, ineffektiv arbetsmarknadspolitik och kreativ statistik
            för att dölja problemen.
          </note>
          <note>
            Arbetsmarknadsministern påstod att jag hade fel i fråga om sysselsättningsgraden
            och sa att vi fortfarande tillhör toppligan. Det gör vi, men tidigare
            har vi alltid varit allra bäst i EU när det gäller sysselsättningsgrad.
            Det är vi inte längre. Under Alliansen var vi det hela tiden,
            men nu har vi halkat ned. Detta är inte särskilt imponerande.
          </note>
          <note>
            Vi har ju tappat. Vi har haft den näst sämsta utvecklingen av
            sysselsättningsgraden i hela EU under de år som Socialdemokraterna
            har styrt Sverige. Varför ska vi jämföra med dem som är sämre?
            Varför ska vi inte fortsätta att vara bäst?
          </note>
          <note>
            Fru talman! Låt mig upprepa: Denna regering har med sin politik
            medverkat till den näst sämsta utvecklingen av sysselsättningen
            i EU, och vi har den fjärde högsta arbetslösheten av alla 27 EU-länder.
            Vi har för första gången högre arbetslöshet än EU-snittet och
            dessutom den högsta långtidsarbetslöshet som uppmätts i Sverige.
            Detta är ett fullkomligt och närm ­ ast ofattbart fiasko av en
            regering som lovade att Sverige skulle ha EU:s lägsta arbetslöshet
            2020.
          </note>
          <note>
            Svenska folket är faktiskt värt mycket bättre än så. Vi moderater
            vill ge människor hopp. Inte minst vill vi erbjuda alla arbetslösa
            hopp om ett arbete. Det är faktiskt inte en naturlag att ett land
            ska ha en så svag jobbpolitik som vi har just nu.
          </note>
          <note>
            Anf. 22 Arbetsmarknadsminister EVA NORDMARK (S):
          </note>
          <note>
            Fru talman! Regeringens kraftfulla gröna återstart av ekonomin
            gör skillnad. Krisen är inte över, men ekonomin vänder snabbt
            uppåt igen. Vi ser också att många kommer tillbaka i arbete. När
            ytterligare restriktioner försvinner kommer ännu fler arbetsgivare
            att behöva personal – gamla jobb kommer tillbaka och nya tillkommer.
          </note>
          <note>
            Vi är många som jobbar i Sverige. Trots en av de största nedgångarna
            i svensk ekonomi har vi nu en högre sysselsättningsgrad än när
            Stefan Löfven tillträdde som statsminister 2014.
          </note>
          <note>
            Mitt under pandemin jobbar alltså 270 000 fler personer i Sverige
            än när vi tillträdde. Även om vi tar hänsyn till befolkningsutvecklingen
            under dessa år ökade sysselsättningen med över 60 000 personer.
            Det är ett styrkebesked för svensk ekonomi och för alla löntagare
            som går till jobbet och bygger Sverige starkt. Vi gör ett bra
            jobb.
          </note>
          <note>
            Men, fru talman, det räcker inte. Vi förstärker därför jobbpolitiken
            så att alla kan vara med och ta Sverige framåt efter pandemin.
          </note>
          <note>
            Interpellationsdebatten var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.19 på förslag av andre vice talmannen
            att ajournera sammanträdet till kl. 14.00, då frågestunden skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 10 Frågestund
          </note>
          <note>
            Anf. 23 TALMANNEN:
          </note>
          <note>
            Jag vill hälsa statsråden välkomna. Frågor besvaras i dag av
            statsrådet Mikael Damberg, justitie- och migrationsminister Morgan
            Johansson, statsrådet Hans Dahlgren och statsrådet Matilda Ernkrans.
          </note>
          <note>
            En fråga ska vara av övergripande och allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänste ­ utövning. Statsrådet Mikael Damberg besvarar
            såväl allmänpolitiska frå ­ gor som frågor inom sitt eget ansvarsområde.
          </note>
          <note>
            Trygghetsreformer och situationen i Lund
          </note>
          <note>
            Anf. 24 LOUISE MEIJER (M):
          </note>
          <note>
            Herr talman! I Lund har det de senaste åren förekommit sprängningar,
            skjutningar, ungdomsrån och överfallsvåldtäkter. Hösten 2017 lurades
            fle ­ ra personer att stanna till vid en bil för att visa vägen,
            men de blev sedan släpade längs med marken. Det rapporteras om
            otrygghet och narkotikaförsäljning mitt i centrum. Nyligen överfölls
            och rånades två äldre herrar som hade tagit en öl för att fira
            att de var vaccinerade.
          </note>
          <note>
            Nu senast var det en klanuppgörelse som flyttade sig mellan olika
            delar av staden, och kulmen skedde runt sjukhuset. Inte nog med
            att klanbråket ledde till otrygghet och skadegörelse; nödvändiga
            och viktiga operationer fick också ställas in.
          </note>
          <note>
            När ska Lundabon och justitieministern Morgan Johansson lägga
            fram förslag på nödvändiga reformer? Kan ett klanbråk mitt i Lunds
            centrum, i justitieministerns egen hemstad, få justitieministern
            att lägga fram förslag på mönsterbrytande reformer i stället för
            marginaljusteringar?
          </note>
          <note>
            Anf. 25 Justitie- och migrationsminister MORGAN JOHANSSON (S):
          </note>
          <note>
            Herr talman! Jag bor, precis som Louise Meijer säger, i Lund
            sedan drygt 30 år tillbaka. Jag vet inte hur många kontakter och
            annat jag har haft med både polisen och kommunen i Lund under
            många år.
          </note>
          <note>
            Den bild som Louise Meijer vill måla upp av Lund som något slags
            otrygg stad där det sker våldsbrott överallt och hela tiden är
            falsk. Lund är en i grunden trygg stad. Det vågar jag säga.
          </note>
          <note>
            Men det är klart att det i den staden, precis som på alla andra
            håll, sker en del våldsbrott. Då gäller det att se till att polisen
            och andra brotts ­ be ­ kämpande myndigheter har de resurser som
            behövs för att kunna beivra den typen av brott, vilket man nu
            också får. Tack vare de satsningar vi har gjort är det fler poliser
            i Sverige än någonsin tidigare, och fler poliser kommer ut efter
            hand. Det är en helt annan situation än när Moderaterna skar ned
            på polisutbildningen med 90 procent på bara två år för att finansiera
            sina skattesänkningar. Den utvecklingen har vi vänt.
          </note>
          <note>
            Anf. 26 LOUISE MEIJER (M):
          </note>
          <note>
            Herr talman! Justitieministerns värsta fiende är inte Moderaterna
            eller alliansregeringen, som han så ofta skyller Sveriges problem
            på. Justitie ­ ministerns värsta fiende är verkligheten, och verkligheten
            talar sitt tydliga språk. Det grova våldet eskalerar, och otryggheten
            ökar.
          </note>
          <note>
            Moderaterna har föreslagit flera reformer som justitieministern
            har sagt nej till. Kanske står vi här förr eller senare och får
            höra att justitieministern har tänkt om. Jag hoppas att det blir
            förr snarare än senare.
          </note>
          <note>
            Anf. 27 Justitie- och migrationsminister MORGAN JOHANSSON (S):
          </note>
          <note>
            Herr talman! Jag har inte ett dugg att skämmas för från de sju
            år som jag har varit justitieminister. Det finns ingen annan regering
            som har lagt fram så många propositioner och lagförslag, genomfört
            så många straff ­ skärpningar och satsat så mycket på polisen.
            Den här regeringen genomför precis den typ av reformer som Louise
            Meijer är ute efter.
          </note>
          <note>
            Vi vände politiken 2014 och gjorde ett omslag, bort från de nedskärningar
            som Moderaterna hade stått för. Vi har i stället satsat som ingen
            regering tidigare har gjort på rättsväsendet.
          </note>
          <note>
            Regeringens framtida migrationspolitik
          </note>
          <note>
            Anf. 28 JONAS ANDERSSON i Skellefteå (SD):
          </note>
          <note>
            Herr talman! När någon tar ens förslag och gör dem till sina
            egna ska man förstås vara smickrad. Det kan gälla språkkrav, tillfälliga
            uppehållstillstånd som huvudregel eller transitcenter för asylsökande.
            För Sverigedemokraterna är det glädjande att regeringen och migrationsminister
            Morgan Johansson i fråga efter fråga har tänkt om. Nu har de själva
            lagt fram en politik som de tidigare har stämplat som främlingsfientlig
            och bedrövlig i sin utstuderade ömklighet.
          </note>
          <note>
            Herr talman! Alla bör få chansen att ändra sig, speciellt om
            det är till gagn för Sverige.
          </note>
          <note>
            Min fråga till statsrådet Johansson är: Vilket är nästa sverigedemokratiska
            förslag där han kommer att tänka om? Blir det kanske frågan om
            återvandring eller transitcenter utomlands enligt dansk modell?
            Kommer det att dröja tio år även den här gången, eller går det
            att skynda på processen?
          </note>
          <note>
            Anf. 29 Justitie- och migrationsminister MORGAN JOHANSSON (S):
          </note>
          <note>
            Herr talman! Den grundläggande skillnaden här är människosynen.
            För Sverigedemokraterna spelar det ingen roll hur många invandrare
            som kommer till Sverige. Om det är 10, 15 eller 20 eller 1 000
            eller 50 000 spelar ingen roll. Ni är programmatiskt emot att
            människor med en annan härkomst över huvud taget ska befinna sig
            i Sverige, Jonas Andersson. Den hållningen har vi från socialdemokratins
            sida aldrig någonsin haft. Vår ideologi bygger tvärtom på att
            människor med olika etnicitet, kultur och språk kan leva tillsammans
            och att vi kan göra det i fred och harmoni.
          </note>
          <note>
            När ni står för en politik som i praktiken handlar om att försöka
            se till att människor som kommer från andra länder ska köras ut
            ur Sverige står vi trots allt för en politik som ska se till att
            människor som behöver skydd också ska få skydd.
          </note>
          <note>
            Sedan behöver man ha en reglerad invandring. Den går ut på det
            som jag säger: har man asylskäl får man stanna. Har man inte asylskäl
            får man lämna landet. Det är inget konstigt alls. Det är tvärtom
            den grundläggande hållning som vi har haft sedan länge.
          </note>
          <note>
            Anf. 30 JONAS ANDERSSON i Skellefteå (SD):
          </note>
          <note>
            Herr talman! Tack, statsrådet, för svaret!
          </note>
          <note>
            Det var intressant att statsrådet Damberg i går menade att orsaken
            till att många reformer inte har blivit av bottnar i regeringens
            rädsla för att bli rasistanklagade. Det låter allvarligt.
          </note>
          <note>
            Håller statsrådet Johansson med om den analysen? Har statsrådet
            själv varit inblandad i debatter där sakfrågor och förslag på
            viktiga reformer har bemötts med anklagelser om rasism och främlingsfientlighet?
          </note>
          <note>
            Anf. 31 Justitie- och migrationsminister MORGAN JOHANSSON (S):
          </note>
          <note>
            Herr talman! Det här är ett klassiskt försök att ställa uttalanden
            mot varandra och gärna rycka dem ur sitt sammanhang. Det är helt
            felplacerad kritik.
          </note>
          <note>
            Ni kommer inte undan att Sverigedemokraterna är ett i grunden
            rasistiskt parti, Jonas Andersson, med de rötter ni har och den
            politik som ni har fört. Varför säger jag det? Jo, därför att
            alla problem som över huvud taget kan finnas i ett samhälle skyller
            ni på ett eller annat sätt på invandrarna. Den retoriken kommer
            jag aldrig någonsin att gå in i.
          </note>
          <note>
            Jag tror också att det är viktigt för väljarna att se vilken
            grundläggande människosyn Sverigedemokraterna egentligen står
            för. Den tar jag avstånd från.
          </note>
          <note>
            Utvisning av tvångsomhändertagna barn
          </note>
          <note>
            Anf. 32 HÅKAN SVENNELING (V):
          </note>
          <note>
            Herr talman! Fallet med treårige Tim som riskerar att utvisas
            till Nigeria har väckt stor uppmärksamhet på sista tiden. Många
            har upprörts av fallet och skrivit under en namninsamling för
            att Tim ska få stanna.
          </note>
          <note>
            Det här är långt ifrån det första barnet som har tvångsomhändertagits
            i Sverige och sedan riskerar att utvisas. Experter, till exempel
            Barnombuds ­ mannen, har varit tydliga med att det går att ändra
            på det här genom att riksdagen och lagstiftaren ändrar lagstiftningen.
          </note>
          <note>
            Därför presenterar Vänsterpartiet i dag ett förslag till ett
            utskottsinitia ­ tiv i socialförsäkringsutskottet som vi vill
            kalla l ex Tim. Det går ut på att ändra lagstiftningen så att
            lagen om vård av unga och barnkonventionen får högre ställning
            jämfört med utlänningslagen, som är den lag det hänvisas till
            när det gäller att Tim ska utvisas.
          </note>
          <note>
            Jag undrar såklart vad regeringen gör. Kommer ni, om ni får ett
            utskottsinitiativ som går igenom i riksdagen, att göra något åt
            den lagstiftningen? Kommer ni att se till att Tim och andra barn
            som har tvångsomhändertagits får stanna?
          </note>
          <note>
            Anf. 33 Justitie- och migrationsminister MORGAN JOHANSSON (S):
          </note>
          <note>
            Herr talman! Jag kan förstås inte gå in på enskilda fall, utan
            det är myndigheterna och domstolarna som tillämpar lagen.
          </note>
          <note>
            Jag vill dock peka på att vi från den 20 juli i år har en ny
            lagstiftning på plats just när det gäller barn. I och med den
            nya lagstiftningen gjorde vi det lättare för barn med särskilt
            ömmande omständigheter att få uppehållstillstånd. Den lagen fick
            vi igenom i den här kammaren med minsta möjliga majoritet – bara
            två rösters marginal. Socialdemokrater, centerpartister, miljöpartister
            och vänsterpartister röstade för den nya skrivningen i lagstiftningen,
            medan moderater, kristdemokrater, sverigedemokrater och liberaler
            röstade emot. Den här nya lagstiftningen gällande särskilt ömmande
            omständigheter för barn finns på plats nu.
          </note>
          <note>
            Sedan är det generellt så att inget barn kan avvisas ensamt från
            Sverige om det inte finns ett ordnat mottagande i hemlandet. Det
            ska man också känna till.
          </note>
          <note>
            Anf. 34 HÅKAN SVENNELING (V):
          </note>
          <note>
            Herr talman! Ministern har rätt – vi har bra lagstiftning på
            plats tack vare att det fortfarande finns en vänstermajoritet
            i Sveriges riksdag.
          </note>
          <note>
            Men det finns också andra som är i behov av asyl, till exempel
            de afghaner som har ett utvisningsbeslut till talibanernas Afghanistan.
            Där har Migrationsverket just nu beslutsstopp. Det behöver åtgärdas.
            Dessa personer behöver få besked om att de får permanent trygghet
            här i Sverige. Vi har också alla dessa som försöker fly från talibanernas
            övergrepp. Här behöver Sverige öka sitt mottagande av kvotflyktingar.
            Än så länge har vi inte sett några förslag från regeringen för
            att göra någonting åt dem som är i Sverige eller i Afghanistan
            och behöver vårt skydd.
          </note>
          <note>
            Anf. 35 Justitie- och migrationsminister MORGAN JOHANSSON (S):
          </note>
          <note>
            Herr talman! Nej, och det beror på att den lagstiftning vi har
            faktiskt redan tar höjd för sådana här situationer. När det sker
            en snabb utveckling i ett land har vi en lagstiftning som gör
            att man kan göra nya bedömningar av de fall som finns sedan tidigare.
            Det är precis den processen som man är inne i nu. Till exempel
            kan de afghaner som fått avslag begära inhibition av besluten
            och i förlängningen få ny prövning, men det hanteras förstås i
            vanlig ordning av Migrationsverket enligt gällande lagstiftning.
          </note>
          <note>
            Proaktiv avlyssning
          </note>
          <note>
            Anf. 36 ANDREAS CARLSON (KD):
          </note>
          <note>
            Herr talman! I gårdagens Aftonbladet läste jag en intervju med
            Mikael Damberg. I den stod det så här: Socialdemokraternas nya
            riktlinjer inne ­ håller inga konkreta förslag – de presenteras
            först senare i partiets valmani ­ fest. ”Först senare” är två
            ord man kan förknippa med Socialdemokraterna och den här regeringen
            när det kommer till kriminalpolitiken.
          </note>
          <note>
            I dag träffade jag tillsammans med Ebba Busch de poliser som
            står bakom namninsamlingen Det räcker nu. Ett av deras högsta
            önskemål är proaktiv avlyssning. Det är något som de begär och
            som också ligger högst på Polismyndighetens behovslista. Trots
            att det är så högt prioriterat från polisen röstade Socialdemokraterna
            och regeringen emot det i den här kammaren så sent som för tre
            månader sedan.
          </note>
          <note>
            För en månad sedan aviserade dock inrikesministern att man hade
            för avsikt att tillsätta en utredning om detta. Men en avsikt
            räcker inte långt. När kommer verktyget proaktiv avlyssning på
            plats, Mikael Damberg?
          </note>
          <note>
            Anf. 37 Statsrådet MIKAEL DAMBERG (S):
          </note>
          <note>
            Herr talman! När Socialdemokraterna har kongress brukar vi anta
            riktlinjer som pekar ut den långsiktiga inriktningen för politiken.
            Det är inte ett valmanifest. Det är ett ideologiskt dokument som
            pekar ut vilka frågor vi tycker är viktiga. Ett av de områdena
            handlar om ökad trygghet. Det är ett väldigt tydligt fokus på
            de här frågorna, eftersom vi har uppenbara trygghetsproblem i
            Sverige som vi kommer att fortsätta arbeta väldigt hårt för att
            trycka tillbaka.
          </note>
          <note>
            När det gäller frågan om att kunna använda preventiv avlyssning
            och ge polisen möjlighet att avbryta pågående våldseskalering
            pågår det just nu ett arbete i Regeringskansliet med att skriva
            direktiven för utredningen. Jag kommer att återkomma när det arbetet
            är slut.
          </note>
          <note>
            Anf. 38 ANDREAS CARLSON (KD):
          </note>
          <note>
            Herr talman! Jag hoppas att det inte är ”först senare” som Mikael
            Damberg återkommer. Jag tycker ändå att det är positivt att han
            har tänkt om och gjort den här kovändningen. Men vi behöver få
            den här lagstiftningen på plats. Polisen behöver den. Har regeringen
            under arbetet med direktiven övervägt att ta fram en tillfällig
            lagstiftning som kan komma på plats snabbt om just proaktiv avlyssning?
            Regeringen har varit ganska kreativ med tillfälliga lagar tidigare,
            och här är situationen akut.
          </note>
          <note>
            Anf. 39 Statsrådet MIKAEL DAMBERG (S):
          </note>
          <note>
            Herr talman! Det är ingen kovändning. Jag har aldrig stängt dörren
            för att göra det här, eftersom Polismyndigheten har varit noga
            med att säga att det är någonting som de har behov av. Nu har
            vi också deklarerat att vi kommer att tillsätta en utredning för
            att göra det möjligt.
          </note>
          <note>
            Vi har dessutom revolutionerat det här området genom ökad möjlighet
            till datalagring och signalspaning under förundersökning. Vi har
            också gjort det lättare att använda hemliga tvångsmedel. Vi har
            redan en utredning som tittar på en utökad möjlighet att använda
            hemliga tvångsmedel. Vi har dessutom infört hemlig dataavläsning.
            Det här är ett område där vi jobbar väldigt aktivt med att förbättra
            polisens möjligheter.
          </note>
          <note>
            Kärnkraften och Baltikum
          </note>
          <note>
            Anf. 40 JOAR FORSSELL (L):
          </note>
          <note>
            Herr talman! Jag har en fråga till EU-ministern.
          </note>
          <note>
            Sedan inträdet i EU har Sverige ett solidariskt ansvar gentemot
            de baltiska länderna avseende att hjälpa till med energiförsörjningen.
            Det här är viktigt för att de inte ska behöva vara beroende av
            energiförsörjning från grannen i öst, Ryssland. Det gäller såklart
            hela vår union men i synnerhet de länderna.
          </note>
          <note>
            Med tanke på detta och med tanke på det offensiva arbete som
            Liberalerna välkomnar i EU för klimatet har jag en fråga. Vad
            gör Sverige konkret för att kärnkraften även i framtiden ska kunna
            vara en del av den europeiska energimixen och kunna tillgodose
            behovet av energi till exempel för de baltiska länderna men också
            såklart för Sverige och andra länder? Det handlar om klimatet,
            men i det här fallet också om ett säkerhetspolitiskt perspektiv
            och det solidariska perspektiv som Sverige har gentemot framför
            allt de här länderna.
          </note>
          <note>
            Anf. 41 Statsrådet HANS DAHLGREN (S):
          </note>
          <note>
            Herr talman! Vad gör Sverige konkret för att bistå baltiska länder
            att utveckla sin kärnkraft? Svaret är att Sverige slår vakt om
            den princip som har varit grundläggande inom Europeiska unionen:
            att varje land har rätt att välja sin egen kärnkraftsmix. Vi har
            ingen anledning att från vår sida promovera det ena eller andra
            alternativet för andra länder, utan de får väl ­ ja vilket alternativ
            som de själva tycker är bäst.
          </note>
          <note>
            Anf. 42 JOAR FORSSELL (L):
          </note>
          <note>
            Herr talman! Uppenbarligen var min fråga otydlig. För att kunna
            tillgodose det solidariska ansvar som Sverige har gentemot de
            baltiska länderna kommer Sverige att behöva kärnkraft i sin energiproduktion.
            Inom ramen för det arbete som EU gör för klimatet och inom ramen
            för EU:s arbete med energin är vi oroade för att kärnkraften tappas
            bort i energimixen. Vad gör Sveriges regering? Vilka samarbetar
            vi med för att säkerställa att kärnkraften även fortsatt får vara
            med i energimixen, så att vi kan tillgodose det solidariska ansvaret
            gentemot de baltiska länderna?
          </note>
          <note>
            Anf. 43 Statsrådet HANS DAHLGREN (S):
          </note>
          <note>
            Herr talman! Nej, jag känner inte någon oro för att Sverige håller
            på att tappa kärnkraften i sin energimix. Det finns inga förbud
            i Sverige mot att etablera nya kärnkraftverk om man så önskar.
            Men det finns ingen ekonomisk förutsättning för det, såvitt jag
            förstår, eftersom det inte finns några aktörer på den marknaden
            som vill ta några sådana initiativ. Vi har en fantastiskt bra
            omställning när det gäller förnybar energi i Sverige. Det gäller
            att rulla vidare på den vägen.
          </note>
          <note>
            Mäns våld mot kvinnor och barn
          </note>
          <note>
            Anf. 44 CARINA ÖDEBRINK (S):
          </note>
          <note>
            Herr talman! Jag fick en fråga häromdagen från Rigmor i min valkrets
            Jönköping: Varför är det så att gängkriminellas skjutningar ofta
            får stora rubriker i medier medan våldet mot kvinnor och barn
            ofta hamnar i skym ­ undan?
          </note>
          <note>
            Varje år dödas i genomsnitt 15 kvinnor av män de har eller har
            haft en relation till. Men kvinnor som psykiskt eller fysiskt
            utsätts för misshandel och våld kan räknas i tusental. Deras frihet
            begränsas och kränks. Mäns våld mot kvinnor skär genom alla samhällsklasser
            och påverkar mammor, barn och familjer både i nutid och i framtid.
          </note>
          <note>
            Mäns våld mot kvinnor är en starkt prioriterad fråga för regeringen,
            och i juni presenterades ett 40-punktsprogram för att intensifiera
            arbetet. Jag vill därför fråga justitieministern hur arbetet med
            40-punktsprogrammet fortlöper.
          </note>
          <note>
            Anf. 45 Justitie- och migrationsminister MORGAN JOHANSSON (S):
          </note>
          <note>
            Herr talman! Den fråga som Rigmor ställde sig ställer jag mig
            ofta även själv. Därför är det viktigt för oss att hela tiden
            upprepa att regeringen har två prioriteringar. Den ena är gängkriminaliteten.
            Den andra är mäns våld mot kvinnor. De två prioriteringarna är
            likvärdiga, vilket också det här 40 ‑ punktsprogrammet är ett
            uttryck för. Programmet innebär att vi nu kommer att kunna flytta
            fram positionerna ytterligare. Det här är ett stort samhällsproblem.
            Vi har gjort mycket, men det är också mycket som återstår.
          </note>
          <note>
            Hur går det då med 40-punktsprogrammet? Redan i våras lade vi
            faktiskt fram lagförslag till riksdagen, till exempel om att skärpa
            straffet för grov kvinnofridskränkning, utöka möjligheten att
            sätta fotboja på de förföljande männen och porta de förföljande
            männen från den gemensamma bostaden. Detta finns alltså på riksdagens
            bord som förslag sedan i våras. Men vi ser också annan lagstiftning
            framför oss. Till exempel presenterade jag förra veckan en översyn
            av umgängesrätten. Det handlar om våldsam ­ ma mäns umgängesrätt
            i förhållande till gemensamma barn. Detta är också en oerhört
            viktig fråga att fortsätta arbeta med.
          </note>
          <note>
            Anf. 46 CARINA ÖDEBRINK (S):
          </note>
          <note>
            Herr talman! Tack, justitieministern! Effektivare brottsbekämpning,
            ökad kunskap och forskning och metodutveckling är kanske de viktigaste
            frågorna för rättsväsendet. Men då har oftast brotten redan skett.
          </note>
          <note>
            Att jobba med attityder, normer och beteenden samt att börja
            med flickor och pojkar i tidig ålder kanske ändå är det viktigaste
            och berör fler politikområden. Vad ser statsrådet för viktiga
            delar i det arbetet?
          </note>
          <note>
            Anf. 47 Justitie- och migrationsminister MORGAN JOHANSSON (S):
          </note>
          <note>
            Herr talman! Det är en självklarhet att om mäns våld mot kvinnor
            ska upphöra är det männen som måste förändras. Jag har argumenterat
            utifrån att de straffrättsliga förändringar vi gör sänder signaler
            om vilka normer det är som ska gälla.
          </note>
          <note>
            En av de tydligaste förändringarna var kanske samtyckeslagstiftningen
            som vi fick igenom 2018. Det skapade en mycket tydlig norm om
            vad det är som ska gälla också i de sexuella relationerna: respekt,
            ömsesidighet och inte minst frivillighet. Allt annat är ett övergrepp.
          </note>
          <note>
            Den lagstiftningen måste vi se till att omsätta. Det får inte
            bara bli en samtyckeslagstiftning utan också en samtyckeskultur.
            Då påverkar vi attityder på djupet.
          </note>
          <note>
            Verksamhetsförlagd vårdutbildning
          </note>
          <note>
            Anf. 48 MARGARETA FRANSSON (MP):
          </note>
          <note>
            Herr talman! Min fråga går till statsrådet Matilda Ernkrans.
          </note>
          <note>
            I budgeten har regeringen lagt fram en väldigt välbehövlig satsning
            för fler platser i verksamheten i hälso- och sjukvården som förkortas
            VMU, verksamhetsförlagd utbildning. Satsningen möjliggör att fler
            ska kunna utbilda sig till allmänsjuksköterskor eller specialistsjuksköterskor.
            Det är väldigt nödvändigt för att klara vården i dag men också
            för att klara vården i framtiden.
          </note>
          <note>
            Min fråga till statsrådet är vilka åtgärder och insatser som
            statsrådet anser behöv er tas till för att upprätthålla en god
            utbildningskvalitet i de verksamhetsförlagda utbildningsplatserna.
          </note>
          <note>
            Anf. 49 Statsrådet MATILDA ERNKRANS (S):
          </note>
          <note>
            Herr talman! Tack, Margareta Fransson, för en mycket viktig fråga!
          </note>
          <note>
            Ända sedan 2014, 2015 har det varit fullt fokus att få högre
            utbildning tillgänglig i hela landet och stärka fokuset att vi
            utbildar till våra brist ­ yrken.
          </note>
          <note>
            Vi kan glädjande nog konstatera att när det gäller till exempel
            sjuksköterskeutbildningen examinerar vi 16–17 procent fler sjuksköterskor
            nu än om man jämför med exempelvis 2015.
          </note>
          <note>
            En riktigt stor flaskhals för att vi ska kunna utbilda ännu fler
            sjuksköterskor – vilket vi har kapacitet att göra med utbyggda
            utbildningsplatser på lärosäten – är just den verksamhetsförlagda
            utbildningen.
          </note>
          <note>
            Nu gör vi en satsning med 25 miljoner år 2022 och 50 miljoner
            årligen från och med 2023 som ska kunna stärka möjligheten att
            handleda i den verksamhetsförlagda utbildningen ute i regioner
            och kommuner.
          </note>
          <note>
            Vi gör också en satsning där vi stärker samordningen av den verksamhetsförlagda
            utbildningen. Jag tror att det kommer att vara alldeles avgörande
            för framtidens kvalitet.
          </note>
          <note>
            Anf. 50 MARGARETA FRANSSON (MP):
          </note>
          <note>
            Herr talman! Tack för ditt svar, statsrådet Matilda Ernkrans!
          </note>
          <note>
            Först vill jag säga att jag håller med dig. Den här flaskhalsen
            har varit ett problem under många år. Det är ett väldigt välkänt
            problem.
          </note>
          <note>
            Jag undrar hur statsrådet ser på samverkan mellan lärosätena
            och verksamheterna oavsett om de är i regioner eller kommuner
            och vad statsrådet anser skulle kunna förbättras.
          </note>
          <note>
            Anf. 51 Statsrådet MATILDA ERNKRANS (S):
          </note>
          <note>
            Herr talman! Jag tycker att samordningen behöver förbättras ytterligare.
            Vi har inrättat Vårdkompetensrådet som tittar på de delarna. Jag
            ser med spänning fram mot deras arbete.
          </note>
          <note>
            Nu ger vi en möjlighet att kunna stärka samordningen av den verksamhetsförlagda
            utbildningen. Lärosäten och det omgivande samhället där det har
            fungerat väl kanske kan ge inspiration och kunskap till andra
            delar där det har fungerat mindre väl.
          </note>
          <note>
            Vi gör också den mycket viktiga satsningen med förstärkt ersättning
            till handledarna, som är absolut avgörande för fortsatt arbete.
            Vi behöver göra ett fortsatt arbete i den här frågan.
          </note>
          <note>
            Neuropsykiatriska diagnoser och skjutvapenvåld
          </note>
          <note>
            Anf. 52 LOTTA OLSSON (M):
          </note>
          <note>
            Herr talman! Många unga skadas och dödas av skjutvapen. Det är
            ett stort misslyckande för den svenska regeringen. Så har det
            inte alltid varit. Skottskador har ökat med 50 procent på tio
            år. På 1980-talet fanns inte skottskador mer än undantagsvis i
            Sverige. Läkare som skulle lära sig behandla det fick åka till
            Texas för att utbilda sig.
          </note>
          <note>
            I dag ser vi på tv i stort sett varje dag nyheter om skottskador.
            Hur kunde det bli så här? Det finns självklart många svar på det.
            Tuffare samhällsklimat, tillgång till vapen och en ökad brottslighet
            hos riktigt unga personer är några delar.
          </note>
          <note>
            De riktigt tunga brottslingar som lagförs har i större utsträckning
            än befolkningen i övrigt olika neuropsykiatriska diagnoser. Det
            är diagnoser som de inte alltid blivit utredda för trots tecken
            redan i tidig ålder.
          </note>
          <note>
            Min fråga till justitieministern är: Hur ser justitieministern
            på att Kriminalvården ska lösa sociala problem och utbildningsproblem
            som under lång tid försummats?
          </note>
          <note>
            Anf. 53 Justitie- och migrationsminister MORGAN JOHANSSON (S):
          </note>
          <note>
            Herr talman! Ibland tänker jag att det vi gör nu borde vi kanske
            ha gjort i Sverige för 15, 20 eller 25 år sedan. Det var vid den
            tidpunkten som gängkriminaliteten betänkande sig fast i Sverige.
            Många av dem som i dag är de mest brottsaktiva var kanske i fyra-,
            fem-, sex- eller sjuårsåldern vid den tidpunkten. Där borde man
            ha kunnat gå in med insatser tidigare.
          </note>
          <note>
            Innebär detta att vi inte kommer att kunna komma åt den? Nej,
            det tror jag att vi kommer att kunna göra. Men det tar lite längre
            tid, det kommer att kosta lite mer pengar och det kommer att vara
            svårare.
          </note>
          <note>
            Kriminalvården har, precis som Lotta Olsson säger, en väldigt
            viktig roll i detta. Jag är glad över att kunna konstatera att
            återfallen i brott tenderar att minska. Man har under den senaste
            tjugoårsperioden sett att de vi får in i kriminalvården, där vi
            kan arbeta med de metoder som vi har, har bättre utsikter nu än
            vad de hade för 15–20 år sedan att kunna komma ur sin kriminalitet.
          </note>
          <note>
            Det säger mig att vi behöver försöka se till att vidareutveckla
            Kriminalvården. När vi nu bygger ut rättsväsendet så mycket som
            vi gör ska vi se till att vi kan fortsätta att upprätthålla kvaliteten
            för dem som nu kommer in där och även på andra områden som Kriminalvården
            står för.
          </note>
          <note>
            Anf. 54 LOTTA OLSSON (M):
          </note>
          <note>
            Herr talman! Jag har ställt skriftliga frågor om detta till både
            justitieministern och skolministern. Det verkar som att det inte
            finns något riktigt samarbete mellan justitieministern och skolministern
            trots att det finns rapporter som visar att de neuropsykiatriska
            diagnoserna är många bland de unga som handhar vapen och är tungt
            kriminella. Finns det inget samarbete i regeringen om sådana här
            allvarliga samhällsfrågor?
          </note>
          <note>
            Anf. 55 Justitie- och migrationsminister MORGAN JOHANSSON (S):
          </note>
          <note>
            Herr talman! Det gör det visst, naturligtvis. Jag tror att alla
            i regeringen är besjälade av och vet om att om man ska komma åt
            detta handlar det inte bara om det som jag möjligen står för,
            våldsbekämpningen, Kriminalvården, poliser , som Mikael Damberg
            svarar för , och mycket annat. Det handlar inte bara om detta.
          </note>
          <note>
            Det handlar också om att bryta nyrekrytering till de kriminella
            gängen. Det är därför som vi hela tiden säger att också kommunerna
            måste ta sitt ansvar när det gäller det förebyggande. Det handlar
            om skola, socialtjänst och fritidsverksamhet.
          </note>
          <note>
            Kommunsektorn gick med överskott med nästan 50 miljarder förra
            året. Använd nu en del av de pengarna för att satsa på de förebyggande
            insatserna ! Det är det entydiga budskapet från regeringen i den
            här frågan.
          </note>
          <note>
            Flaggförbud på fotbollsläktare
          </note>
          <note>
            Anf. 56 ANGELIKA BENGTSSON (SD):
          </note>
          <note>
            Herr talman! I dagarna har konflikten om den så kallade villkorstrappan
            blossat upp. Samtidigt som polisens resurser flyttas från arbetet
            mot matchfixning rapporteras det om flaggförbud för hängivna fotbollssupportrar.
          </note>
          <note>
            Ett långsiktigt arbete från fotbollsklubbarna har lett till att
            det är säkrare att gå på fotboll i dag än någonsin tidigare. Men
            vi har verkliga problem i Sverige i dag. Polisen borde lägga mer
            av sin tid och energi på att bekämpa brott än på att bekämpa påhittade
            brott.
          </note>
          <note>
            Anser statsrådet Damberg att det är ett riktigt användande av
            polisens resurser och energi att förbjuda flaggor på svenska fotbollsläktare
            i stället för att agera kraftfullt mot den verkliga organiserade
            brottsligheten?
          </note>
          <note>
            Anf. 57 Statsrådet MIKAEL DAMBERG (S):
          </note>
          <note>
            Herr talman! Eftersom jag själv är fotbollsintresserad tycker
            jag att det är otroligt viktigt att vi kan ha stämningsfulla,
            spännande evenemang men också trygga evenemang på våra fotbollstadion
            runt om i Sverige. Det tror jag att väldigt många eftersöker.
          </note>
          <note>
            Jag kan naturligtvis inte kommentera hur Polismyndigheten tillämpar
            svensk lag. Det är myndigheten som måste göra det och har att
            göra det. Jag kan konstatera att Polismyndigheten är inne i ett
            arbete där man söker dialog och samförstånd med Svenska Fotbollförbundet,
            Svensk Elitfotboll och också klubbarna om hur man ska tillämpa
            och arbeta med ordnings ­ lagen för att skapa säkra och trygga
            evenemang som också är stämnings ­ fulla.
          </note>
          <note>
            Jag hoppas mycket på att alla aktörer kan ta sitt ansvar så att
            vi kan se ännu mer trevlig fotboll under trygga förhållanden framöver.
          </note>
          <note>
            Anf. 58 ANGELIKA BENGTSSON (SD):
          </note>
          <note>
            Herr talman! Villkorstrappan har varit ifrågasatt redan före
            pandemin, och nu har frågan blossat upp igen i och med att man
            återigen kan gå och titta på fotboll.
          </note>
          <note>
            Det publiken har efterfrågat är att kunna heja fram sina lag
            – ingenting annat. Det vi ser i dag är en irriterad stämning.
            Hur når vi en sund läktar- och supporterkultur när villkorstrappan
            bara skapar irritation?
          </note>
          <note>
            Anf. 59 Statsrådet MIKAEL DAMBERG (S):
          </note>
          <note>
            Herr talman! Återigen: Jag kan inte diskutera hur polisen tillämpar
            svensk lag. Men jag tycker att det är viktigt att säga att det
            inte finns någon mänsklig rättighet att bryta mot lagen när man
            går på fotbollsevenemang. Polisen har att följa ordningslagen
            och att upprätthålla trygghet. Det är viktigt för alla som bevistar
            fotbollsevenemang.
          </note>
          <note>
            Jag har stort förtroende för att Polismyndigheten tar ansvar
            för en seriös och konstruktiv dialog så att också klubbarna tar
            sitt ansvar vid sina evenemang runt om i Sverige.
          </note>
          <note>
            Höjd ränta på studielån
          </note>
          <note>
            Anf. 60 HANNA GUNNARSSON (V):
          </note>
          <note>
            Herr talman! Min fråga går till statsrådet Matilda Ernkrans.
          </note>
          <note>
            Nyligen har regeringen aviserat ett nytt offentligt omställningsstöd
            som ska gå till det som man kallar för att reformera arbetsmarknaden.
            Det har alldeles nyligen meddelats att detta ska finansieras med
            en chockhöjning av räntan på lånedelen i studiemedlet för alla
            oss som har studerat vid universitet och högskolor. Höjningen
            är från 0,0 procent till 0,6 procent. Det är en ganska stor höjning.
          </note>
          <note>
            Sacos studentråd, Sveriges förenade studentkårer och många andra
            organisationer har varit väldigt kritiska mot detta, för det är
            en ganska stor förändring. Vi är många som sitter med studielån,
            och det är otroligt viktigt att påpeka hur betydelsefullt studiemedlet
            är för den breddade rekrytering ­ en till Sveriges universitet
            och högskolor.
          </note>
          <note>
            Jag vill fråga statsrådet: Anser statsrådet att det är rimligt
            att göra en sådan här chockhöjning av CSN-lånets ränta för att
            finansiera vidare ­ utbildningen?
          </note>
          <note>
            Anf. 61 Statsrådet MATILDA ERNKRANS (S):
          </note>
          <note>
            Herr talman! Det som regeringen tar ansvar för är den partsöverenskommelse
            som är träffad på svensk arbetsmarknad. Den kommer att innebära
            en strukturreform som inte minst den fackliga rörelsen har arbetat
            för i decennier, nämligen att vi ska få på plats utbildningar
            och ett omställningsstudiestöd som gör det möjligt att mitt i
            arbetslivet fylla på med ny kunskap.
          </note>
          <note>
            Detta kommer att gälla alla på svensk arbetsmarknad. Om man har
            arbetat minst halvtid i 8 år under de senaste 14 åren kan man
            med det här omställningsstudiestödet, som har en mycket hög bidragsnivå
            på över 20 000 kronor, studera i upp till ett år på gymnasieskola,
            yrkesvux, yrkeshögskola och högskola.
          </note>
          <note>
            Det här är en strukturreform som kommer att kosta 6–9 miljarder.
            Som en delfinansiering av detta gör vi en förändring av räntan
            när man betalar tillbaka sina studielån i vårt mycket förmånliga
            och generösa – ett av världens mest generösa – studielånssystem.
          </note>
          <note>
            Anf. 62 HANNA GUNNARSSON (V):
          </note>
          <note>
            Herr talman! Tack så mycket, statsrådet, för svaret! Men anser
            statsrådet att det är rimligt att det är de tidigare studenterna
            som ska finansiera detta? Alla har faktiskt inte särskilt höga
            löner när man sedan blir färdig och börjar arbeta. Det blir ju
            de som har läst på universitet och högskolor som ska vara med
            och finansiera de vidareutbildningar som sedan ska kunna göras,
            och som i sig såklart är väldigt bra.
          </note>
          <note>
            Det är otroligt viktigt att vi har låga trösklar in till universitet
            och högskolor.
          </note>
          <note>
            Anf. 63 Statsrådet MATILDA ERNKRANS (S):
          </note>
          <note>
            Herr talman! Jag delar absolut uppfattningen att vi ska ha låga
            trösklar in till universitet och högskolor.
          </note>
          <note>
            Jag är socialdemokrat, och vi är en del i att Sverige har högre
            utbildning i hela landet. Utan socialdemokratin skulle vi inte
            ha haft det generösa studiemedelssystem vi har – det som faktiskt
            gör att man inte behöver avstå från högre utbildning på grund
            av sin ekonomi.
          </note>
          <note>
            Det här är ett generöst studiemedelssystem – ett av världens
            mest generösa. Det kommer det också att vara med den förändrade
            modellen. CSN får nu i uppdrag att återkomma till hur detta ska
            utformas. För den stora majoriteten av låntagare kommer det inte
            att betyda någon ökad månadskostnad.
          </note>
          <note>
            Stöldligor och Tullverkets befogenheter
          </note>
          <note>
            Anf. 64 INGEMAR KIHLSTRÖM (KD):
          </note>
          <note>
            Herr talman! Jag vill rikta min fråga till inrikesminister Mikael
            Damberg.
          </note>
          <note>
            Coronaepidemin innebar att stöldligornas verksamhet försvårades.
            Men nu när gränserna åter öppnas får vi befara att privatpersoner
            och före ­ tag återigen drabbas av inbrott.
          </note>
          <note>
            Efter flera års ointresse har regeringen utökat uppdraget för
            Tullverket. Men det är i mina ögon i alldeles för liten omfattning,
            då Tullverket endast ska söka efter stöldgods i samband med tullkontroll.
            Tullverkets egen analys av förändringen är att den inte innebär
            någon ändring av myndighetens uppdrag och därför i sig inte föranleder
            Tullverket att utöka sina utförselkontroller.
          </note>
          <note>
            Herr talman! Mot denna bakgrund – anser inrikesministern att
            den begränsade utökningen av befogenheter för Tullverket verkligen
            motverkar stöldligornas verksamhet i Sverige?
          </note>
          <note>
            Anf. 65 Statsrådet MIKAEL DAMBERG (S):
          </note>
          <note>
            Herr talman! Arbetet mot internationella stöldligor i Sverige
            är högt prioriterat. Vi har också sett att vissa typer av inbrott,
            till exempel i villor och lägenheter, har minskat över tid medan
            annat har ökat.
          </note>
          <note>
            Det här är en prioriterad fråga. Vi har jobbat med myndighetssamverkan
            och fått ihop Kustbevakningen, tullen och polisen i ett gemensamt
            arbete. Vi har skärpt straffen för de systematiska stölderna och
            infört nya straff för häleri kopplat till detta. Vi anställer
            fler poliser, och vi jobbar med Tullverkets nya befogenheter att
            stoppa stöldgods som är på väg ut.
          </note>
          <note>
            Dessutom genomförs nu en översyn av Tullverkets samlade bestämmelser
            och regelverk för att utreda vilka brottsbekämpande verktyg och
            metoder Tullverket ska ansvara för i framtiden.
          </note>
          <note>
            Anf. 66 INGEMAR KIHLSTRÖM (KD):
          </note>
          <note>
            Herr talman! Tack, inrikesministern, för svaret! Det verkar lovande,
            för just i dag är det bara 350 stycken av de 25 000 tullkontroller
            som görs varje år, alltså 1,5 procent, som är relaterade till
            transporter ut ur landet. Då stöldgodset främst går ut över gränsen
            blir den förändring som nu genomförs endast ett slag i luften.
          </note>
          <note>
            Jag undrar därför: Borde inte Tullverkets uppdrag i stället utökas
            så att fler fordon kontrolleras? 350 kontroller om året stoppar
            inte stöldligorna.
          </note>
          <note>
            Anf. 67 Statsrådet MIKAEL DAMBERG (S):
          </note>
          <note>
            Herr talman! Tullverket har fått anslagsökningar på 30 procent
            de senaste åren och fortsätter att växa framöver. De kontrollerar
            också införseln av till exempel narkotika och vapen. Det är enormt
            viktigt att Tullverkets förmåga att stoppa gängen från att ta
            del av narkotika och vapen fortsätter att växa. De har flera viktiga
            uppgifter.
          </note>
          <note>
            Vi har också en utredning på gång som ger polisen nya möjliga
            befogenheter i gränsnära zon. Det handlar om att använda tekniska
            möjligheter med kameror men kanske också om nya befogenheter.
            Det är inte bara Tullverket vi ska titta på vid gräns, utan vi
            ska också titta på polisens befogenheter vid gräns.
          </note>
          <note>
            EU:s hantering av Polen och Ungern
          </note>
          <note>
            Anf. 68 ANNA VIKSTRÖM (S):
          </note>
          <note>
            Herr talman! Min fråga går till EU-minister Hans Dahlgren.
          </note>
          <note>
            Den senaste tiden har EU-kommissionen krävt att EU-domstolen
            ska utdöma böter till Polen då landet inte följer ett beslut i
            EU-domstolen om domstolars oberoende. En EU-kommissionär har också
            nyligen uttalat att Polen inte heller kan ta del av EU:s återhämtningsfond
            om man inte följer EU-rätten.
          </note>
          <note>
            Min fråga är: Gör EU tillräckligt för att hantera situationen
            i Polen och Ungern?
          </note>
          <note>
            Anf. 69 Statsrådet HANS DAHLGREN (S):
          </note>
          <note>
            Herr talman! Tack, Anna Vikström, för frågan! Det är en angelägen
            uppgift för Europeiska unionens medlemsstater att se till att
            vi allihop står upp för de värderingar som är grunden för det
            europeiska samarbetet.
          </note>
          <note>
            Min bild är att vi inom EU nog gör mer nu än vad vi har gjort
            tidigare för att se till att dessa rättigheter och värderingar
            tillgodoses och följs, inte minst på rättsområdet.
          </note>
          <note>
            Som Anna Vikström berättade har kommissionen nu gått till EU-dom
            ­ stolen och bett den att bötfälla Polen för att man inte följer
            EU-domstolens beslut. Jag tror att en av kommissionärerna har
            sagt: Visserligen ska dom ­ stolen själv bestämma hur stora böterna
            ska bli, men 1 miljon euro om dagen är mitt förslag!
          </note>
          <note>
            Det är alltså 10 miljoner kronor om dagen eller 300 miljoner
            kronor per månad – det är fantastiskt stora belopp. Det kommer
            att kännas. Jag tycker att vi är på god väg.
          </note>
          <note>
            Anf. 70 ANNA VIKSTRÖM (S):
          </note>
          <note>
            Herr talman! Tack, EU-ministern, för svaret! Om EU skärper tonen
            och agerar ytterligare för att Polen och Ungern ska följa rättsstatens
            principer – vad kan då konsekvenserna bli i förlängningen?
          </note>
          <note>
            Anf. 71 Statsrådet HANS DAHLGREN (S):
          </note>
          <note>
            Herr talman! Förhoppningsvis kommer vi att få se en ändring,
            vilket ju är målet, i Polen, Ungern och andra länder som kan vara
            aktuella i den här typen av granskning. Det är målet. Målet är
            inte att sparka ut dem ur unionen, utan målet är att få en annan
            politik och att man går tillbaka till det som man lovade när man
            blev medlem i unionen och som man måste hålla fast vid så länge
            man är med. Det tycker jag ska vara vårt mål, och det ska vi arbeta
            för.
          </note>
          <note>
            Utlänningslagens effekter för utländska doktorander
          </note>
          <note>
            Anf. 72 AXEL HALLBERG (MP):
          </note>
          <note>
            Herr talman! Min fråga går till statsrådet Matilda Ernkrans.
          </note>
          <note>
            Företrädare för flera av Sveriges universitet har i dagarna förmedlat
            att tusentals utländska akademiker kan tvingas lämna Sverige till
            följd av ändringar i utlänningslagen. Detta riskerar självklart
            att drabba många indivi ­ der väldigt hårt, men det riskerar också
            att skada svensk forskning och Sverige som internationell forskningsmiljö.
          </note>
          <note>
            Min fråga är därför om statsrådet kommer att verka för att utländska
            doktorander ska ha möjlighet att stanna i Sverige och arbeta här
            och därmed säkra Sverige som ett attraktivt land för utomeuropeiska
            forskare.
          </note>
          <note>
            Anf. 73 Statsrådet MATILDA ERNKRANS (S):
          </note>
          <note>
            Herr talman! Tack för frågan, Axel Hallberg!
          </note>
          <note>
            Den här regeringen har arbetat och fortsätter att arbeta aktivt
            med att se till att högkvalificerad kompetens attraheras till
            och stannar i Sverige. Det gäller också doktoranderna. Det ledamoten
            hänvisar till här är en förändring i utlänningslagen som antogs
            i den här riksdagen. Det fanns inga andra förslag i riksdagen
            än det som nu gäller efter att det här beslutet togs i Sveriges
            riksdag.
          </note>
          <note>
            Jag tycker att det är viktigt att vi har en hållbar och långsiktig
            migra ­ tionslagstiftning som kan hålla över tid. Jag tycker också
            att vi måste på ­ minna oss om att tillfälliga uppehållstillstånd
            kommer att finnas och gälla för doktoranderna och den här typen
            av arbetskraftsinvandring liksom an ­ nan sådan. Om man kräver
            ett permanent uppehållstillstånd är det möjligt att få det om
            man faktiskt får en anställning som är längre än 18 månader.
          </note>
          <note>
            Jag hoppas att ansvarstagande parter som tycker att det är viktigt
            också kan ge denna förbättrade anställningstrygghet för dem som
            har doktorand ‑ och post doc -tjänster.
          </note>
          <note>
            Anf. 74 AXEL HALLBERG (MP):
          </note>
          <note>
            Herr talman! Tack, statsrådet, för svaret!
          </note>
          <note>
            Det är uppenbart att det finns en rädsla i universitetsvärlden
            i Sverige och att det finns en oro bland utländska doktorander
            i Sverige kring de här frågorna. Jag undrar helt enkelt vad statsrådet
            vill säga till de utländska forskare och doktorander som nu känner
            sig oroade.
          </note>
          <note>
            Anf. 75 Statsrådet MATILDA ERNKRANS (S):
          </note>
          <note>
            Herr talman! Jag vill säga att jag naturligtvis kan förstå oron.
            Men man behöver också ta det här till intäkt för att det nu är
            läge att driva på mellan parterna för en förbättrad anställningstrygghet.
            Om man anser att man behöver ha ett permanent uppehållstillstånd
            är detta det som är grunden. Det gäller här , och det gäller för
            annan arbetskraftsinvandring.
          </note>
          <note>
            Sedan ska vi också påminna oss om att alla sedan den 1 januari
            2020 har rätt att stanna i ett år för att söka arbete eller starta
            näringsverksamhet. Det gäller alla som har avslutat sina forskarstudier
            och högskolestudier.
          </note>
          <note>
            Åtgärder för höjd vaccinationsgrad
          </note>
          <note>
            Anf. 76 ÅSA COENRAADS (M):
          </note>
          <note>
            Herr talman! Glädjande nog börjar Folkhälsomyndigheten nu släppa
            på de restriktioner som vi alla har fått leva med under denna
            pandemi. Man tror att det största hotet just nu mot en sjunkande
            smittspridning i samhället är den grupp som inte är vaccinerad
            ännu.
          </note>
          <note>
            Min fråga går till statsrådet Damberg och handlar om hur regeringen
            ser på möjligheten att få fler människor vaccinerade i Sverige
            för att hindra pandemins framfart.
          </note>
          <note>
            Alldeles nyss kom det meddelanden från min gamla hemort Västerås
            där gruppen som består av antivaxxare , eller vaccinationsmotståndare,
            hindrar människor från att vaccinera sig – just den grupp som
            vi jobbar extra mycket med för att få vaccinerad.
          </note>
          <note>
            Jag undrar hur regeringen ser på att den här desinformationen
            sprider sig i samhället och hur vi ska kunna arbeta för att få
            fler människor vaccinerade.
          </note>
          <note>
            Anf. 77 Statsrådet MIKAEL DAMBERG (S):
          </note>
          <note>
            Herr talman! Tack, Åsa Coenraads, för en väldigt viktig fråga!
          </note>
          <note>
            Jag tror att det absolut viktigaste är att se att vi har kommit
            långt med vaccinationen i Sverige. Jag tror att över 75 procent
            av dem som är 16 år och äldre har vaccinerat sig och är fullvaccinerade
            nu, och det fortsätter uppåt.
          </note>
          <note>
            Fokus på den här positiva utvecklingen är viktigt. Regeringen
            har tecknat ett nytt avtal med Sveriges Kommuner och Regioner
            där de åtar sig att göra nya insatser för att nå de grupper som
            ännu inte har nåtts av vaccina ­ tionen. I Uppsala valde man att
            kalla invånare som inte hade vaccinerat sig, och där gick vaccinationsgraden
            upp avsevärt. Det går alltså att göra bra saker.
          </note>
          <note>
            Jag tycker inte att vi ska ge antivaxx-rörelsen mer uppmärksamhet
            än den förtjänar. I Sverige handlar det om få personer. De är
            inte många.
          </note>
          <note>
            Vi ska bygga vidare på den positiva trend som vi har. Vi ser
            att det spelar roll om man vaccinerar sig eller inte.
          </note>
          <note>
            Anf. 78 ÅSA COENRAADS (M):
          </note>
          <note>
            Herr talman! Det statsrådet Damberg nu nämner är de insatser
            som görs av kommuner och regioner runt om i Sverige, och jag skulle
            vilja veta lite mer om hur regeringen tänker arbeta för att få
            fler att vaccinera sig i Sverige.
          </note>
          <note>
            Jag vill återkomma lite till grupperingen som tar lagen i egna
            händer. Förutom möjligheten att påverka i skrift och ord tar man
            saken i egna hän ­ der, och det ser vi effekten av i och med det
            som precis har hänt i Västerås där också en polisman har blivit
            skadad. Vi kan se det här i andra samhälls ­ kategorier också.
          </note>
          <note>
            Anf. 79 Statsrådet MIKAEL DAMBERG (S):
          </note>
          <note>
            Herr talman! Det är otroligt viktigt att myndigheter ingriper
            när någon bryter mot lagen eller försöker förhindra människor
            från att vaccinera sig. Jag har stora förväntningar på polisen
            när det gäller det.
          </note>
          <note>
            När det gäller desinformation har MSB fått i uppdrag att följa
            detta och jobba ihop med regionerna och andra aktörer för att
            minska påverkan. Däremot tycker jag inte att antivaxx-rörelsen
            i Sverige haft så stor påverkan. Vi har inte sett det, vi ska
            inte ge dem den uppmärksamheten och vi ska fortsätta med det positiva
            budskapet. De som dör i Sverige och som ligger på sjukhus med
            allvarliga skador är i stor utsträckning de som inte har vaccinerat
            sig. Det ska vi fortsätta att berätta om.
          </note>
          <note>
            EU-direktiv om minimilöner
          </note>
          <note>
            Anf. 80 LUDVIG ASPLING (SD):
          </note>
          <note>
            Herr talman! Förhandlingarna om ett europeiskt direktiv om minimilöner
            går inte särskilt bra. Liggande förslag både från rådet och från
            par ­ lamentet innebär direkta hot mot den svenska modellen för
            lönebildning. Regeringens inställning i den här frågan saknar
            alltjämt tydlighet.
          </note>
          <note>
            Regeringen har välkomnat europeisk inblandning på det här området
            men på premissen att direktivet innehåller någon typ av undantag
            så att vi slipper implementera reglerna i Sverige. Det här är
            en osäker strategi. Direktivet får sitt egentliga innehåll när
            det tolkas av EU-domstolen, och där gäller aldrig några garantier.
            Regeringen spelar med andra ord Bryssel ­ roulett med den svenska
            modellen för lönesättning.
          </note>
          <note>
            Jag vill därför fråga Hans Dahlgren om det inte hade varit smartare
            att göra en skarp markering från början om att vi inte ska ha
            något direktiv över huvud taget och att Sverige kommer att använda
            alla tillgängliga medel för att se till att så blir fallet.
          </note>
          <note>
            Anf. 81 Statsrådet HANS DAHLGREN (S):
          </note>
          <note>
            Herr talman! Nej, Ludvig Aspling, den svenska regeringen har
            inte välkomnat någon europeisk inblandning i svensk lönebildning.
            Tvärtom har den här regeringen från första stund sagt att vi ska
            behålla den svenska modellen där arbetsmarknadens parter sätter
            löner utan att något regeringsorgan eller någon institution i
            Bryssel lägger sig i detta.
          </note>
          <note>
            Detta har varit vår linje. Vi har försökt göra det som Ludvig
            Aspling själv föreslog här på slutet, alltså agera för att vi
            över huvud taget inte skulle få ett direktiv. Detta har inte lyckats.
            Då gäller det förstås att göra den text som ligger på bordet så
            pass tydlig att den svenska modellen inte ska behöva påverkas.
          </note>
          <note>
            Det är detta arbete som vi nu gör i mycket nära kontakt med det
            nuvarande ordförandeskapet och med de kommande ordförandeskapen
            för att förklara att när det här kommer till beslut måste det
            vara ett så vattentätt förbud som vi någonsin kan få mot att göra
            någonting åt den svenska modellen.
          </note>
          <note>
            Anf. 82 LUDVIG ASPLING (SD):
          </note>
          <note>
            Herr talman! Det som statsrådet säger stämmer inte. Regeringens
            ståndpunkt i den här frågan , som man har sökt stöd för här i
            riksdagen , har flera gånger innehållit skrivelser om att man
            ser en stor fördel med att uni ­ onen blandar sig i arbetsmarknadspolitiken
            på olika sätt.
          </note>
          <note>
            Arbetsmarknadsministern har å sin sida till och med nöjdförklarat
            sig en gång tidigare i år då hon sa att hon var nöjd med det undantag
            som Sverige hade lovats i den pågående förhandlingen. Att påstå
            att regeringen inte har välkomnat unionens inblandning är alltså
            inte sant.
          </note>
          <note>
            Anf. 83 Statsrådet HANS DAHLGREN (S):
          </note>
          <note>
            Herr talman! Jag måste nog vidhålla att det som Ludvig Aspling
            nu säger inte är sant. Den svenska regeringen har aldrig sagt
            att vi i första hand skulle vilja ha ett direktiv. Det innehåller
            i och för sig ett undantag, men vi vill naturligtvis i första
            hand inte ha ett direktiv över huvud taget.
          </note>
          <note>
            Nu finns det ett som vi håller på och förhandlar om, och då gäller
            det att göra det så bra som möjligt. Jag tycker att vi har anledning
            att välkomna de ansträngningar som kommissionen har gjort för
            att hitta formuleringar som värnar den svenska modellen.
          </note>
          <note>
            Regeringens syn på Migrationsverkets prognoser
          </note>
          <note>
            Anf. 84 HANS EKLIND (KD):
          </note>
          <note>
            Herr talman! Min fråga till migrationsministern tar avstamp i
            den intervju som ägde rum i 30 minuter med Anders Holmberg häromveckan.
            Där menade ministern att regeringen 2015 vidtog en rad åtgärder
            när man förstod att den stora mängden asylansökningar inte skulle
            gälla endast ett enstaka år.
          </note>
          <note>
            Det här stämmer ju inte. Migrationsverket pekade redan i prognosen
            från 2014 på att vi under en rad år skulle få ett tryck mot Sverige
            – mellan 300 000 och 600 000 nya uppehållstillstånd räknade man
            med fram till 2018.
          </note>
          <note>
            Det var också skälet till att vi kristdemokrater lade om vår
            migrationspolitik i december 2014. Då gick vi bland annat över
            till att förorda tillfälliga uppehållstillstånd som huvudregel,
            vilket statsminister Stefan Löfven kommenterade med att Kristdemokraterna
            ”spelar SD i händerna”.
          </note>
          <note>
            Kände migrationsministern inte till Migrationsverkets prognoser,
            eller litade han inte på dem?
          </note>
          <note>
            Anf. 85 Justitie- och migrationsminister MORGAN JOHANSSON (S):
          </note>
          <note>
            Herr talman! Jo, det gjorde jag. Som sagt var det nog ingen som
            läste de här prognoserna mer noggrant än jag gjorde under 2014
            och 2015.
          </note>
          <note>
            Det var nämligen så att läget på våren 2015 var ganska osäkert.
            Vi visste inte riktigt hur många som skulle komma. Vi visste inte
            hur många som skulle söka asyl i Tyskland. Vi visste inte hur
            många som skulle kunna ta sig igenom. Och på sommaren 2015 lade
            Migrationsverket sin prognos på en ganska låg nivå. Det var bakgrunden
            till att man då kunde säga att det kanske ändå inte skulle bli
            så dramatiskt som många då trodde.
          </note>
          <note>
            Sedan drog det igång. I september, oktober, november och december,
            alltså på fyra månader, kom det till Sverige 114 000 asylsökande.
            Det kom tidvis 10 000 i veckan. Det var i det skedet regeringen
            agerade och införde gränskontrollerna och id-kontrollerna, den
            tillfälliga lagen och andra åtgärder för att helt enkelt få kontroll
            över situationen.
          </note>
          <note>
            Anf. 86 HANS EKLIND (KD):
          </note>
          <note>
            Herr talman! Ministerns kollega Mikael Damberg, här närvarande,
            sa för någon dag sedan att det funnits en ängslighet i att beskriva
            samhällsproblem kopplade till stor invandring och dålig integration.
          </note>
          <note>
            Tycker statsrådet att ni medverkat till denna ängslighet? Jag
            tänker då bland annat på statsministerns uttalande när vi lade
            om vår migrationspolitik till tillfälliga uppehållstillstånd.
            Han sa att vi spelade SD i händerna. Det var år 2014. År 2021
            säger samma regering att det är en klok, ansvarsfull och human
            migrationspolitik.
          </note>
          <note>
            Anf. 87 Justitie- och migrationsminister MORGAN JOHANSSON (S):
          </note>
          <note>
            Herr talman! Det är väl ingen som följt den här diskussionen
            de senaste åren som inte vet ungefär hur utvecklingen var.
          </note>
          <note>
            Vi tillträdde 2014 i ett läge då det var en pågående, snabb utveckling
            när det gällde antalet asylsökande. Vi stramade åt lagstiftningen
            året efter, 2015, på ett sådant sätt att vi fick kontroll över
            migrationsströmmarna.
          </note>
          <note>
            I dag har vi det lägsta antalet asylsökande på 20 år, bland annat
            till följd av de åtgärder som vi vidtog. Det är så en ansvarsfull
            regering måste agera. När saker och ting utvecklas på ett sätt
            som man inte trodde från början får man se till att agera, och
            det gjorde vi.
          </note>
          <note>
            Förutsättningarna för industrins klimatomställning
          </note>
          <note>
            Anf. 88 SOFIA AMLOH (S):
          </note>
          <note>
            Herr talman! Jag har en fråga till statsrådet Ernkrans.
          </note>
          <note>
            Det blir alltmer uppenbart att klimatet är vår tids ödesfråga.
            Här är det glädjande att regeringen presenterar omfattande satsningar
            för att klimatomställningen ska gå snabbare, bland annat i form
            av förstärkning av Industriklivet. Omställningen inom industrin
            är helt avgörande.
          </note>
          <note>
            I Oxelösund, där jag kommer ifrån från början, ser vi hur SSAB
            producerar det första fossilfria stålet. Det är ett typexempel
            på hur Sverige kan ligga i framkant i klimatomställningen och
            samtidigt skapa jobb.
          </note>
          <note>
            Men för att omställningen ska bli framgångsrik fordras också
            rätt kompetens för att utveckla och driva på framtidens lösningar.
            Kompetens kräver utbildning. Vad gör statsrådet för att säkerställa
            att det i Sverige finns den forskning och utbildning som behövs
            för att snabba på klimatomställningen inom industrin?
          </note>
          <note>
            Anf. 89 Statsrådet MATILDA ERNKRANS (S):
          </note>
          <note>
            Herr talman! Jag tackar för en viktig fråga. Ja, inte minst rapporten
            från FN:s klimatpanel IPCC visar med all tydlighet att vi behöver
            göra mer och att det behöver gå snabbare.
          </note>
          <note>
            Jag menar att det också finns stora möjligheter i detta, inte
            minst för ett land som Sverige. Vi kan driva på med nya gröna
            investeringar, nya gröna lösningar och nya gröna jobb. Men det
            är helt sant att det också kräver en utbildning som anpassas efter
            detta.
          </note>
          <note>
            Vi ska komma ihåg att högskolorna redan har ett ansvar i högskolelagen
            att anpassa sin verksamhet för att främja en hållbar utveckling.
            Det är en god grund för detta, men vi gör också ytterligare saker.
          </note>
          <note>
            Vi lägger faktiskt 100 miljoner i budgeten till ett statligt
            finansierat kompetenslyft riktat mot klimatomställningen som ska
            möjliggöra näringslivets klimatomställning här och nu.
          </note>
          <note>
            Vi gör också riktade satsningar på det livslånga lärandet inom
            universitet och högskolor framåt i tiden.
          </note>
          <note>
            Det kommer alltså mer saker som kommer att understödja detta.
          </note>
          <note>
            Anf. 90 SOFIA AMLOH (S):
          </note>
          <note>
            Herr talman! Jag är lite nyfiken på att höra vad statsrådet tänker
            kring vilka andra områden för utbildning och forskning som Sverige
            behöver satsa på för att nå de globala hållbarhetsmålen i Agenda
            2030 i ett större perspektiv.
          </note>
          <note>
            Anf. 91 Statsrådet MATILDA ERNKRANS (S):
          </note>
          <note>
            Herr talman! Jag vill återigen understryka de stora utbildningssatsningar
            vi gör. Det handlar också om att högre utbildning ska knytas till
            arbetsmarknaden för att möta dess behov på ett bättre sätt än
            tidigare. Vi gör satsningar över hela landet men som sagt också
            specifika satsningar på näringslivets klimatomställning.
          </note>
          <note>
            Forskningen är avgörande. Vi gör nya satsningar på ett forskningsprogram
            om klimat, om hav och vatten, om hållbart samhällsbyggande, om
            livsmedel och om den gröna och den blå biobaserade ekonomin. Allt
            detta är absolut avgörande för att vi ska klara av att få klimatomställningen
            att bära också jobb och välfärd i framtiden.
          </note>
          <note>
            Anskaffning av nytt polarforskningsfartyg
          </note>
          <note>
            Anf. 92 ROBERT STENKVIST (SD):
          </note>
          <note>
            Herr talman! Också min fråga går till statsrådet Ernkrans. Jag
            hoppas att frågan faller inom hennes domsaga denna gång.
          </note>
          <note>
            Forskningsfartyget Oden är enligt samstämmiga uppgifter pensions
            ­ färdigt. Oden har bedrivit en unik forskning i Arktis som gett
            Sverige ett renommé världen över.
          </note>
          <note>
            Det står i budgeten om satsningar på en ny isbrytarflotta. Men
            forskningsfartyget Oden nämns inte, i alla fall inte vad jag kunnat
            se. Det står mycket kort i budgeten om driften av Oden, men det
            är inte säkert att Oden håller så länge som driftspengarna och
            anslaget räcker.
          </note>
          <note>
            Står Sverige utan polarforskningsfartyg kommer ju Sveriges renommé
            att sjunka som en sten. Har regeringen tagit något nytt beslut
            angående anskaffande av ett nytt, liknande forskningsfartyg som
            ett Oden II?
          </note>
          <note>
            Anf. 93 Statsrådet MATILDA ERNKRANS (S):
          </note>
          <note>
            Herr talman! Jag tackar för frågan.
          </note>
          <note>
            Vi ska väl ändå påminna oss att regeringen har lagt fram i den
            här kammaren, som också har röstat igenom den, en forskningsproposition
            som förstärker svensk forskning med en 10-procentig nivåhöjning
            fram till 2024. Där får inte minst forskningsinfrastruktur, som
            polarforskningsfartyget Oden är en del av, mycket pengar för framtiden.
          </note>
          <note>
            När det gäller just polarforskningsfartyget Oden tog jag alldeles
            nyss emot en utredning av Tobias Krantz , som har tittat på hur
            framtidens forskningsinfrastruktur behöver förstärkas. Här finns
            förslag som berör polarforskningsfartyget Oden. Utredningen ska
            nu gå på remiss, och sedan får vi i regeringen återkomma när vi
            analyserat remissutfallet.
          </note>
          <note>
            Anf. 94 ROBERT STENKVIST (SD):
          </note>
          <note>
            Herr talman! Jag har läst en sammanfattning av regeringens utredares
            rapport. Han föreslår faktiskt att regeringen ska anslå medel
            för införskaffande av ett nytt forskningsfartyg. Han föreslår
            också att vi inte ska hyra ett forskningsfartyg och att vi ska
            bilda en ny myndighet som ska drifta allt det här.
          </note>
          <note>
            Jag undrar hur regeringen ser på de här frågorna.
          </note>
          <note>
            Anf. 95 Statsrådet MATILDA ERNKRANS (S):
          </note>
          <note>
            Herr talman! Det finns en anledning till att vi har tillsatt
            en utredare. Han fick också ett tilläggsuppdrag att titta på just
            polarforskningsfartyget Oden. Det är för att regeringen vill ha
            ett underlag att fatta beslut utifrån för framtiden.
          </note>
          <note>
            Nu har vi fått det underlaget i den här utredningen. Det är viktigt
            att den nu går på remiss och att vi får sammanställa remissinstansernas
            svar. Vi i regeringen kommer när vi är redo, enligt den ordning
            som vi så väl känner, att återkomma i de här frågorna till Sveriges
            riksdag.
          </note>
          <note>
            Insatser för ökad cybersäkerhet
          </note>
          <note>
            Anf. 96 ÅSA ERIKSSON (S):
          </note>
          <note>
            Herr talman! Min fråga går till inrikesminister Mikael Damberg.
            Sverige är ett av de främsta länderna i världen när det gäller
            digitalisering. Vi fick i förra veckan också höra att vi återigen
            är världens näst bästa land när det gäller innovation, enligt
            Wipo – väldigt trevligt! Den platsen ska vi kämpa för att behålla.
          </note>
          <note>
            Vi är tyvärr inte bäst i världen på cybersäkerhet – ännu. Men
            jag vill att vi ska bli det, och jag hoppas att statsrådet delar
            min ambition. Det är väldigt välkommet att regeringen har inrättat
            det nationella cybersäkerhetscentret, som säkert kommer att betyda
            mycket. Jag har läst i budgeten att polisen dessutom får ett tillskott,
            ett teknikpaket på 400 miljoner kronor.
          </note>
          <note>
            Kan vi hoppas att detta kan bidra till den ökade cybersäkerhet
            som vi behöver ha i Sverige? Vi vet ju att det hela tiden förekommer
            intrång, inte minst hos våra världsledande företag. Vi såg alla
            i somras vad som hände när Coop drabbades av ett intrång hos en
            leverantör och så vidare.
          </note>
          <note>
            Min fråga till statsrådet Mikael Damberg är alltså hur vi kan
            bli bäst i världen på cybersäkerhet.
          </note>
          <note>
            Anf. 97 Statsrådet MIKAEL DAMBERG (S):
          </note>
          <note>
            Herr talman! Cybersäkerhet är en väldigt akut fråga. Vi ser att
            attackerna ökar globalt sett men också mot Sverige. Vi såg det
            under pandemin i flera länder där sjukvårdssystemen utmanades.
            Vi såg nyligen hur Coopbutikerna tvingades stänga. Det handlar
            om antagonistiska aktörer, vilket innebär att det är en totalförsvarsfråga
            att skydda Sverige. Men det är ock ­ så en polisiär fråga, för
            det rör sig om ganska mycket ransomware och brottsliga handlingar
            med utpressningssituationer på nätet.
          </note>
          <note>
            Därför bygger vi ut Polismyndighetens förmåga och kapacitet att
            jobba med dessa frågor och har även skapat cybersäkerhetscentret.
            Men allt omfattas egentligen av den nya nationella cybersäkerhetsstrategin,
            som ju antogs 2017 och nu har följts av handlingsplaner. Man jobbar
            just nu med att uppdatera detta igen.
          </note>
          <note>
            Det här är alltså ett arbete där även regeringen har en viktig
            roll. Vi har till exempel i flera omgångar uppdaterat och skärpt
            lagstiftningen kring säkerhetsskyddet för att försvara de mest
            försvarsvärda och viktiga angelägenheterna i vårt land.
          </note>
          <note>
            Anf. 98 ÅSA ERIKSSON (S):
          </note>
          <note>
            Herr talman! Jag tycker att statsrådet var så effektiv och uttömmande
            i sitt svar, så jag är nöjd så.
          </note>
          <note>
            Anf. 99 Statsrådet MIKAEL DAMBERG (S):
          </note>
          <note>
            Herr talman! Jag sa så lite om cybersäkerhetscentret, där vi
            samlar våra främsta myndigheter på området. Jag hoppas att det
            verkligen kommer att vara något som höjer Sveriges förmåga att
            både detektera angrepp mot Sverige, hantera dem och ytterst kanske
            slå tillbaka om det skulle behövas.
          </note>
          <note>
            Frågestunden var härmed avslutad.
          </note>
          <note>
            § 11 Bordläggning och beslut om förkortad motionstid
          </note>
          <note>
            Följande dokument anmäldes och bordlades:
          </note>
          <note>
            Proposition er
          </note>
          <note>
            2021/22:14 En möjlighet till ny anmälan om avstämning av stöd
            vid korttidsarbete och ett nytt förfarande vid sen anmälan om
            avstämning
          </note>
          <note>
            2021/22:17 Slopad straffrabatt för unga myndiga vid allvarlig
            brottslighet
          </note>
          <note>
            Kammaren biföll regeringens förslag att motionstiden för prop.
            2021/22:14 skulle förkortas till sju dagar.
          </note>
          <note>
            Skrivelse
          </note>
          <note>
            2021/22:7 Riksrevisionens rapport om statliga myndigheters FoU-verksamhet
          </note>
          <note>
            § 12 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 22 september
          </note>
          <note>
            2021/22:15 Armeniska krigsfångar
          </note>
          <note>
            av Arin Karapet (M)
          </note>
          <note>
            till utrikesminister Ann Linde (S)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 22 september
          </note>
          <note>
            2021/22:24 Sveriges deltagande i FN:s konferens om rasism
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2021/22:25 Sexsomni
          </note>
          <note>
            av Ebba Hermansson (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:26 Uppmärksammande av övertramp mot kurder i Iran
          </note>
          <note>
            av Anders Österberg (S)
          </note>
          <note>
            till utrikesminister Ann Linde (S)
          </note>
          <note>
            2021/22:27 Daglig tidningsutdelning
          </note>
          <note>
            av Betty Malmberg (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2021/22:28 Proposition om utvisning på grund av brott
          </note>
          <note>
            av Ludvig Aspling (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 14 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 22 september
          </note>
          <note>
            2020/21:3574 Hemsändande av kriminella afghaner
          </note>
          <note>
            av Björn Söder (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3606 Tvångstester av asylsökande som vägrar låta sig
            testas
          </note>
          <note>
            av Björn Söder (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3634 Det informella utrikesministermötet
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2020/21:3630 Det kurdiska självstyret
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            2020/21:3631 Det kurdiska självstyret
          </note>
          <note>
            av Hans Wallmark (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3633 Lättade restriktioner
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2020/21:3632 Frisläppta IS-kvinnor
          </note>
          <note>
            av Markus Wiechel (SD)
          </note>
          <note>
            till statsrådet Mikael Damberg (S)
          </note>
          <note>
            2020/21:3639 Lukasjenkos tillgång till 1 miljard dollar från
            IMF
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3635 Statliga subventioner av tåg till utlandet
          </note>
          <note>
            av Patrik Jönsson (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3636 Amorteringskravet och ojämställd bostadsmarknad
          </note>
          <note>
            av Roger Hedlund (SD)
          </note>
          <note>
            till statsrådet Märta Stenevi (MP)
          </note>
          <note>
            2020/21:3637 Den kinesiske ambassadörens agerande
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3640 Markering mot Irans idrottsminister
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3643 Rekrytering av svenska ungdomar till jihadism
          </note>
          <note>
            av Staffan Eklöf (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2020/21:3638 Vaccin
          </note>
          <note>
            av Acko Ankarberg Johansson (KD)
          </note>
          <note>
            till socialminister Lena Hallengren (S)
          </note>
          <note>
            2020/21:3641 Hyllningar av terrorister, mördare och kidnappare
          </note>
          <note>
            av Björn Söder (SD)
          </note>
          <note>
            till utrikesminister Ann Linde (S)
          </note>
          <note>
            2020/21:3642 Kriminalitet på bostadsmarknaden
          </note>
          <note>
            av Roger Hedlund (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:8 Trafikverkets dialog med kommunerna
          </note>
          <note>
            av Mikael Larsson (C)
          </note>
          <note>
            till infrastrukturminister Tomas Eneroth (S)
          </note>
          <note>
            2021/22:6 Solcellsstöd
          </note>
          <note>
            av Betty Malmberg (M)
          </note>
          <note>
            till statsrådet Anders Ygeman (S)
          </note>
          <note>
            2021/22:10 En bättre tågförbindelse mellan Oslo och Stockholm
          </note>
          <note>
            av Maria Stockhaus (M)
          </note>
          <note>
            till infrastrukturminister Tomas Eneroth (S)
          </note>
          <note>
            2021/22:4 Ökat byggande i norra Sverige
          </note>
          <note>
            av Roger Hedlund (SD)
          </note>
          <note>
            till statsrådet Märta Stenevi (MP)
          </note>
          <note>
            2021/22:5 Järnvägsfärjor som alternativ även i framtiden
          </note>
          <note>
            av Jimmy Ståhl (SD)
          </note>
          <note>
            till infrastrukturminister Tomas Eneroth (S)
          </note>
          <note>
            2020/21:3644 Arbetslösheten i Västmanland
          </note>
          <note>
            av Roger Haddad (L)
          </note>
          <note>
            till arbetsmarknadsminister Eva Nordmark (S)
          </note>
          <note>
            2021/22:7 MSB:s lager för EU:s civila kris- och konflikthantering
          </note>
          <note>
            av Pål Jonson (M)
          </note>
          <note>
            till statsrådet Mikael Damberg (S)
          </note>
          <note>
            2021/22:3 Nationell försvarsförmåga
          </note>
          <note>
            av Caroline Nordengrip (SD)
          </note>
          <note>
            till försvarsminister Peter Hultqvist (S)
          </note>
          <note>
            2021/22:11 Biståndet till Tanzania
          </note>
          <note>
            av Magdalena Schröder (M)
          </note>
          <note>
            till statsrådet Per Olsson Fridh (MP)
          </note>
          <note>
            2021/22:1 Kostnaden för återtagande av IS-terrorister
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            2021/22:9 Åtgärder mot vardagsbrottslighet
          </note>
          <note>
            av Lars Beckman (M)
          </note>
          <note>
            till statsrådet Mikael Damberg (S)
          </note>
          <note>
            2020/21:3647 Oseriös sophantering
          </note>
          <note>
            av Robert Stenkvist (SD)
          </note>
          <note>
            till miljö- och klimatminister Per Bolund (MP)
          </note>
          <note>
            § 15 Kammaren åtskildes kl. 15.02.
          </note>
          <note>
            Sammanträdet leddes
          </note>
          <note>
            av andre vice talmannen från dess början till ajourneringen kl.
            13.19 och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            GERGÖ KISCH
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om vice ordförande i utskott
          </note>
          <note>
            § 3 Avsägelse
          </note>
          <note>
            § 4 Anmälan om kompletteringsval
          </note>
          <note>
            § 5 Anmälan om subsidiaritetsprövning
          </note>
          <note>
            § 6 Svar på interpellation 2020/21:890 om vård och stöd för personer
            som har utsatts för sexualbrott
          </note>
          <note>
            Anf. 1 Socialminister LENA HALLENGREN (S)
          </note>
          <note>
            Anf. 2 MARLÉNE LUND KOPPARKLINT (M)
          </note>
          <note>
            Anf. 3 Socialminister LENA HALLENGREN (S)
          </note>
          <note>
            Anf. 4 MARLÉNE LUND KOPPARKLINT (M)
          </note>
          <note>
            Anf. 5 Socialminister LENA HALLENGREN (S)
          </note>
          <note>
            Anf. 6 MARLÉNE LUND KOPPARKLINT (M)
          </note>
          <note>
            Anf. 7 Socialminister LENA HALLENGREN (S)
          </note>
          <note>
            § 7 Svar på interpellation 2020/21:892 om barnfetma
          </note>
          <note>
            Anf. 8 Socialminister LENA HALLENGREN (S)
          </note>
          <note>
            Anf. 9 ALEXANDRA ANSTRELL (M)
          </note>
          <note>
            Anf. 10 Socialminister LENA HALLENGREN (S)
          </note>
          <note>
            Anf. 11 ALEXANDRA ANSTRELL (M)
          </note>
          <note>
            Anf. 12 Socialminister LENA HALLENGREN (S)
          </note>
          <note>
            Anf. 13 ALEXANDRA ANSTRELL (M)
          </note>
          <note>
            Anf. 14 Socialminister LENA HALLENGREN (S)
          </note>
          <note>
            § 8 Svar på interpellation 2020/21:906 om Karolinska institutets
            Kinasamarbeten
          </note>
          <note>
            Anf. 15 Statsrådet MATILDA ERNKRANS (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 9 Svar på interpellation 2020/21:864 om arbetslösheten i Sverige
          </note>
          <note>
            Anf. 16 Arbetsmarknadsminister EVA NORDMARK (S)
          </note>
          <note>
            Anf. 17 JAN ERICSON (M)
          </note>
          <note>
            Anf. 18 Arbetsmarknadsminister EVA NORDMARK (S)
          </note>
          <note>
            Anf. 19 JAN ERICSON (M)
          </note>
          <note>
            Anf. 20 Arbetsmarknadsminister EVA NORDMARK (S)
          </note>
          <note>
            Anf. 21 JAN ERICSON (M)
          </note>
          <note>
            Anf. 22 Arbetsmarknadsminister EVA NORDMARK (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 10 Frågestund
          </note>
          <note>
            Anf. 23 TALMANNEN
          </note>
          <note>
            Trygghetsreformer och situationen i Lund
          </note>
          <note>
            Anf. 24 LOUISE MEIJER (M)
          </note>
          <note>
            Anf. 25 Justitie- och migrationsminister MORGAN JOHANSSON (S)
          </note>
          <note>
            Anf. 26 LOUISE MEIJER (M)
          </note>
          <note>
            Anf. 27 Justitie- och migrationsminister MORGAN JOHANSSON (S)
          </note>
          <note>
            Regeringens framtida migrationspolitik
          </note>
          <note>
            Anf. 28 JONAS ANDERSSON i Skellefteå (SD)
          </note>
          <note>
            Anf. 29 Justitie- och migrationsminister MORGAN JOHANSSON (S)
          </note>
          <note>
            Anf. 30 JONAS ANDERSSON i Skellefteå (SD)
          </note>
          <note>
            Anf. 31 Justitie- och migrationsminister MORGAN JOHANSSON (S)
          </note>
          <note>
            Utvisning av tvångsomhändertagna barn
          </note>
          <note>
            Anf. 32 HÅKAN SVENNELING (V)
          </note>
          <note>
            Anf. 33 Justitie- och migrationsminister MORGAN JOHANSSON (S)
          </note>
          <note>
            Anf. 34 HÅKAN SVENNELING (V)
          </note>
          <note>
            Anf. 35 Justitie- och migrationsminister MORGAN JOHANSSON (S)
          </note>
          <note>
            Proaktiv avlyssning
          </note>
          <note>
            Anf. 36 ANDREAS CARLSON (KD)
          </note>
          <note>
            Anf. 37 Statsrådet MIKAEL DAMBERG (S)
          </note>
          <note>
            Anf. 38 ANDREAS CARLSON (KD)
          </note>
          <note>
            Anf. 39 Statsrådet MIKAEL DAMBERG (S)
          </note>
          <note>
            Kärnkraften och Baltikum
          </note>
          <note>
            Anf. 40 JOAR FORSSELL (L)
          </note>
          <note>
            Anf. 41 Statsrådet HANS DAHLGREN (S)
          </note>
          <note>
            Anf. 42 JOAR FORSSELL (L)
          </note>
          <note>
            Anf. 43 Statsrådet HANS DAHLGREN (S)
          </note>
          <note>
            Mäns våld mot kvinnor och barn
          </note>
          <note>
            Anf. 44 CARINA ÖDEBRINK (S)
          </note>
          <note>
            Anf. 45 Justitie- och migrationsminister MORGAN JOHANSSON (S)
          </note>
          <note>
            Anf. 46 CARINA ÖDEBRINK (S)
          </note>
          <note>
            Anf. 47 Justitie- och migrationsminister MORGAN JOHANSSON (S)
          </note>
          <note>
            Verksamhetsförlagd vårdutbildning
          </note>
          <note>
            Anf. 48 MARGARETA FRANSSON (MP)
          </note>
          <note>
            Anf. 49 Statsrådet MATILDA ERNKRANS (S)
          </note>
          <note>
            Anf. 50 MARGARETA FRANSSON (MP)
          </note>
          <note>
            Anf. 51 Statsrådet MATILDA ERNKRANS (S)
          </note>
          <note>
            Neuropsykiatriska diagnoser och skjutvapenvåld
          </note>
          <note>
            Anf. 52 LOTTA OLSSON (M)
          </note>
          <note>
            Anf. 53 Justitie- och migrationsminister MORGAN JOHANSSON (S)
          </note>
          <note>
            Anf. 54 LOTTA OLSSON (M)
          </note>
          <note>
            Anf. 55 Justitie- och migrationsminister MORGAN JOHANSSON (S)
          </note>
          <note>
            Flaggförbud på fotbollsläktare
          </note>
          <note>
            Anf. 56 ANGELIKA BENGTSSON (SD)
          </note>
          <note>
            Anf. 57 Statsrådet MIKAEL DAMBERG (S)
          </note>
          <note>
            Anf. 58 ANGELIKA BENGTSSON (SD)
          </note>
          <note>
            Anf. 59 Statsrådet MIKAEL DAMBERG (S)
          </note>
          <note>
            Höjd ränta på studielån
          </note>
          <note>
            Anf. 60 HANNA GUNNARSSON (V)
          </note>
          <note>
            Anf. 61 Statsrådet MATILDA ERNKRANS (S)
          </note>
          <note>
            Anf. 62 HANNA GUNNARSSON (V)
          </note>
          <note>
            Anf. 63 Statsrådet MATILDA ERNKRANS (S)
          </note>
          <note>
            Stöldligor och Tullverkets befogenheter
          </note>
          <note>
            Anf. 64 INGEMAR KIHLSTRÖM (KD)
          </note>
          <note>
            Anf. 65 Statsrådet MIKAEL DAMBERG (S)
          </note>
          <note>
            Anf. 66 INGEMAR KIHLSTRÖM (KD)
          </note>
          <note>
            Anf. 67 Statsrådet MIKAEL DAMBERG (S)
          </note>
          <note>
            EU:s hantering av Polen och Ungern
          </note>
          <note>
            Anf. 68 ANNA VIKSTRÖM (S)
          </note>
          <note>
            Anf. 69 Statsrådet HANS DAHLGREN (S)
          </note>
          <note>
            Anf. 70 ANNA VIKSTRÖM (S)
          </note>
          <note>
            Anf. 71 Statsrådet HANS DAHLGREN (S)
          </note>
          <note>
            Utlänningslagens effekter för utländska doktorander
          </note>
          <note>
            Anf. 72 AXEL HALLBERG (MP)
          </note>
          <note>
            Anf. 73 Statsrådet MATILDA ERNKRANS (S)
          </note>
          <note>
            Anf. 74 AXEL HALLBERG (MP)
          </note>
          <note>
            Anf. 75 Statsrådet MATILDA ERNKRANS (S)
          </note>
          <note>
            Åtgärder för höjd vaccinationsgrad
          </note>
          <note>
            Anf. 76 ÅSA COENRAADS (M)
          </note>
          <note>
            Anf. 77 Statsrådet MIKAEL DAMBERG (S)
          </note>
          <note>
            Anf. 78 ÅSA COENRAADS (M)
          </note>
          <note>
            Anf. 79 Statsrådet MIKAEL DAMBERG (S)
          </note>
          <note>
            EU-direktiv om minimilöner
          </note>
          <note>
            Anf. 80 LUDVIG ASPLING (SD)
          </note>
          <note>
            Anf. 81 Statsrådet HANS DAHLGREN (S)
          </note>
          <note>
            Anf. 82 LUDVIG ASPLING (SD)
          </note>
          <note>
            Anf. 83 Statsrådet HANS DAHLGREN (S)
          </note>
          <note>
            Regeringens syn på Migrationsverkets prognoser
          </note>
          <note>
            Anf. 84 HANS EKLIND (KD)
          </note>
          <note>
            Anf. 85 Justitie- och migrationsminister MORGAN JOHANSSON (S)
          </note>
          <note>
            Anf. 86 HANS EKLIND (KD)
          </note>
          <note>
            Anf. 87 Justitie- och migrationsminister MORGAN JOHANSSON (S)
          </note>
          <note>
            Förutsättningarna för industrins klimatomställning
          </note>
          <note>
            Anf. 88 SOFIA AMLOH (S)
          </note>
          <note>
            Anf. 89 Statsrådet MATILDA ERNKRANS (S)
          </note>
          <note>
            Anf. 90 SOFIA AMLOH (S)
          </note>
          <note>
            Anf. 91 Statsrådet MATILDA ERNKRANS (S)
          </note>
          <note>
            Anskaffning av nytt polarforskningsfartyg
          </note>
          <note>
            Anf. 92 ROBERT STENKVIST (SD)
          </note>
          <note>
            Anf. 93 Statsrådet MATILDA ERNKRANS (S)
          </note>
          <note>
            Anf. 94 ROBERT STENKVIST (SD)
          </note>
          <note>
            Anf. 95 Statsrådet MATILDA ERNKRANS (S)
          </note>
          <note>
            Insatser för ökad cybersäkerhet
          </note>
          <note>
            Anf. 96 ÅSA ERIKSSON (S)
          </note>
          <note>
            Anf. 97 Statsrådet MIKAEL DAMBERG (S)
          </note>
          <note>
            Anf. 98 ÅSA ERIKSSON (S)
          </note>
          <note>
            Anf. 99 Statsrådet MIKAEL DAMBERG (S)
          </note>
          <note>
            § 11 Bordläggning och beslut om förkortad motionstid
          </note>
          <note>
            § 12 Anmälan om interpellation
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftliga svar på frågor
          </note>
          <note>
            § 15 Kammaren åtskildes kl. 15.02.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
