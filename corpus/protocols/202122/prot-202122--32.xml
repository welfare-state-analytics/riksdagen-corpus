<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202122</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202122</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202122--32</head>
          <docDate when="2021-11-23">2021-11-23</docDate>
        </div>
      </front>
      <body>
        <div>
          <note>
            § 1 Förnyad bordläggning av förslag till statsminister
          </note>
          <note>
            Förslaget om att riksdagen till statsminister skulle utse Magdalena
            Andersson föredrogs och bordlades åter.
          </note>
          <note>
            § 2 Anmälan om kompletteringsval
          </note>
          <note>
            Tredje vice talmannen meddelade att Sverigedemokraternas parti
            grupp anmält David Perez som suppleant i skatteutskottet .
          </note>
          <note>
            Tredje vice talmannen förklarade vald till
          </note>
          <note>
            suppleant i skatteutskottet
          </note>
          <note>
            David Perez (SD)
          </note>
          <note>
            § 3 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2021/22:4306, 4308 och 4311 till justitieutskottet
          </note>
          <note>
            2021/22:4292, 4300, 4304 och 4312 till näringsutskottet
          </note>
          <note>
            2021/22:4296 och 4315 till utbildningsutskottet
          </note>
          <note>
            2021/22:4301 och 4307 till socialutskottet
          </note>
          <note>
            EU-dokument
          </note>
          <note>
            COM(2021) 665 till finansutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 7 februari 2022 .
          </note>
          <note>
            § 4 Ärende för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkande
          </note>
          <note>
            2021/22:FiU11 Höständringsbudget för 2021
          </note>
          <note>
            § 5 Behandling av personuppgifter vid Försvarsmakten och Försvarets
            radioanstalt
          </note>
          <note>
            Försvarsutskottets betänkande 2021/22:FöU2
          </note>
          <note>
            Behandling av personuppgifter vid Försvarsmakten och Försvarets
            radioanstalt (prop. 2020/21:224)
          </note>
          <note>
            föredrogs.
          </note>
          <note>
            Anf. 1 JÖRGEN BERGLUND (M):
          </note>
          <note>
            Fru talman! I en tid då hoten mot Sverige blir allt fler och
            allvarligare och hittar nya former måste vi som samhälle inte
            bara hänga med i utveck ­ lingen av vårt skydd; vi ska helst ligga
            steget före dem som inte vill oss väl, dem som vill rasera den
            frihet vi har byggt upp, den demokratiska rättsstat vi värnar
            och de mänskliga rättigheter vi försvarar. Det låter kan ­ ske
            högtravande men är inte desto mindre sant.
          </note>
          <note>
            Försvarsunderrättelser är en del i försvaret av Sverige och fyller
            bara ett syfte. Det är att försvara Sverige som nation, bevara
            vårt sätt att leva och säkra vår demokrati. Ibland kan det i debatten
            låta som att staten inte skulle vilja göra annat än övervaka oss
            medborgare bara för att man kan och vill. Så är verkligen inte
            fallet.
          </note>
          <note>
            Vad gäller underrättelser i allmänhet och försvarsunderrättelser
            i synnerhet kan vi såklart göra mycket själva, till exempel ha
            effektiva myndigheter med underrättelseförmåga. Vi kan göra som
            nu: bygga vårt totalförsvar starkare, samarbeta med likasinnade
            länder och ligga i teknikens framkant i fråga om hur vi hanterar
            och inhämtar information. Försvarsunderrättelser innebär naturligtvis
            att uppgifter om enskilda personer kommer att behandlas, men när
            det sker ska den enskildes integritet respekteras. Det ska såklart
            inte heller användas när det inte är befogat. När det gäller den
            sistnämnda utgångspunkten tror jag att vi är väldigt eniga.
          </note>
          <note>
            Tekniken på försvarsunderrättelseområdet utvecklas snabbt, och
            spelreglerna ändras ständigt. Därför måste också vår lagstiftning
            hänga med. Det är precis det som betänkandet handlar om, att anpassa
            oss för att vi ska kunna fortsätta försvara vårt sätt att leva
            och Sverige som nation i en allt osäkrare omvärld.
          </note>
          <note>
            Fru talman! Vi moderater är till stora delar eniga med regeringen
            i detta ärende. Jag tänker därför inte uppehålla mig särskilt
            mycket mer vid propositionens innehåll. Jag ska däremot belysa
            de delar som vi moderater gärna hade sett att utskottet hade kompletterat
            betänkandet med.
          </note>
          <note>
            Det första jag tänker på är signalspaningslagen, som nu är mer
            än tio år gammal. När den infördes var den väldigt kontroversiell,
            men i dag tror jag att allt fler inser att det var ett absolut
            nödvändigt beslut för att förse Sverige med goda underrättelser.
          </note>
          <note>
            Trots det tycker vi att det finns ett behov av att göra en bredare
            översyn av lagen. Ny teknik, nya hot och nya aktörer har tillkommit
            sedan lagen antogs. Översynen bör titta på ett antal saker, bland
            annat hur vi säkrar den personliga integriteten i detta nya landskap
            generellt och kanske mer specifikt kopplat till de internationella
            samarbeten vi har i dag och kommer att fortsätta ha. Den personliga
            integriteten är viktig, och den ska värnas. Här finns det rimligen
            områden som kan bli aktuella.
          </note>
          <note>
            En annan viktig del av den översyn som vi gärna skulle se är
            att se över vilka myndigheter som kan inrikta signalspaning. I
            dag är det ett fåtal myn ­ digheter. Men till exempel MSB är en
            myndighet som också skulle kunna få inrikta signalspaning. Det
            gäller också den nya myndigheten för psykologiskt försvar.
          </note>
          <note>
            Det bör även ses över om det ska göras möjligt med signalspaning
            mot utländska medborgare där båda parter befinner sig i Sverige.
            Allt handlar om att stärka Sveriges möjligheter till goda underrättelser
            samtidigt som den personliga integriteten beaktas. Vi anser, precis
            som vi har skrivit i vår reservation, att denna översyn bör genomföras
            skyndsamt, också med hänsyn till omvärldsläget.
          </note>
          <note>
            Den andra delen vi har lyft fram tillsammans med andra partier
            handlar om det internationella samarbetet inom försvarsunderrättelser
            och hur det kommer att fortsätta att utvecklas, vilket också tas
            upp i betänkandet. Det som föreslå s i betänkandet kommer att
            bidra till att göra det både lättare och kanske mer utvecklat.
            Vi menar att det är jätteviktigt att ta upp den aspekten och sätta
            den under demokratisk kontroll och insyn.
          </note>
          <note>
            Regeringen kommer till riksdagen varje år och redovisar integritets
            ­ skyddet i signalspaning. Här tycker vi att man kan tänka sig
            att regeringen lägger till en särskild redovisning som är tydlig
            vad gäller de internatio ­ nella samarbetena.
          </note>
          <note>
            Fru talman! Det är viktigt för Sverige och de myndigheter som
            ansvarar för underrättelseinhämtning att man får bästa möjliga
            förutsättningar för att göra sitt jobb. Därför ställer vi oss
            bakom förslaget i betänkandet med tillägg i de reservationer vi
            har. Jag yrkar bifall endast till reservation 6.
          </note>
          <note>
            Anf. 2 LINDA MODIG (C):
          </note>
          <note>
            Fru talman! Låt mig inledningsvis slå fast att Centerpartiet
            är fullt medvetet om och ser med oro på det faktum att Sverige
            står inför en förändrad säkerhetssituation med en bred och omfattande
            hotbild. Det är mot bakgrunden att ett väpnat angrepp inte kan
            uteslutas som Centerpartiet de senaste åren har varit med och
            sett till att den förmågehöjning som ett ändrat säkerhetspolitiskt
            läge kräver säkerställs genom att helheten i Försvarsberedningens
            rapport Värnkraft och totalförsvarspropositionen 2021–2025 genomförs.
            Det är därför försvaret har fått mer pengar.
          </note>
          <note>
            Centerpartiet har, först mellan 2015 och 2018 som en del av Försvarsgruppen
            bestående av regering en, Centerpartiet, Moderaterna och Kristdemokraterna
            under en del av perioden och sedan som samarbetsparti till regeringen
            tillsammans med Liberalerna mellan 2019 och 2021, haft en avgörande
            roll för att säkerställa dessa förstärkningar. Försvarets förmågehöjning
            är nödvändig och viktig. Nu behöver de beslut som fattats genomföras
            under kommande år.
          </note>
          <note>
            Fru talman! Sverige förtjänar och är värt ett starkt och robust
            totalförsvar, ett försvar som kan skydda vårt land, vår demokrati,
            vår fred och frihet och oss som bor här. Men det ska också vara
            ett försvar som kan hjälpa till med fred och säkerhet i världen.
          </note>
          <note>
            Sverige har vid ett par tillfällen varit utsatt för terrorattacker.
            Underrättelsehoten ökar. Och utländsk makt är aktiv på svenskt
            territorium, bland annat genom värvningsförsök av svenska medborgare,
            för att skaffa sig information om företag, personer, sårbarheter
            i samhället och totalförsvaret. I september i år dömdes, för första
            gången på decennier, en svensk man för spioneri. Och så sent som
            i fredags häktades två personer misstänkta för grovt spioneri.
            De som inte vill Sverige väl finns överallt. Vi får aldrig invaggas
            i en falsk trygghet att underrättelseinhämtningen från främmande
            makt inte sker här och nu. Såväl försöken som inhämtningen pågår
            med full kraft.
          </note>
          <note>
            Fru talman! Mycket av den säkerhetspolitiskt försämrade situationen
            i vårt närområde härrör från rysk aggressivitet gentemot sina
            grannar. Men vi ser också att Kina talar med ett allt tydligare
            maktspråk mot andra länder men också mot exempelvis företag, debattörer
            och politiker på lokal, re ­ gional och nationell nivå.
          </note>
          <note>
            I Arktis ser vi att klimatförändringarna bidrar till säkerhetspolitisk
            instabilitet när såväl Ryssland som Kina och USA ökar sin militära
            närvaro. Det påverkar våra arktiska och nordiska länder. Det är
            i vårt grannskap detta pågår.
          </note>
          <note>
            Ryssland rustar också militärt och har visat sig villigt att
            använda sin militära förmåga mot sina grannländer på ett sätt
            som har underminerat hela den europeiska säkerhetsordningen. Vi
            har sett och vi ser det i Georgien och Ukraina. Rysk militär närvaro
            är entydig för utvecklingen i såväl Sydossetien som Abchazien,
            Krim och östra Ukraina. Detta är naturligtvis helt oacceptabelt.
            Rysslands ockupation och illegala annektering av Krimhalvön måste
            upphöra. Sanktionspolitiken mot Ryssland måste fortgå så länge
            som Rysslands ockupation av Krim består.
          </note>
          <note>
            Den ryska aktiviteten och den militära närvaron i Belarus har
            redan tidigare stärkts, särskilt efter den gemensamma militärövningen
            Zapad tidigare i höst. Vi har i medierapporteringen nåtts av ovanligt
            omfattande förflyttningar av trupp och materiel nära gränsen till
            Ukraina och Belarus, och ryska plan har gjort spaningsflygningar
            i Belarus.
          </note>
          <note>
            Sverige måste därför tydligt fortsätta att stå upp för och värna
            den europeiska säkerhetsordning och den liberala världsordning
            som skapat fred och stabilitet i vår del av världen. Hot om militärt
            våld är ju inte den enda metod som Ryssland använder. Genom propaganda,
            korruption och hybridkrigföring försöker Ryssland också påverka
            andra länders val och demokratiska integritet. Genom att söka
            så split både mellan olika grupper inom enskilda länder och mellan
            olika länder försöker de nå strategiska fördelar. Cyberangrepp,
            penningtvätt och strategiska uppköp är andra metoder de använder
            sig av för att nå inflytande. Auktoritära ledare tvekar inte ens
            inför att lura migranter till Belarus och använda dessa människor
            som brickor i ett hänsynslöst spel för att pressa enskilda EU-länder
            och sammanhållningen inom EU.
          </note>
          <note>
            Fru talman! Säkerhetshoten har förändrats och försämrats sedan
            signal ­ spaningslagens ikraftträdande, vilket har gett behov
            av och upphov till en översyn av dagens signalspaningslag. Internationellt
            underrättelsesamar ­ bete är avgörande för att få information
            för att upptäcka och förhindra olika hot mot Sverige. I förhandlingarna
            med regeringen om totalförsvarspropo ­ sitionen kom vi överens
            om att en översyn av signalspaningslagen ska gö ­ ras för att
            säkerställa att lagstiftningen med hänsyn till omvärldsutveck
            ­ lingen och totalförsvarets behov tillhandahåller ett effektivt
            och ändamåls ­ enligt stöd för svensk utrikes ‑ , säkerhets- och
            försvarspolitik samtidigt som fortsatt hänsyn tas till enskildas
            personliga integritet.
          </note>
          <note>
            När regeringen nu inför en ny lagstiftning för personuppgifter
            vid Försvarsmakten respektive Försvarets radioanstalt och ändringar
            i lagen om signalspaning i försvarsunderrättelseverksamhet, som
            bland annat rör FRA:s internationella samarbete, anser vi i Centerpartiet
            att regeringen börjar i fel ände.
          </note>
          <note>
            Fru talman! Centerpartiet menar att vi som stat varken kan eller
            bör bortse från att Europadomstolen i stor sammansättning i en
            dom mot Sverige för bara sex månader sedan kom fram till att bristerna
            i den svenska signalspaningslagen innebar att tillräckliga rättssäkerhetsgarantier
            för enskildas rättigheter saknades. Europadomstolen anser att
            hänsyn till natio ­ nell säkerhet förvisso motiverar att system
            för massövervakning av medborgares kommunikation, såsom signalspaning,
            kan vara ett användbart verktyg för att kartlägga och avslöja
            yttre hot mot ett land. Internationella aktörer har ständigt nya
            metoder för att undgå att bli upptäckta på olika kommunikationsplattformar.
          </note>
          <note>
            Det här medför, enligt Europadomstolen, ett stort tolkningsutrymme
            för stater gällande artikel 8 och rätten till skydd för privat-
            och familjeliv i det avseendet. Men domstolen menade också att
            det på grund av det fortsatt förändrade kommunikationsklimatet
            krävs att åtgärder vidtas för att övervakningen ska vara anpassad
            efter risken för missbruk och nödvändigheten för nationell säkerhet.
            Det krävs, enligt domstolen, ett så kallat end-to-end-skydd, vilket
            bland annat innebär bedömningar av skäligheten av varje enskilt
            steg av den övervakning som genomförs. Dessutom ställs krav på
            oberoende tillsyn av den övervakande myndigheten. Europadomstolen
            konstaterade att dessa krav måste uppfyllas för att lagstiftningen
            och övervakningen ska vara förenliga med Europakonventionen.
          </note>
          <note>
            Domstolen bedömer att Sverige till stor del hade vidtagit de
            åtgärder som krävs för att övervakningen ska vara förenlig med
            Europakonventio ­ nen. Men bland de brister som domstolen slog
            ned på fanns sådant som handlade om att FRA-lagen inte innehåller
            ett tillräckligt skydd för den personliga integriteten när Sverige
            delar med sig av data till utländska samarbetspartner och att
            det saknas effektiv kontroll av FRA:s verksamhet. Domstolen menar
            alltså att det finns allvarliga brister och att svensk rätt numera
            inte kan garantera rättssäkerheten.
          </note>
          <note>
            Centerpartiet anser att regeringen i den aktuella propositionen
            inte i tillräcklig omfattning har återkommit med hur den avser
            att stärka integritetsskyddet i ljuset av Europadomstolens dom.
            Det är anmärkningsvärt att man nu ändå går vidare med föreslagna
            ändringar, inte minst då man avser att utöka delningen med andra
            stater. Det här hade behövt föreligga först. Man måste helt enkelt
            börja i rätt ände.
          </note>
          <note>
            Med detta vill jag, fru talman, yrka bifall till Centerpartiets
            reserva ­ tion 1 under punkt 1.
          </note>
          <note>
            Anf. 3 HANNA GUNNARSSON (V):
          </note>
          <note>
            Fru talman! Hej till alla er som sitter och tittar hemma! I slutet
            av våren 2008 pågick i Sverige en väldigt intensiv debatt om integritetsfrågor
            när den så kallade FRA-lagen lades fram av den då borgerliga regeringen.
            Debatten var intensiv både här i riksdagen och utanför. Vänsterpartiet
            röstade tillsammans med Socialdemokraterna och Miljöpartiet emot
            lagen vid flera tillfällen, men den röstades slutligen igenom
            med en mycket liten marginal.
          </note>
          <note>
            Fru talman! Även om Vänsterpartiet ser att vi lever i ett mer
            sårbart samhälle där många olika hot riktas mot oss kommer vi
            även i dag att rösta emot de förändringar som den socialdemokratiska
            och miljöpartistiska re ­ geringen nu föreslår. Det finns hot
            mot Sverige. Det är vi alla medvetna om.
          </note>
          <note>
            Vänsterpartiet menar att de hot som riktas mot oss i första hand
            är ci ­ vila. Vi har klimatförändringen, som riskerar att helt
            förändra levnadsför ­ hållandena i många delar av jorden. Vi har
            pandemier, vilket vi smärtsamt har blivit medvetna om de senaste
            ett och ett halvt åren. Vi har cyberattack ­ er mot ett mer digitaliserat
            samhälle som är beroende av att många olika system fungerar.
          </note>
          <note>
            Vänsterpartiet vill inte på något sätt försvåra för de brottsbekämpande
            myndigheterna att utreda och beivra brott, men vi är angelägna
            om att det finns ett regelverk som ger gott skydd för säkerheten
            i Sverige och för landets invånare.
          </note>
          <note>
            I det viktiga arbetet med att skydda oss mot hot måste vi dock
            samtidigt skydda oss själva mot oss själva. Vi måste upprätthålla
            ett starkt skydd för vår egen befolknings integritet och vårt
            privatliv. Vänsterpartiet anser där ­ för att de förändringar
            som föreslås i lagen om signalspaning i försvars ­ underrättelseverksamhet
            ska avslås.
          </note>
          <note>
            Fru talman! Vänsterpartiet värnar demokratiska grundvärden som
            rättssäkerhet och skyddet för den personliga integriteten. Den
            tekniska utvecklingen och den allt större möjligheten till datainsamling
            av privata uppgifter innebär en stor utmaning. I dag är det möjligt
            att samla in en stor mängd uppgifter av känslig karaktär som visar
            var människor befinner sig och vilka rutiner de har. Det är därför
            av yttersta vikt att skyddet för den personliga integriteten hela
            tiden utvecklas i takt med den ökade digitaliseringen.
          </note>
          <note>
            Vi ser med stor oro på den utveckling som skett sedan början
            av 2000-talet och som i dag har lett till att vi börjar närma
            oss ett övervakningssamhälle. Frågor om personlig integritet och
            mänskliga rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett generellt ökat skydd för invånarna.
          </note>
          <note>
            Sammantaget framstår dock helheten av de senaste två decenniernas
            skärpta lagar vad gäller kameraövervakning, hemliga tvångsmedel,
            signalspaning, utlänningskontroll och åtgärder i syfte att hindra
            terrorism som illavarslande. Varje inskränkning som godtas tenderar
            att bereda väg för ännu fler ingripande åtgärder. Argument i stil
            med att den som har rent samvete inte har något att frukta riskerar
            att bli urvattnade floskler ju fler inskränkningar av den personliga
            integriteten som accepteras. Konsekvenserna för samhällsklimatet
            och demokratin på lång sikt är svåra att överblicka.
          </note>
          <note>
            Fru talman! Detta ärende har gömts under en rubrik som är intetsäg
            ­ ande, Behandling av personuppgifter vid Försvarsmakten och Försvarets
            radioanstalt . Inom propositionen ryms förslaget om att utländsk
            underrättelse- och säkerhetstjänst medges direktåtkomst till personuppgifter
            vid Försvarsmakten respektive Försvarets radioanstalt. Regeringen
            föreslår att signalspaning i försvarsunderrättelseverksamhet ska
            få ske i sådana fall som inte riktas mot Sverige eller sådant
            som rör svenska intressen om det är nödvändigt för ett samarbete
            i underrättelsefrågor med andra länder eller internationella organisationer.
          </note>
          <note>
            Detta är Vänsterpartiet emot. Vi vill inte att andra länder ska
            kunna ges direktåtkomst till personuppgifter vid Försvarsmakten
            respektive Försva ­ rets radioanstalt. Det innebär alltför stora
            inskränkningar av den personliga integriteten, och det är något
            som vi inte kan rättfärdiga.
          </note>
          <note>
            Vänsterpartiet är också emot regeringens förslag om att det i
            den nya lagen om signalspaning i försvarsunderrättelseverksamhet
            ska föras in en ny bestämmelse som innebär att signalspaning kan
            ske även mot företeelser som inte är riktade mot Sverige eller
            rör svenska intressen. Vi ser stora risker med att Sverige genom
            Försvarets radioanstalt ska kunna bedriva underrättelseverksamhet
            mot ett land för ett annat lands räkning utan att det finns ett
            omedelbart svenskt intresse för denna underrättelseverksamhet.
            Detta är en fråga om Sveriges oberoende, något som är väldigt
            viktigt för Vänsterpartiet.
          </note>
          <note>
            Under det senaste året har rapporter kommit om att USA med hjälp
            av Danmark spionerat på ledande politiker och högt uppsatta tjänstemän
            i Sverige. Det har väckt mycket stark kritik här i Sveriges riksdag,
            och det har fortfarande inte klarlagts hur detta har gått till.
            Regeringens förslag i propositionen riskerar att öppna för att
            Sverige hamnar i en liknande situa ­ tion som Danmark är i nu,
            det vill säga att vi ska hjälpa ett land att bedriva signalspaning
            i försvarsunderrättelseverksamhet utan att det rör nationella
            intressen.
          </note>
          <note>
            Fru talman! Vänsterpartiet menar att riksdagens insyn i Försvarets
            radioanstalts arbete på det här området inte är tillräckligt bra.
            Det är viktigt att riksdagen får just insyn och fullgod information
            för att demokratiska beslut om signalspaningsmyndigheten och dess
            verksamhet ska kunna tas. Sekretess är viktigt, men Vänsterpartiet
            anser att en mer tydlig balans mellan myndigheternas sekretess
            och riksdagens insyn bör utvecklas. Vi anser därför att regeringen
            bör återkomma med förslag om hur den parlamentariska kontrollen
            och insynen ska öka angående underrättelseverksamheten.
          </note>
          <note>
            Fru talman! Jag yrkar bifall till reservation 2.
          </note>
          <note>
            Anf. 4 MIKAEL OSCARSSON (KD):
          </note>
          <note>
            Fru talman! I dag debatterar vi försvarsutskottets betänkande
            nummer 2, Behandling av personuppgifter vid Försvarsmakten och
            Försvarets radioanstalt . Jag vill börja med att yrka bifall till
            reservation 7, som gäller granskning och kontroll av underrättelseverksamheten.
          </note>
          <note>
            Som redan har sagts här lever vi nu i en tuffare säkerhetspolitisk
            miljö med ett försämrat säkerhetspolitiskt läge. Som andra talare
            har varit inne på ser vi det i vårt närområde. Vi ser det i Ukraina,
            där det pågår ett krig just nu. Det finns ett stort antal ryska
            soldater vid gränsen där. Bombplan tillåts flyga längs gränsen
            till Litauen, Polen och Ukraina. Även i Östersjön ser vi ett tuffare
            säkerhetspolitiskt läge. Vi kan påminna, fru talman, om Zapadövningen
            som skedde alldeles nyligen. Det var den största övningen på 40
            år, och Ryssland hade 200 000 soldater på plats.
          </note>
          <note>
            Parallellt med det här ser vi också att hotet från inte minst
            cyberattacker ökar, någonting som svenska myndigheter pekar på.
            För några år sedan gick FRA ut och sa att det var 10 000 cyberattacker
            per månad av utländsk makt mot Sverige. Nu har man inte specificerat
            antalet, men man säger att attackerna är fler, större och mer
            omfattande.
          </note>
          <note>
            Detta gör att vi från svensk sida behöver stärka vårt skydd,
            både det militära och det civila. Det gäller inte minst det som
            det här ärendet handlar om, nämligen FRA:s möjligheter till underrättelseverksamhet,
            som är en viktig del av det svenska försvaret. I likhet med Moderaterna
            är vi i Krist ­ demokraterna i huvudsak överens med regeringen
            när det gäller de här uppgifterna och ändringarna i lagen, som
            vi tycker ger en rimlig balans mellan den personliga integriteten
            och de behov som finns.
          </note>
          <note>
            Vi kan påminna om terrorattacken här på Drottninggatan 2017,
            där fem människor fick sätta livet till. Det här är ett exempel
            på att vi behöver internationellt samarbete för att kunna avvärja
            hot mot Sverige. Det är också ett exempel på varför det är så
            viktigt att den här lagstiftningen kommer på plats, så att FRA
            kan verka effektivt.
          </note>
          <note>
            Med det sagt behövs det en bred översyn av lagen om signalspaning,
            för lagen har tio år på nacken. Det krävs ett helhetsgrepp gällande
            vilka aktörer som framöver ska kunna ha rätt att inrikta signalspaning.
            Därför behöver en utredning tillsättas för att kunna ge bästa
            möjliga underlag i frågan. När det gäller granskning och kontroll
            av underrättelseverksamheten vill vi att en särskild granskning
            framgent ska redovisas i en speciell skrivelse.
          </note>
          <note>
            Anf. 5 CLASGÖRAN CARLSSON (S):
          </note>
          <note>
            Fru talman! Jag yrkar bifall till utskottets förslag och avslag
            på samtliga reservationer.
          </note>
          <note>
            Omvärldsläget har försämrats, och den militära aktiviteten i
            närområdet har ökat över tid. Vi befinner oss i en säkerhetspolitisk
            miljö där vi står inför en rad stora utmaningar. Det handlar bland
            annat om statsaktörer med intresse av att spionera på Sverige.
            Det handlar om cyberattacker, terror ­ ism och kriminella ligor.
            Den antagonistiska hotbilden är bred med globala kopplingar.
          </note>
          <note>
            En god försvarsunderrättelseförmåga är därför en förutsättning
            för Sveriges möjligheter att föra en självständig och aktiv utrikes
            ‑ , försvars- och säkerhetspolitik. Det handlar om kartläggning
            av yttre hot mot vårt land. Försvarsunderrättelser är viktiga
            för tidig förvarning, för att utveckla krigsorganisationen, för
            utveckling av förmågor att möta olika typer av hot mot landet
            på ett ändamålsenligt sätt och för att regeringen i rätt tid ska
            kunna fatta beslut om exempelvis beredskapshöjande åtgärder.
          </note>
          <note>
            Av hotens karaktär på global nivå följer även behovet av en utvecklad
            och mer effektiv nationell och internationell samverkan mellan
            säkerhets- och underrättelsemyndigheter. I enlighet med vad regeringen
            anförde i propositionen Totalförsvaret 2021 – 2025 bör försvarsunderrättelseförmå
            ­ gan stärkas och utvecklas.
          </note>
          <note>
            Fru talman! I den proposition som kammaren behandlar i dag föreslår
            regeringen två nya lagar om personuppgiftsbehandling vid Försvarsmakten
            och Försvarets radioanstalt. Förslaget är en del av den stora
            dataskyddsreform som har genomförts i Sverige i samband med tillkomsten
            av EU:s dataskyddsförordning. De nya lagarna föreslås ersätta
            Försvarsmaktens och Försvarets radioanstalts nuvarande särskilda
            lagar om personuppgiftsbehandling från 2007. Regeringen föreslår
            också vissa tydliggörande ändringar i lagen om signalspaning i
            försvarsunderrättelseverksamhet.
          </note>
          <note>
            Förslagen bygger på två utredningsbetänkanden som har remiss
            ­ behandlats. Propositionens förslag medför ökad tydlighet, möjliggör
            ett effektivare samarbete mellan myndigheter i Sverige och utomlands
            och möjliggör dessutom ett ökat integritetsskydd för den enskilde.
            Balansen mellan integritetsskydd och effektivitet genomsyrar de
            nya lagarna.
          </note>
          <note>
            Den nya lagen för Försvarsmakten föreslås gälla för all behandling
            av personuppgifter i myndighetens verksamhet som rör Sveriges
            försvar och säkerhet. Den lagen blir därmed i stort sett heltäckande
            för Försvarsmak ­ tens behandling av personuppgifter. Den nya
            lagen för Försvarets radio ­ anstalt föreslås gälla för behandling
            av personuppgifter inom myndighe ­ tens försvarsunderrättelse
            ‑ , utvecklings- och informationssäkerhetsverk ­ samhet.
          </note>
          <note>
            Genom de nya lagarna om behandling av personuppgifter skyddas
            fysiska personers grundläggande rättigheter och friheter samtidigt
            som det säkerställs att Försvarsmakten och Försvarets radioanstalt
            kan behandla och utbyta personuppgifter med andra aktörer på ett
            ändamålsenligt sätt. Lagarna ska tillämpas i stället för EU:s
            dataskyddsförordning och dataskyddslagen.
          </note>
          <note>
            Fru talman! I den allmänna debatten har det framförts ett antal
            mytbildningar med anledning av regeringens proposition. Jag vill
            i dag tydliggöra vad det är som gäller på området.
          </note>
          <note>
            För det första har det påståtts att genom samarbetet med andra
            länders underrättelsetjänster kommer nu lagen att medföra att
            utländska underrättelsetjänster ska kunna beställa signalspaning
            av Försvarets radioanstalt. Detta stämmer inte.
          </note>
          <note>
            Det är väl känt att inget land på egen hand kan inhämta ett fullständigt
            underrättelseunderlag till stöd för sin utrikes-, säkerhets- och
            försvarspolitik eller för kartläggning av yttre hot mot landet.
            Utbyte av underrättelser och samarbete om metodik är därför centrala
            inslag i all försvarsunderrättelseverksamhet och inte minst i
            Försvarets radioanstalts signalspaningsverksamhet. Enligt regeringens
            förslag ska Försvarets radioanstalt få signalspana enligt de befintliga
            ändamålen som anges i lagen – om det är nödvändigt för att fullgöra
            ett internationellt samarbete på försvarsunderrättelseområdet
            – även om företeelserna inte är riktade mot Sverige eller svenska
            intressen.
          </note>
          <note>
            Enligt förslaget kan alltså Försvarets radioanstalt till exempel
            få signalspana i syfte att inhämta uppgifter som rör internationell
            terrorism eller främmande makts agerande, men där uppgifterna
            inte i första hand är av svenskt intresse. Det är nämligen så
            att även om samarbetande länders underrättelsebehov ofta sammanfaller
            på en övergripande nivå kan de enskilda behoven skilja sig åt
            i fråga om detaljerna.
          </note>
          <note>
            Ett sådant exempel är den internationella terrorismen som utgör
            ett påtagligt hot för många länder, men där ett visst land kan
            ha ett särskilt intresse för specifika celler inom internationellt
            agerande terroristgrupper som bedöms utgöra ett hot mot det egna
            landet eller mot det egna landets intressen.
          </note>
          <note>
            Fru talman! För det andra har det påståtts att förslaget innebär
            att Försvarets radioanstalt kan signalspana för en annan stats
            räkning utan att det finns koppling till svensk säkerhet eller
            svenska säkerhetsintressen. Detta stämmer inte.
          </note>
          <note>
            Förslaget innebär att Försvarets radioanstalt under vissa förutsättningar
            får signalspana mot företeelser som inte rör Sverige eller svenska
            intressen om det är nödvändigt för ett utlandssamarbete i underrättelsefrågor
            som Försvarets radioanstalt deltar i. Det rör sig inte minst om
            samarbeten som ur det svenska perspektivet ytterst syftar till
            att utöka och utveckla den svenska försvarsunderrättelseförmågan.
            Det är naturligtvis av svenskt säkerhetsintresse att denna typ
            av underrättelsesamarbete kan genomföras.
          </note>
          <note>
            De myndigheter som bedriver försvarsunderrättelseverksamhet får
            samarbeta i underrättelsefrågor med andra länder och internationella
            organisationer endast under förutsättning att syftet med samarbetet
            är att tjäna den svenska statsledningen och det svenska totalförsvaret.
          </note>
          <note>
            De uppgifter som myndigheterna lämnar till andra länder och interna
            ­ tionella organisationer får inte vara till skada för svenska
            intressen. Detta gäller enligt nuvarande reglering, och det fortsätter
            att gälla med den nya regleringen. Jag vill tydligt understryka
            att det inte finns utrymme för några villkorslösa inslag i internationella
            samarbeten inom försvarsunderrättelseverksamheten.
          </note>
          <note>
            Påståendena om att de föreslagna lagändringarna skulle innebära
            att Försvarets radioanstalt skulle bli något slags beställningscentral
            för utländska underrättelsemyndigheter är totalt grundlösa och
            felaktiga. För att Försvarets radioanstalt ska få bedriva signalspaning
            enligt bestämmelsen krävs, utöver att det måste vara fråga om
            utländska förhållanden, en inriktning från regeringen liksom Försvarsunderrättelsedomstolens
            tillstånd. Verksamheten, inklusive internationella samarbeten,
            står dessutom under Statens inspektion för försvarsunderrättelseverksamhetens,
            Siuns, kontroll.
          </note>
          <note>
            Fru talman! För det tredje har det påståtts att förslaget medför
            att utländska underrättelsetjänster får direktåtkomst till kablar
            genom Sverige. Detta är direkt felaktigt.
          </note>
          <note>
            När det sedan gäller frågan om direktåtkomst för utländska myndigheter
            vill jag särskilt framhålla att den inte har någon koppling till
            propositionens förslag till ändring i lagen om signalspaning i
            försvarsunderrättelseverksamhet rörande signalspaning vid internationellt
            samarbete. Direktåtkomst avser personuppgiftsbehandling inom ramen
            för Försvarets radioanstalts bearbetnings- och analysprocesser
            av inhämtade signaler.
          </note>
          <note>
            Det kan uppstå situationer då ett akut terrorhot, eller något
            annat hot, kan avvärjas genom samarbete mellan svenska och utländska
            myndigheter eller organisationer och där direktåtkomsten kan vara
            av stor betydelse för att underlätta gemensam bearbetning och
            analys av den tillgängliga infor ­ mationen.
          </note>
          <note>
            Lagförslaget möjliggör att Försvarets radioanstalt kan medge
            en samarbetspartner direktåtkomst till viss information under
            vissa förutsättning ­ ar men medför inte automatiskt att så sker.
            De närmare förutsättningarna ska anges i lag, förordning eller
            genom regeringens beslut.
          </note>
          <note>
            Försvarets radioanstalt måste därtill, enligt gällande bestämmelser
            om sekretess, säkerhetsskydd och dataskydd, bedöma om direktåtkomst
            bör medges en utländsk samarbetspartner. Jag vill understryka
            att direktåtkomst inte på något sätt innebär att en utländsk partner
            kommer att få fri åtkomst till svenska kablar eller till samtliga
            av Försvarets radioanstalts insamlade uppgifter. Alla påståenden
            om något annat är helt felaktiga.
          </note>
          <note>
            Förslaget om direktåtkomst handlar om att för vissa särskilda
            situatio ­ ner möjliggöra ett effektivare bearbetnings- och analyssamarbete,
            natur ­ ligtvis hela tiden med beaktande av tillämpliga bestämmelser
            om skydd för Försvarets radioanstalts verksamhet och för den enskildes
            integritet.
          </note>
          <note>
            Fru talman! För det fjärde har det påståtts att det saknas granskning
            och kontroll av FRA:s verksamhet. Detta stämmer inte heller.
          </note>
          <note>
            Signalspaning vid FRA och FRA:s behandling av personuppgifter
            granskas löpande av Siun, Statens inspektion för försvarsunderrättelseverksamheten.
            Siun har full insyn i FRA:s verksamhet, och granskning sker regelbundet,
            bland annat av FRA:s internationella samarbete.
          </note>
          <note>
            Personuppgiftsbehandlingen vid FRA granskas av Integritetsskyddsmyndigheten,
            före detta Datainspektionen. Det finns även ett integritetsskyddsråd
            som fortlöpande har insyn i de åtgärder som FRA vidtar för att
            säkerställa integritetsskyddet. All inhämtning genom signalspaning
            förutsätter tillstånd av Försvarsunderrättelsedomstolen, och i
            annat fall får inhämtning inte ske.
          </note>
          <note>
            Fru talman! Vad gäller Europadomstolens dom vill jag också tydliggöra
            vad domen innehöll. Domstolen fann i sin dom i målet Centrum för
            rättvisa mot Sverige den 25 maj i år att den svenska signalspaningslagstiftningen
            i huvudsak är förenlig med de krav som domstolen har uppställt.
            Domstolen konstaterar att signalspaningsverksamhet i försvarsunderrättelseverksamhet
            i sig inte strider mot Europakonventionen och framhåller särskilt
            i sin dom att den svenska lagstiftningen innehåller tydliga regler
            avseende vilka syften som kan rättfärdiga signalspaning samt hur
            förfarandet går till.
          </note>
          <note>
            Europadomstolen identifierar några brister i det svenska systemet.
            En av bristerna kommer att åtgärdas genom att det i den nya lagen
            om behandling av personuppgifter vid Försvarets radioanstalt införs
            ett krav på FRA att analysera och bedöma huruvida en utländsk
            mottagare av personuppgifterna erbjuder ett tillräckligt skydd
            för dem. Detta är ett tydliggörande av den ordning som FRA sedan
            tidigare tillämpar.
          </note>
          <note>
            I enlighet med vad regeringen har aviserat i propositionen Totalförsvaret
            2021 – 2025 och även i den nu aktuella propositionen anser regeringen
            att en särskild utredare bör ges i uppdrag att göra en översyn
            av lagen om signalspaning i försvarsunderrättelseverksamhet. Vid
            en sådan översyn kommer Europadomstolens övriga synpunkter att
            behandlas.
          </note>
          <note>
            Vi vidtar nu för svensk försvarsverksamhet och därmed för Sverige
            viktiga åtgärder. Vi måste ställa oss frågan om vi som demokrati
            har rätt att försvara oss eller inte. Det handlar om att vi ska
            kunna samarbeta med andra demokratiska nationer för att bygga
            upp en motståndskraft mot antagonistiska hot mot våra öppna och
            fria samhällen. Det handlar också om att stärka demokratins motståndskraft
            i Sverige.
          </note>
          <note>
            Regeringen har aviserat att man kommer att återkomma med övriga
            delar som rör författningar efter genomförd lagöversyn. Det innebär
            inte att det finns några skäl att låta hela eller delar av propositionen
            anstå till dess att en sådan översyn är genomförd. Det är angeläget
            att Försvarets radioanstalt och Försvarsmakten redan nu får en
            modern personuppgiftsreglering och att nödvändiga tydliggöranden
            görs i lagen om signalspaning i försvarsunderrättelseverksamhet
            i fråga om Försvarets radioanstalts internationella samarbeten.
            Detta handlar i grunden om Sverige och svenska intressen.
          </note>
          <note>
            Anf. 6 HANNA GUNNARSSON (V) replik:
          </note>
          <note>
            Fru talman! Tack för anförandet från ledamoten! Det är alltid
            intressant när man som kritiker till en lagstiftning får höra
            sin kritik tolkad av dem som är för lagstiftningen. Jag tror att
            vi som är kritiska ser den beskrivning som ledamoten gjorde som
            något förstorad.
          </note>
          <note>
            Jag vill fråga Socialdemokraterna hur ni ser på den kritik och
            de farhågor som vi framför vad gäller till exempel de händelser
            som vi såg i Danmark och som vi ju har pratat en del om. Där skedde
            signalspaning från ett land genom ett annat mot ett tredje land.
            Utifrån denna ganska komplicerade lag tolkar vi det som att det
            finns en möjlig risk att detta skulle kunna hända här i Sverige
            också.
          </note>
          <note>
            Jag vill alltså fråga hur Socialdemokraterna ser på den kritiken.
          </note>
          <note>
            Anf. 7 CLASGÖRAN CARLSSON (S) replik:
          </note>
          <note>
            Fru talman! Tack, Hanna Gunnarsson, för frågorna! Jag skulle
            egentligen vilja börja i änden att det här är ytterligare ett
            sätt att stärka kontrollen över den verksamhet som bland annat
            Försvarets radioanstalt bedriver.
          </note>
          <note>
            Det framgår tydligt av både propositionen och utskottets överväganden
            att den personliga integriteten är oerhört viktig och ska tas
            på allvar. Det poängteras också att det är Sverige som har mandatet
            över vilka uppgifter som delas med vilka nationer.
          </note>
          <note>
            Eftersom jag sedan några år tillbaka har hyfsad insikt i hur
            arbetet går till på de berörda myndigheterna kan jag för egen
            del säga att jag känner mig trygg med den lagstiftning vi har
            och med den insyn i och möjligheter till kontroll som vi har av
            verksamheten. Jag ser därför inte de här farhågorna på samma sätt
            som Hanna Gunnarsson kanske gör.
          </note>
          <note>
            Anf. 8 HANNA GUNNARSSON (V) replik:
          </note>
          <note>
            Fru talman! Det är på ett sätt skönt att höra att Socialdemokraterna
            inte ser den typen av farhågor. Vi vet dock att detta har hänt
            i närtid i vår geografiska närhet, i ett land som är väldigt likt
            vårt.
          </note>
          <note>
            Jag tänker inte stå här och avkräva ledamoten någon form av garantier,
            för det tror jag är omöjligt – och det är bara dumt att göra.
          </note>
          <note>
            Ett internationellt samarbete är ett givande och ett tagande.
            Självklart är detta Sveriges mandat, för det är vår lagstiftning
            och våra myndigheter. Men från Vänsterpartiets sida ser vi det
            här som en ganska stor utökning av möjligheterna att bedriva signalspaning
            och avlyssning. Vi känner oss inte lika säkra som regeringen gör
            på att det här faktiskt inte riskerar att användas på ett felaktigt
            sätt.
          </note>
          <note>
            Jag tror att vi är på väg åt ett felaktigt håll. Men jag hoppas
            att den socialdemokratiska ledamotens tankar och känslor är det
            som sedan kommer att gälla så att vi inte hamnar i de situationer
            som till exempel Danmark har befunnit sig i.
          </note>
          <note>
            Anf. 9 CLASGÖRAN CARLSSON (S) replik:
          </note>
          <note>
            Fru talman och Hanna Gunnarsson! Både Hanna Gunnarsson och jag
            konstaterar att det var i Danmark det hände. Det var inte i Sverige
            det hände. Det visar på att om det här händer kommer det också
            att uppmärksammas, i Danmark eller någon annanstans.
          </note>
          <note>
            Med tanke på vad som har hänt i Danmark är det onekligen så att
            ljuset faller även på svenska myndigheter i de här frågorna. Jag
            tror att man kommer att vara oerhört uppmärksam på om någon del
            i organisationerna är på väg i fel riktning och att man i så fall
            kommer att slå larm om det.
          </note>
          <note>
            Anf. 10 LINDA MODIG (C) replik:
          </note>
          <note>
            Fru talman! Jag har hört ClasGöran Carlsson säga att balansen
            mellan den nationella säkerheten och skyddet av den personliga
            integriteten genomsyrar regeringens produkt. Det är starka ord,
            måste jag säga!
          </note>
          <note>
            I Centerpartiet är vi väldigt kritiska till det här eftersom
            förslagen är mycket långtgående. Vi menar att det saknas analyser
            av behov, metoder, gränsdragningar, risker och hela integritetsskyddet.
            Sådana hade man rimligtvis behövt göra. Man kan inte låtsas som
            att Europadomstolens dom inte har inträffat. Därför blir detta
            väldigt märkligt.
          </note>
          <note>
            Det är inte bara Centerpartiet som ifrågasätter om balansen är
            väl avvägd. Vi har en fällande dom mot Sverige, och det är inte
            varje vecka Sverige blir fällt i Europadomstolen när det gäller
            grundläggande fri- och rättigheter.
          </note>
          <note>
            Jag vill därför ställa två frågor till ledamoten; man får ju
            tolka Clas ­ Göran Carlssons medverkan här som att han företräder
            regeringspartierna.
          </note>
          <note>
            När kommer översynen av signalspaningslagen? När avser regeringen
            att återkomma till riksdagen med en sådan översyn? Det är det
            första jag skulle vilja ha svar på.
          </note>
          <note>
            Det andra jag skulle vilja problematisera är ledamotens tal om
            ”kan” och ”om”, alltså de närmare förutsättningarna under vilka
            Försvarets ra ­ dioanstalt kan ha inriktning att utföra signalspaning
            åt utländska myndig ­ heter.
          </note>
          <note>
            Det är att lägga väldigt mycket ansvar från statens sida på en
            myndighet. Det här har vi varit kritiska till i riksdagen när
            det gäller pandemihanteringen – att regeringen sätter sig i baksätet
            och låter myndigheterna köra. Nu ser vi ännu en sådan ordning.
          </note>
          <note>
            Det är fint att ClasGöran Carlsson känner sig bekväm och trygg
            med dagens ordning. Men det är inte bara Centerpartiet som känner
            sig otryggt, utan det gör även Europadomstolen.
          </note>
          <note>
            Jag vill därför höra på vilket sätt detta är så oproblematiskt
            som ledamoten har låtit förstå härifrån talarstolen.
          </note>
          <note>
            Anf. 11 CLASGÖRAN CARLSSON (S) replik:
          </note>
          <note>
            Fru talman! Tack, Linda Modig, för frågorna!
          </note>
          <note>
            Jag ska börja med den enklare av dem: När kommer en översyn av
            signalspaningslagen? Regeringen har aviserat att den kommer under
            perio ­ den 2021–2025. Min egen bedömning efter kontakter med
            Regeringskans ­ liet är att den förmodligen kommer under den första
            delen av perioden, det vill säga i närtid. Det är svaret på frågan
            om när.
          </note>
          <note>
            När det sedan handlar om den andra delen i Linda Modigs frågeställning
            ska man ha i beaktande att det här i grunden är en proposition
            som var på väg fram samtidigt som Europadomstolens dom beslutades
            i slutet på maj. Ärendet är alltså de facto inte knutet till Europadomstolens
            utslag i maj, utan det handlar mer om att man vid detta tillfälle
            hade möjlighet att omhänderta någon eller några av synpunkterna
            från Europadomstolen. Sverige säger ju även att hela översynen
            kommer i den aviserade översy ­ nen, det vill säga den stora och
            genomgripande genomlysningen av signalspaningslagen och dess effekter.
          </note>
          <note>
            Jag tycker att det blir lite tokigt om man enbart kopplar ihop
            proposi ­ tionen med Europadomstolens utslag i slutet på maj,
            för sådan är inte pro ­ cessen under vägen framåt.
          </note>
          <note>
            Anf. 12 LINDA MODIG (C) replik:
          </note>
          <note>
            Fru talman! Det är tämligen normalt för en regering att ha en
            omvärldsanalys. Om man har en plan för sina propositioner och
            går på en sådan häftig smäll som det här ändå får sägas vara mot
            Sverige kanske man måste stanna upp och reflektera över det.
          </note>
          <note>
            Det är ingen lättvindig kritik som Europadomstolen lanserar.
            Man konstaterar att det brister i den personliga integriteten
            just när Sverige delar med sig av data till utländska samarbetspartner.
          </note>
          <note>
            Det saknas en effektiv kontroll av FRA:s verksamhet. Centerpartiet
            har aldrig påstått att det inte föreligger någon kontroll av FRA.
            Naturligtvis finns det en sådan, men låt oss vara ödmjuka inför
            det faktum att Europadomstolen anser att den inte är tillräckligt
            effektiv.
          </note>
          <note>
            Det är också på det sättet att signalspaningslagen, som kollegorna
            här har konstaterat, har ett antal år på nacken. Det är alltså
            ingen överraskning att det finns ett behov av att se över den.
          </note>
          <note>
            Den rimliga utgångspunkten är att säkerställa balansen mellan
            den personliga integriteten och behovet av att stärka den nationella
            säkerheten. Det här måste gå hand i hand; det är rätt givet i
            en liberal demokrati.
          </note>
          <note>
            Det är därför det är väldigt bekymmersamt att ha den tågordning
            som regeringen nu med stöd av M och KD genomför. Det är att kasta
            in jästen efter degen. Först äventyrar vi möjligen enskildas integritetsskydd,
            och sedan ska vi komma efteråt och stärka det. Det är det som
            Centerpartiet ställer sig kritiska till. Vi är bekymrade över
            att det här är mycket långtgående förslag. Vi är bekymrade över
            att man trycker ned så här mycket ansvar på en enskild myndighet
            – låt vara att den är mycket kompetent. Hela tågordningen känns
            bakvänd. Vi önskar att respekten för den personliga integriteten
            hade värderats högre. Kommer Sverige som stat att fortsätta bortse
            från den kommer vi nämligen att gå på fler minor och underkännanden
            i Europarätten, där man har en helt annan syn på balansen mellan
            den privata integriteten och behovet av exempelvis nationell säkerhet.
          </note>
          <note>
            Anf. 13 CLASGÖRAN CARLSSON (S) replik:
          </note>
          <note>
            Fru talman! Linda Modig gör sig skyldig till en felaktig beskrivning.
            Allt ansvar läggs inte på en enda myndighet i det här fallet.
            Det krävs regeringens inriktning. Det krävs tillstånd i Försvarsunderrättelsedomstolen.
            Du har myndigheten som hanterar inriktningen och tillstånden och
            sedan bedriver sin verksamhet, och du har en efterkontroll, bland
            annat av Siun, Statens inspektion för försvarsunderrättelseverksamheten
            .
          </note>
          <note>
            Det är inte så att all makt och myndighet läggs på Försvarets
            radioanstalt. Det finns ett fungerande kontrollsystem. Bland annat
            Riksrevisionen kom för ett antal år sedan i sin granskning fram
            till att detta system utgjorde en fungerande kontroll av signalspaningsverksamheten.
          </note>
          <note>
            Återigen: Jag känner mig trygg med det system som vi har byggt
            upp men delar också uppfattningen att det behövs en total översyn
            av signalspaningslagen. Den är aviserad av regeringen och kommer
            förmodligen under det närmaste året.
          </note>
          <note>
            Anf. 14 CAROLINE NORDENGRIP (SD):
          </note>
          <note>
            Fru talman! Sverigedemokraterna välkomnar förslaget om två nya
            lagar om behandling av personuppgifter vid Försvarsmakten och
            Försvarets radioanstalt. Det är positivt att de nya lagarna som
            kommer till är anpassa ­ de efter ett skärpt säkerhetsläge och
            de behov som finns hos olika myndigheter för att ha möjlighet
            att möta detta nya läge.
          </note>
          <note>
            Samtidigt är det naturligtvis mycket viktigt att värna den personliga
            integriteten i dessa sammanhang och noga överväga vilka nya förslag
            som ska antas på området. Utifrån propositionen kan vi dra slutsatsen
            att dessa överväganden har gjorts.
          </note>
          <note>
            Fru talman! Det starkaste argumentet för att bifalla propositionen
            är det förändrade omvärldsläget och de krav som detta ställer
            på underrättelse- och säkerhetsverksamheten. Omvärldsläget har
            kraftigt försämrats under de senaste åren, och det ser ut som
            att denna utveckling tyvärr kommer att fortsätta. Detta gör att
            kraven på underrättelsetjänsterna ökar för att de på ett effektivt
            sätt ska kunna bidra till den svenska säkerheten.
          </note>
          <note>
            Under detta arbete finns det behov av att behandla personuppgifter
            på en mängd olika områden. Redan i dagsläget behandlas ett stort
            antal personuppgifter av Försvarsmakten och FRA, och det finns
            ingen anledning att tro att dessa behov kommer att minska när
            denna kammare är överens om fortsatta satsningar på totalförsvaret.
          </note>
          <note>
            En annan mycket viktig aspekt av denna fråga är det underrättelsesamarbete
            som Sverige har med olika samarbetspartner. Det finns även i denna
            fråga en stor enighet om vikten av en mängd olika försvarssamarbeten
            och en vilja att utveckla dem. I vilken riktning och exakt hur
            långt dessa samarbeten ska utvecklas finns det givetvis olika
            åsikter om, men att behovet av internationella samarbeten finns
            råder det garanterat inga tvivel om. Dessa internationella samarbeten
            blir inte mindre viktiga i det skärpta omvärldsläge som vi nu
            ser.
          </note>
          <note>
            I de internationella samarbetena finns också en mycket viktig
            komponent som består av underrättelsesamarbeten. Samarbetena inom
            underrättelsesfären kan av förklarliga skäl inte diskuteras detaljerat
            i denna kammare, och i många sammanhang går det inte heller att
            se de direkta resultaten. Men att samarbetena inom underrättelsesfären
            ger viktiga resultat för Sveriges säkerhet kan det inte råda några
            större tvivel om. Historiskt finns exempel på hur dessa samarbeten
            bidragit till Sveriges säkerhet, och det finns inga skäl att tro
            att situationen skulle vara förändrad i dag.
          </note>
          <note>
            Därför är det välkommet att nu liggande förslag ger möjlighet
            att på ett ändamålsenligt sätt utbyta personuppgifter med andra
            aktörer och därigenom stärka underrättelsesamarbetena med våra
            partner. Det ligger även i förslaget att mottagaren av dessa uppgifter
            ska garantera skydd av uppgifterna.
          </note>
          <note>
            Fru talman! Slutligen vill jag påminna om att den nu liggande
            propositionen ger möjlighet för berörda myndigheter att agera
            inom nya ramar och att dessa ramar ger möjlighet och förtroende
            för myndigheterna att agera. Vi har förtroende för att både Försvarsmakten
            och FRA kommer att agera omdömesgillt när det gäller att hantera
            personuppgifter, och vi har också förtroende för att det finns
            granskande instanser som har möjlighet att följa upp om felaktigheter
            skulle begås. Vi tycker att det är viktigt att denna kammare ger
            detta förtroende till dem som har som uppgift att ytterst verka
            för Sveriges säkerhet.
          </note>
          <note>
            Anf. 15 ELISABETH FALKHAVEN (MP):
          </note>
          <note>
            Fru talman! Vår personliga integritet är viktig att värna, och
            det är viktigt att vi kan lita på att den skyddas. Den omgärdas
            i dag av lagar, regler, förordningar, konventioner och annat som
            reglerar skyddet. Vi har reger ­ ingsformen, Europakonventionen,
            Europarådets dataskyddskonvention, EU-stadgan, EU:s dataskyddsförordning
            och dataskyddslagen.
          </note>
          <note>
            Det är avgörande för ett demokratiskt samhälle att tillse att
            det finns en tydlighet kring upprätthållandet av vår personliga
            integritet. I dag debatterar vi regeringens förslag till lag om
            behandling av personuppgifter vid Försvarsmakten och Försvarets
            radioanstalt samt lag om ändring i lagen om signalspaning i försvarsunderrättelseverksamhet.
          </note>
          <note>
            Sedan den 25 maj 2018 utgör dataskyddsförordningen grunden för
            generell personuppgiftsbehandling inom EU. Dataskyddsförordningen
            är direkt tillämplig i alla EU:s medlemsstater, men behandling
            av personuppgifter som sker inom verksamheter som inte omfattas
            av EU-rätten, som försvar och nationell säkerhet, är undantagen.
          </note>
          <note>
            Samtidigt som EU:s dataskyddsförordning och dataskyddslagen trädde
            i kraft 2018 upphävdes den så kallade personuppgiftslagen. Enligt
            övergångsbestämmelserna till dataskyddslagen har dock personuppgiftslagen
            fortsatt att gälla i sådan verksamhet hos Försvarsmakten och Försvarets
            radioanstalt som inte omfattas av unionsrätten.
          </note>
          <note>
            Nu föreslår regeringen lagar som ersätter lagen om behandling
            av personuppgifter i Försvarsmaktens underrättelseverksamhet och
            säkerhetstjänst och hos Försvarets radioanstalt. Genom de föreslagna
            lagarna säkerställs att Försvarsmakten och Försvarets radioanstalt
            kan behandla och utbyta personuppgifter med andra aktörer på ett
            ändamålsenligt sätt, samtidigt som fysiska personers grundläggande
            rättigheter och friheter skyddas. De nya lagarna ska tillämpas
            i stället för EU:s dataskyddsförordning och dataskyddslagen. Båda
            lagarna syftar alltså till att skydda individer mot att deras
            personliga integritet kränks.
          </note>
          <note>
            Fru talman! Det internationella samarbetet inom försvars- och
            säkerhetsområdet har ökat, och den tekniska utvecklingen har lett
            till att en nödvändig skyddsnivå för personuppgifter, som tidigare
            varit svår att uppnå, numera är möjlig att nå. Det har gjorts
            en avvägning mellan integritetsskyddsintresset och de starka försvars-
            och säkerhetsintressen som motiverar att berörda myndigheter ska
            kunna delta på ett effektivt sätt i det internationella samarbetet.
          </note>
          <note>
            När samarbete i hög grad förutsätter skyndsamhet och syftar till
            att ge ­ mensamt följa ett skeende kan det visa sig vara nödvändigt
            att tillgäng ­ liggöra information genom direktåtkomst till samarbetsparten.
            En sådan situation skulle exempelvis kunna uppstå inför ett förmodat
            förestående terrordåd.
          </note>
          <note>
            Den omfattande tillsyn och de krav på granskning som redan gäller
            och fortsatt ska gälla för den behandling av personuppgifter som
            den föreslagna lagstiftningen omfattar är centrala för att skydda
            den enskildes integritet. Vi har ett starkt skydd för den personliga
            integriteten, och det ska vi ha. Så länge lagarna vi har efterlevs
            har vi det, och efter vad vi ser utifrån de myndigheter som kontrollerar
            efterlevnaden fungerar det väl i dag.
          </note>
          <note>
            Fru talman! Säkerhetsläget och utvecklingen i Sverige och i omvärlden
            i dag leder till att kraven på Sveriges förmåga att värna landets
            säkerhet skärps. Detta gäller inte minst på området försvarsunderrättelseverksam
            ­ het, där internationell samverkan i många fall är helt nödvändig
            för att Försvarsmakten och Försvarets radioanstalt ska kunna lösa
            sina uppgifter.
          </note>
          <note>
            När det gäller regeringens förslag att ge Försvarets radioanstalt
            utök ­ a ­ de möjligheter till signalspaning inom ramen för myndighetens
            internatio ­ nella samarbete i försvarsunderrättelseverksamheten
            är det övergrip ­ ande syftet att säkerställa att Sverige får
            del av sådan information som helt en ­ kelt är nödvändig för Sveriges
            säkerhet. Signalspaning är en viktig del av Sveriges försvarsunderrättelseverksamhet
            och bidrar till att ge reger ­ ingen underlag för en självständig
            svensk utrikes ‑ , säkerhets- och försvars ­ politik och till
            att ge andra myndigheter underrättelseinformation om ut ­ ländska
            förhållanden för att de i sin tur ska kunna fullgöra sina uppgifter.
          </note>
          <note>
            Den bredare hotbild som finns mot Sverige i dag medför behov
            av att stärka samverkan mellan säkerhets- och underrättelsetjänsterna
            för att säkerställa tillgång till en god gemensam lägesuppfattning
            över hela hotskalan. Internationella samarbeten inom underrättelseområdet
            är av grundläggande betydelse för svensk underrättelseförmåga
            och av avgörande betydelse för svensk utrikes ‑ , säkerhets- och
            försvarspolitik. För att säkerställa att Sverige ska få del av
            sådan information som landet behöver är det för Försvarets radioanstalt
            nödvändigt att upprätthålla samarbeten gällande såväl inhämtning,
            bearbetning, analys och teknik som utbyte av underrättelser.
          </note>
          <note>
            Slutligen – ja, Europadomstolen har påtalat brister i den svenska
            regleringen av signalspaning. Sverige kommer självklart att rätta
            sig efter Europadomstolens domar i de mål där Sverige är part.
            Ett analysarbete kring avgörandet har inletts på Regeringskansliet.
            I den kommande översynen av lagen om signalspaning i försvarsunderrättelseverksamhet
            är jag trygg med att dessa brister kommer att hanteras och åtgärdas.
          </note>
          <note>
            Utifrån dessa reflektioner vill jag yrka bifall till utskottets
            förslag.
          </note>
          <note>
            Anf. 16 JÖRGEN BERGLUND (M) replik:
          </note>
          <note>
            Fru talman! Jag satt och väntade med spänning på att någon representant
            för regeringspartierna, Socialdemokraterna och Miljöpartiet, åtminst
            ­ one skulle nämna något om de reservationer som faktiskt har
            funnits. Det kom inte i något anförande. Möjligtvis kom svar på
            Centerpartiets frågor. Som jag sa i mitt anförande ställer vi
            oss bakom denna proposition, med ett antal förslag som vi ser
            som förbättringar. Vi tycker att det hade varit lämpligt att ta
            upp detta, men då tar vi det här i stället, fru talman.
          </note>
          <note>
            Jag vill vända mig till Elisabeth Falkhaven och ställa en fråga.
            Jag tog upp att vi efterlyser särredovisning av de internationella
            samarbetena för att stärka den demokratiska insynen. Vi tycker
            att detta tydligt borde särredovisas i skrivelse 70, som årligen
            kommer till riksdagen. Jag skulle vil ­ ja höra hur Elisabeth
            Falkhaven ser på detta. Är det något man kan tänka sig att tillmötesgå?
          </note>
          <note>
            Den andra delen handlar om möjligheten för andra myndigheter
            att inrikta signalspaning än det nuvarande fåtal som har den möjligheten.
            Jag nämnde MSB och den nya myndigheten för psykologiskt försvar
            som exempel. Det vore väldigt intressant att höra hur regeringspartierna
            ser på dessa frågor eftersom de inte togs upp i något av anförandena.
          </note>
          <note>
            Anf. 17 ELISABETH FALKHAVEN (MP) replik:
          </note>
          <note>
            Fru talman! Vi får helt enkelt titta på dessa reservationer,
            som jag har tagit del av med stort intresse. Vi får titta på detta
            i den översyn som kom ­ mer att göras – om det är möjligt att
            få in någon av era tankegångar i detta. Den är inte riktigt klar
            ännu, så det får vi titta vidare på.
          </note>
          <note>
            Anf. 18 JÖRGEN BERGLUND (M) replik:
          </note>
          <note>
            Fru talman! Denna lag ersätter FRA-lagen, som har funnits ganska
            länge – som vi sa tidigare i över tio år. Då var Miljöpartiet
            starkt kritiskt. Jag noterar att Miljöpartiet nu är ivrig påhejare.
            Ledamoten får gärna berätta om hur man nu senare har kommit fram
            till den slutsatsen.
          </note>
          <note>
            Det är väl bra att man tittar på saken i utredningen, men lite
            mer proaktiv måste man som regering och regeringsparti vara. Den
            nya myndigheten kommer att starta i närtid, hoppas vi. Ska vi
            ge den bästa möjliga förutsättningar att arbeta kan man inte vänta
            på en utredning som kanske kommer under perioden 2021–2025. Då
            får den inte bästa möjliga förutsättningar. Lite mer proaktivt
            arbete skulle man alltså vilja se från reger ­ ingens sida.
          </note>
          <note>
            Anf. 19 ELISABETH FALKHAVEN (MP) replik:
          </note>
          <note>
            Fru talman! Tack, ledamoten, för frågorna! När det gäller att
            vara proaktiv har vi, tycker jag, varit det i den här propositionen.
            Sedan får vi vänta på utredningen. Vidare har andra i Miljöpartiet
            tidigare ansett att det är väldigt oroande när man inkräktar på
            den personliga integriteten, och det anser vi fortfarande. Men
            vi är trygga med hur upplägget ser ut i dag.
          </note>
          <note>
            Anf. 20 ALLAN WIDMAN (L):
          </note>
          <note>
            Fru talman! Den 19 mars i år satt ClasGöran Carlsson i Siuns
            styrelse och svarade på en remiss angående de förslag som kammaren
            nu ska behandla. Den sammanfattande slutsatsen från Siun vid det
            tillfället var att man inte kunde komma med någon bestämd slutsats
            om hur detta förslag påverkar den personliga integriteten. ClasGöran
            Carlsson har låtit lite annorlunda under denna debatt i kammaren,
            fru talman.
          </note>
          <note>
            I signalspaningslagen finns i dag åtta olika ändamål för vilka
            man kan besluta om signalspaning. Alla dessa ändamål är i dag
            kopplade till Sverige eller Sveriges säkerhetsintressen.
          </note>
          <note>
            Det nya och helt unika nu är en nionde punkt. Jag håller med
            Hanna Gunnarsson om att rubriceringen på denna proposition inte
            är riktigt tydlig. Den kanske mest principiella nyheten är att
            denna nionde punkt nu gör det möjligt att signalspana utan att
            det är kopplat till Sveriges säkerhet eller säkerhetsintressen.
            Det står nämligen rakt ut i lagen om sådana företeelser som avses
            i punkterna 1–8 men som inte riktas mot Sverige eller svenska
            intressen.
          </note>
          <note>
            Man kan undra varför en sådan här punkt dyker upp nu. Peter Hultqvist
            säger att det i grund och botten ändå handlar om svenska intressen
            och svensk säkerhet. Men varför står det då precis tvärtom i paragrafen,
            att det inte avser svenska intressen eller Sverige? Och om Peter
            Hultqvist nu har rätt och Sveriges säkerhet ligger i botten hade
            vi aldrig behövt denna nion ­ de punkt.
          </note>
          <note>
            Fru talman! Hanna Gunnarsson var inne på det avslöjande som kom
            i våras om att svenska politiker och högre tjänstemän hade blivit
            avlyssnade av Danmark och NSA i samarbete. Förra hösten kom också
            en motsvarande nyhet gällande svensk industri och försvarsföretaget
            Saab, som ock ­ så blivit avlyssnat.
          </note>
          <note>
            Signalspaning är ett viktigt verktyg för underrättelsetjänsten.
            Men det är också viktigt att vi använder det med politisk och
            säkerhetspolitisk urskillning. Att bli påkommen med att avlyssna
            sina närmaste vänner i hemlighet är inte bara pinsamt utan riskerar
            att djupt och allvarligt skada Sveriges relationer till andra
            stater.
          </note>
          <note>
            Peter Hultqvist har också sagt att det på detta område är bra
            med tjänst ­ er och gentjänster. Jag förstår att det kanske är
            detta vi är ute efter. Men låt mig, fru talman, avslutningsvis
            påminna om att det inte finns några köksingångar in i Nato och
            ömsesidiga försvarsgarantier. Den enda vägen in är den breda porten
            på framsidan av huset, där mässingsorkestern spelar och kamerorna
            rullar.
          </note>
          <note>
            Fru talman! Jag yrkar bifall till reservation nummer 3.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 24 november.)
          </note>
          <note>
            § 6 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2021/22:61 Nytt punktskattedirektiv och vissa andra ändringar
          </note>
          <note>
            EU-dokument
          </note>
          <note>
            COM(2021) 709 Förslag till Europaparlamentets och rådets förordning
            om transport av avfall och om ändring av förordningarna (EU) nr
            1257/2013 och (EU) 2020/1056
          </note>
          <note>
            Motioner
          </note>
          <note>
            med anledning av prop. 2021/22:41 En ny riksbankslag
          </note>
          <note>
            2021/22:4297 av Mia Sydow Mölleby m.fl. (V)
          </note>
          <note>
            med anledning av prop. 2021/22:49 Märkning och registrering av
            katter
          </note>
          <note>
            2021/22:4303 av Magnus Oscarsson m.fl. (KD)
          </note>
          <note>
            2021/22:4314 av Kristina Yngwe m.fl. (C)
          </note>
          <note>
            2021/22:4320 av Jessica Rosencrantz m. fl. (M)
          </note>
          <note>
            med anledning av prop. 2021/22:55 Utlandsspioneri
          </note>
          <note>
            2021/22:4287 av Mia Sydow Mölleby m.fl. (V)
          </note>
          <note>
            2021/22:4305 av Tina Acketoft m.fl. (L)
          </note>
          <note>
            Finansutskottets betänkande
          </note>
          <note>
            2021/22:FiU1 Statens budget 2022 – Rambeslutet
          </note>
          <note>
            § 7 Anmälan om uteblivet svar på skriftlig fråga
          </note>
          <note>
            Tredje vice talmannen anmälde att följande skriftliga fråga inte
            skulle besvaras:
          </note>
          <note>
            2021/22:381 Stöd för samvetsfångar och det kubanska folkets frihet
          </note>
          <note>
            av Jakob Forssmed (KD)
          </note>
          <note>
            till utrikesminister Ann Linde (S)
          </note>
          <note>
            § 8 Kammaren åtskildes kl. 14.10.
          </note>
          <note>
            Sammanträdet leddes av tredje vice talmannen.
          </note>
          <note>
            Vid protokollet
          </note>
          <note>
            ANN LARSSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Förnyad bordläggning av förslag till statsminister
          </note>
          <note>
            § 2 Anmälan om kompletteringsval
          </note>
          <note>
            § 3 Ärenden för hänvisning till utskott
          </note>
          <note>
            § 4 Ärende för bordläggning
          </note>
          <note>
            § 5 Behandling av personuppgifter vid Försvarsmakten och Försvarets
            radioanstalt
          </note>
          <note>
            Försvarsutskottets betänkande 2021/22:FöU2
          </note>
          <note>
            Anf. 1 JÖRGEN BERGLUND (M)
          </note>
          <note>
            Anf. 2 LINDA MODIG (C)
          </note>
          <note>
            Anf. 3 HANNA GUNNARSSON (V)
          </note>
          <note>
            Anf. 4 MIKAEL OSCARSSON (KD)
          </note>
          <note>
            Anf. 5 CLASGÖRAN CARLSSON (S)
          </note>
          <note>
            Anf. 6 HANNA GUNNARSSON (V) replik
          </note>
          <note>
            Anf. 7 CLASGÖRAN CARLSSON (S) replik
          </note>
          <note>
            Anf. 8 HANNA GUNNARSSON (V) replik
          </note>
          <note>
            Anf. 9 CLASGÖRAN CARLSSON (S) replik
          </note>
          <note>
            Anf. 10 LINDA MODIG (C) replik
          </note>
          <note>
            Anf. 11 CLASGÖRAN CARLSSON (S) replik
          </note>
          <note>
            Anf. 12 LINDA MODIG (C) replik
          </note>
          <note>
            Anf. 13 CLASGÖRAN CARLSSON (S) replik
          </note>
          <note>
            Anf. 14 CAROLINE NORDENGRIP (SD)
          </note>
          <note>
            Anf. 15 ELISABETH FALKHAVEN (MP)
          </note>
          <note>
            Anf. 16 JÖRGEN BERGLUND (M) replik
          </note>
          <note>
            Anf. 17 ELISABETH FALKHAVEN (MP) replik
          </note>
          <note>
            Anf. 18 JÖRGEN BERGLUND (M) replik
          </note>
          <note>
            Anf. 19 ELISABETH FALKHAVEN (MP) replik
          </note>
          <note>
            Anf. 20 ALLAN WIDMAN (L)
          </note>
          <note>
            (Beslut skulle fattas den 24 november.)
          </note>
          <note>
            § 6 Bordläggning
          </note>
          <note>
            § 7 Anmälan om uteblivet svar på skriftlig fråga
          </note>
          <note>
            § 8 Kammaren åtskildes kl. 14.10.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
