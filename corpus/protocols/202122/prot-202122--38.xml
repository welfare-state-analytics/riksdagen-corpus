<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202122</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202122</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202122--38</head>
          <docDate when="2021-12-01">2021-12-01</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 10 november justerades.
          </note>
          <note>
            § 2 Anmälan om återtagande av plats i riksdagen
          </note>
          <note>
            T almannen meddelade
          </note>
          <note>
            att Ibrahim Baylan ( S ) återta git sin plats i riksdagen från
            och med den 30 november , varigenom uppdraget som ersättare upphört
            för Solange Olame Bayibsa (S),
          </note>
          <note>
            a tt Per Bolund ( MP ) återta git sin plats i riksdagen från
            och med den 30 november, varigenom uppdraget som ersättare upphört
            för Pernilla Stålhammar (MP),
          </note>
          <note>
            a tt Janine Alm Ericson ( MP ) återta git sin plats i riksdagen
            från och med den 30 november, varigenom uppdraget som ersättare
            upphört för Nicklas Attefjord (MP),
          </note>
          <note>
            a tt Maria Ferm ( MP ) återta git sin plats i riksdagen från
            och med den 30 november, varigenom uppdraget som ersättare upphört
            för Mats Berglund (MP) samt
          </note>
          <note>
            att David Josefsson ( M ) återta git sin plats i riksdagen från
            och med den 1 december , varigenom uppdraget som ersättare upphört
            för Åsa Hartzell (M) .
          </note>
          <note>
            § 3 Anmälan om ersättare för statsråd
          </note>
          <note>
            Talmannen anmälde
          </note>
          <note>
            att Elsemarie Bjellqvist (S) inträtt som ersättare för statsrådet
            Annika Strandhäll (S) från och med den 30 november och tills vidare,
          </note>
          <note>
            att Anders Frimert (S) inträtt som ersättare för statsrådet Anna-Caren
            Sätherberg (S) från och med den 30 november och tills vidare samt
          </note>
          <note>
            att Hannah Bergstedt (S) inträtt som ersättare för statsrådet
            Ida Karki ­ ainen (S) från och med den 30 november och tills vidare.
          </note>
          <note>
            § 4 Anmälan om ersättare
          </note>
          <note>
            Talmannen anmälde
          </note>
          <note>
            att Abraham Halef (S) inträtt som ersättare för Alexandra Völker
            (S) under tiden för hennes ledighet den 30 november 2021 – 6 februari
            2022 ,
          </note>
          <note>
            att Marie Granlund (S) inträtt som ersättare för Hillevi Larsson
            (S) under tiden för h en n e s ledighet den 1 december 2021 –
            16 januari 2022 samt
          </note>
          <note>
            att Paula Örn ( S ) skulle tjänstgöra som ersättare för Aylin
            Fazelian ( S ) under tiden för hennes ledighet den 2 december–
            17 december.
          </note>
          <note>
            § 5 Anmälan om kompletteringsval
          </note>
          <note>
            Talmannen meddelade att Socialdemokraternas partigrupp anmält
            Paula Örn som suppleant i utbildningsutskottet under Aylin Fazelians
            le ­ dighet och att Miljöpartiets partigrupp anmält Janine Alm
            Ericson som suppleant i socialförsäkringsutskottet, i socialutskottet
            och i kulturutskot ­ tet samt Maria Ferm som suppleant i socialförsäkringsutskottet,
            i social ­ utskottet och i kulturutskottet.
          </note>
          <note>
            Talmannen förklarade valda till
          </note>
          <note>
            suppleanter i socialförsäkringsutskottet
          </note>
          <note>
            Janine Alm Ericson (MP)
          </note>
          <note>
            Maria Ferm (MP)
          </note>
          <note>
            suppleanter i socialutskottet
          </note>
          <note>
            Janine Alm Ericson (MP)
          </note>
          <note>
            Maria Ferm (MP)
          </note>
          <note>
            suppleanter i kulturutskottet
          </note>
          <note>
            Janine Alm Ericson (MP)
          </note>
          <note>
            Maria Ferm (MP)
          </note>
          <note>
            Talmannen förklarade vald under tiden den 2 december–17 december
            till
          </note>
          <note>
            suppleant i utbildningsutskottet
          </note>
          <note>
            Paula Örn (S)
          </note>
          <note>
            § 6 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2021/22:65 till skatteutskottet
          </note>
          <note>
            Motioner
          </note>
          <note>
            2021/22:4321, 4324 och 4325 till socialutskottet
          </note>
          <note>
            § 7 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Kulturutskottets betänkande
          </note>
          <note>
            2021/22:KrU1 Utgiftsområde 17 Kultur, medier, trossamfund och
            fritid
          </note>
          <note>
            Utbildningsutskottets betänkande
          </note>
          <note>
            2021/22:UbU6 Riksrevisionens rapport om statliga myndigheters
            FoU-verksamhet
          </note>
          <note>
            Näringsutskottets betänkande
          </note>
          <note>
            2021/22:NU10 Stöd till drivmedelsstationer på landsbygderna
          </note>
          <note>
            § 8 Rikets styrelse
          </note>
          <note>
            Konstitutionsutskottets betänkande 2021/22:KU1
          </note>
          <note>
            Utgiftsområde 1 Rikets styrelse (prop. 2021/22:1 delvis och redog.
            2020/21:RS1) föredrogs.
          </note>
          <note>
            Anf. 1 KARIN ENSTRÖM (M):
          </note>
          <u>
            <seg>
              Herr talman! Budgeten för 2022 bygger på ett gemensamt förslag
              från de tre oppositionspartierna Moderaterna, Kristdemokraterna
              och Sverigedemokraterna, som har gått ihop och enats om ett förslag
              som nu blir Sveriges statsbudget för 2022.
            </seg>
          </u>
          <u>
            <seg>
              Genom den gemensamma budgeten påbörjar vi nu arbetet med att
              ta itu med samhällsproblemen, detta genom att allokera skattepengar
              till reformer som ökar tryggheten, som leder till fler i arbete
              och som stärker välfärden.
            </seg>
          </u>
          <u>
            <seg>
              Herr talman! Precis som har sagts är vi i dag här för att debattera
              den del av budgeten som rör utgiftsområde 1, Rikets styrelse,
              närmare bestämt konstitutionsutskottets betänkande KU1. Inom ramen
              för detta utgiftsområde finansieras den centrala statsledningen
              samt flera viktiga myndighet ­ er, statsbidrag och uppdrag. Totalt
              uppgår anslaget inom utgiftsområde 1 till 17,2 miljarder kronor.
            </seg>
          </u>
          <u>
            <seg>
              Konstitutionsutskottet ställer sig bakom det gemensamma förslaget
              från Moderaterna, Sverigedemokraterna och Kristdemokraterna. Förslaget
              innehåller en sammanlagd satsning på 40 miljoner kronor till Regeringskansliet
              2022, utöver regeringens förslag. Satsningen syftar till att stärka
              utredningsväsendet genom ytterligare resurser till Regeringskansliet,
              detta för att öka förutsättningarna att genomföra utredningar
              inom tre prioriterade områden. Jag kommer att utveckla dessa.
            </seg>
          </u>
          <u>
            <seg>
              För det första föreslår vi att Regeringskansliet tillförs 10
              miljoner kronor mer för 2022 än vad regeringen föreslår för att
              finansiera en utredning om enskildas fri- och rättigheter och
              domstolars oberoende.
            </seg>
          </u>
          <u>
            <seg>
              Det svenska skyddet för våra gemensamma fri- och rättigheter
              behöver löpande ses över och stärkas. Vi anser att individers
              grundläggande rättigheter behöver stärkas. Bland annat bör staten
              få ett utökat ansvar för rättegångskostnader i tvister som rör
              individers fri- och rättigheter. Det förstärkta grundlagsskydd
              som finns för vissa rättigheter bör omfatta fler rättigheter,
              exempelvis äganderätten och näringsfriheten. Det bör även utre
              ­ das en skyldighet för staten att skydda enskilda från kränkningar
              av mänskliga fri- och rättigheter som utförs av andra enskilda.
              Domstolarnas oberoende bör stärkas, och det bör utredas om det
              ska tillsättas ett från riksdagen och regeringen oberoende organ
              som ska ansvara för beredning ­ en av domarrekryteringar.
            </seg>
          </u>
          <u>
            <seg>
              Den nu sittande grundlagskommittén har ett viktigt uppdrag, men
              regeringens direktiv till utredningen har inte varit tillräckliga.
              Vi menar att 2020 års grundlagskommitté bör ges ett bredare uppdrag
              eller att en ny kommitté bör tillsättas. Därför skjuter vi till
              ytterligare medel till detta i den här budgeten.
            </seg>
          </u>
          <u>
            <seg>
              För det andra föreslår vi att ytterligare 25 miljoner kronor
              tilldelas Regeringskansliet, utöver regeringens förslag, för att
              snabbare kunna genomföra utredningar för att ta fram ny lagstiftning
              mot gängbrottsligheten. Trots det allvarliga läge som Sverige
              befinner sig i har regeringen hittills varit ovillig att vidta
              nödvändiga åtgärder, och de utredningar som reger ­ ingen ändå
              tillsatt har givits alltför långa tidsramar. Därför skjuter vi
              till ytterligare medel i budgeten för att snabbare kunna utreda
              och ta fram ny lagstiftning.
            </seg>
          </u>
          <u>
            <seg>
              De åtgärder som bör utredas är möjligheten till proaktiv hemlig
              avlyssning och dataavläsning mot gängkriminella, större möjligheter
              att utvisa gängkriminella och kraftigt skärpta straff för brott
              som typiskt sett begås inom ramen för gängbrottslighet. En ny
              regel i offentlighets- och sekretesslagen, som gör det möjligt
              för andra myndigheter att dela information med polisen, bör också
              utredas.
            </seg>
          </u>
          <u>
            <seg>
              För det tredje föreslår vi att Regeringskansliet tillförs ytterligare
              5 miljoner kronor 2022, utöver regeringens förslag, för att utreda
              en bidragsreform för att det alltid ska löna sig bättre att arbeta.
            </seg>
          </u>
          <u>
            <seg>
              Herr talman! Moderaterna har genom åren lagt stort fokus på förebyggande
              åtgärder mot våldsbejakande extremism. Vi har presenterat en rad
              åtgärder för att motverka och förebygga extremism, men det finns
              fortfarande mycket mer att göra.
            </seg>
          </u>
          <u>
            <seg>
              Sverige är ett fritt, öppet och demokratiskt samhälle som är
              byggt på grundläggande värden som demokrati, rättsstat, individens
              frihet och ömsesidig respekt och tolerans. Religionsfriheten är
              en grundpelare i vår demokrati. Samtidigt förekommer våldsbejakande
              och extremistiska krafter och ett stort antal individer som utmanar
              öppenheten och trotsar demokratins spelregler.
            </seg>
          </u>
          <u>
            <seg>
              Extremismen utgör ett hot mot demokratin. Inte sällan hotar extremis
              ­ men den enskildes religionsutövning. Arbetet med att stärka
              enskilda kyrkors och trossamfunds säkerhets- och trygghetsarbete
              måste därför prioriteras.
            </seg>
          </u>
          <u>
            <seg>
              Vi föreslår att anslaget Allmänna val och demokrati tillförs
              ytterligare 10 miljoner kronor jämfört med regeringens förslag,
              för att stärka och öka säkerheten för enskilda kyrkor och samfund.
              Genom att stärka skyddet för trossamfunden säkrar vi rätten till
              en trygg religionsutövning.
            </seg>
          </u>
          <u>
            <seg>
              Herr talman! För att finansiera de satsningar vi gör under utgiftsområde
              1 minskas anslaget till länsstyrelserna med 80 miljoner kronor
              2022 jäm ­ fört med regeringens förslag. Det innebär att vi inte
              tillför medel för regio ­ nal klimatomställning för 2022.
            </seg>
          </u>
          <u>
            <seg>
              Herr talman! Sverige behöver en ny kurs. Denna budget spelar
              roll för vilka förändringar som kommer att ske under 2022 i Sverige.
              I och med budgeten från Moderaterna, Kristdemokraterna och Sverigedemokraterna
              påbörjas nu det nödvändiga arbetet med att lösa de samhällsproblem
              som Sverige har genom att avsätta skattemedel för att öka tryggheten,
              få fler i arbete och stärka välfärden för svenska folket.
            </seg>
          </u>
          <u>
            <seg>
              Herr talman! Avslutningsvis vill jag yrka bifall till utskottets
              förslag.
            </seg>
          </u>
          <note>
            Anf. 2 HANS EKSTRÖM (S):
          </note>
          <u>
            <seg>
              Herr talman! ”En människa, en röst – alla människors lika rätt
              att vara med och styra det samhälle vi lever i. Det är samhällets
              mest grundläggande uttryck för jämlikheten människor emellan.”
            </seg>
          </u>
          <u>
            <seg>
              Så sa Sveriges fösta kvinnliga statsminister i sin regeringsförklaring.
              I år är det 100 år sedan allmän och lika rösträtt praktiserades
              i vårt land för första gången – en seger för demokratin. Därför
              känns det lite extra högtidligt att få stå här i dag och debattera
              utgiftsområde l.
            </seg>
          </u>
          <u>
            <seg>
              Nästa år är det allmänna val i Sverige. Då har varje medborgare
              chansen, och jag skulle vilja säga skyldigheten, att göra sin
              röst hörd. Genom valet utkräver man ansvar och pekar ut vilken
              riktning man vill att Sverige ta. Ju fler som röstar, desto större
              blir legitimiteten, och desto bättre kommer de styrande församlingarna
              att återspegla medborgarnas åsikter.
            </seg>
          </u>
          <u>
            <seg>
              Det är därför klokt att inför de allmänna valen tillföra pengar
              för att öka valdeltagandet i grupper där det ofta är lägre – unga,
              utrikes födda och personer med funktionsnedsättning. Också pengar
              för att det ska kunna hållas välinformerade skolval är ett sätt
              att på sikt öka valdeltagandet.
            </seg>
          </u>
          <u>
            <seg>
              Samerna är vår ursprungsbefolkning. Därför är det viktigt att
              vi nu får på plats den konsultationsordning som ska stärka det
              samiska folkets rätt till inflytande och delaktighet. Till detta
              kommer också en förstärkning av resurserna till Sametinget.
            </seg>
          </u>
          <u>
            <seg>
              I budgeten tillförs medel för att stödja de nationella minoriteternas
              organisering men också medel för att kunna bevara de nationella
              minoritetsspråken och bygga upp språkcentrum för finska, jiddisch,
              meänkieli, romani chib och samiska. Detta är bra och efterlängtat
              av våra nationella minoriteter.
            </seg>
          </u>
          <u>
            <seg>
              Den 1 januari inrättas Institutet för mänskliga rättigheter.
              Det är en viktig pusselbit för det långsiktiga arbetet och kommer
              att ha en viktig roll i säkerställandet av de mänskliga rättigheterna.
            </seg>
          </u>
          <u>
            <seg>
              Herr talman! Det råder relativt stor partipolitisk enighet om
              mycket av innehållet i utgiftsområde 1 liksom om budgeten i stort.
              Moderaternas, Kristdemokraternas och Sverigedemokraternas förändringar
              berör någon procent av budgeten. Ändå har man lyckats med konststycket
              att sätta krokben för länsstyrelsernas viktiga roll i energi-
              och klimatomställningen genom att skära bort 80 miljoner från
              budgetpropositionens förslag, peng ­ ar som skulle ha gått till
              länsstyrelsernas arbete med just energi- och klimatomställning.
            </seg>
          </u>
          <u>
            <seg>
              Det minskade anslaget riskerar att få allvarliga konsekvenser
              för nä ­ ringslivet. Det kan leda till långsammare utbyggnad av
              elnätet, bristande elförsörjning och ökande elpriser. Detta skulle
              drabba den svenska bas ­ industrin hårt. Ett exempel som kan ges
              är omställningen till koldioxidfri stålproduktion.
            </seg>
          </u>
          <u>
            <seg>
              Det är särskilt anmärkningsvärt att Moderaterna, Kristdemokraterna
              och Sverigedemokraterna, som ofta vill framställa sig som näringslivets
              vänner och som nu i dessa dagar högljutt debatterar dyra elpriser,
              väljer att skära bort pengar som skulle kunna bidra till en bättre
              fungerande elförsörjning. Neddragningen är mycket olycklig och
              visar på problemet med bristande beslutsunderlag och beredning
              inför beslut. Så kan inte ett land styras.
            </seg>
          </u>
          <note>
            (Applåder)
          </note>
          <note>
            Anf. 3 MATHEUS ENHOLM (SD):
          </note>
          <u>
            <seg>
              Herr talman! Sverige har fått en ny kurs. För att staka ut en
              sådan kurs har det varit nödvändigt att kompromissa i viss utsträckning.
              Kompromisser är ofta nödvändiga för att värna det som verkligen
              är av betydelse. En bred samsyn i grundlagsfrågor för att värna
              vårt lands demokrati är exempel på något som vi sverigedemokrater
              arbetar för i utskottet och står bak ­ om.
            </seg>
          </u>
          <u>
            <seg>
              Det är även ett faktum att det är genom just breda, konstruktiva
              politiska överenskommelser, som det budgetunderlag vi sverigedemokrater
              nu har röstat igenom tillsammans med Moderaterna och Kristdemokraterna,
              som den parlamentariska processen stärks i praktiken. När alla
              partier talar med varandra och reella sakfrågor snarare än tom
              symbolpolitik får stå på agendan är vårt statsskick starkt.
            </seg>
          </u>
          <u>
            <seg>
              Ibland kan det dock vara enkelt att glömma bort att vår demokrati
              också är beroende av yttre förutsättningar för att den ska fungera.
              I en situation med kraftigt eskalerande brottslighet hotas rättsstatens
              legitimitet. I en situation med betydande sociala slitningar mellan
              olika kulturer hotas tilliten i samhället. Om vi vill ha en fungerande
              demokrati som håller ihop över tid kan en sådan samhällsutveckling
              göra det nödvändigt att kompromissa med enskilda budgetposter.
              Frågan är vad man kompromissar med, hur mycket och framför allt
              varför.
            </seg>
          </u>
          <u>
            <seg>
              Våra samarbetspartner i budgeten, Moderaterna och Kristdemokraterna,
              har i det stora hela en liknande syn på den rådande situationen
              i landet.
            </seg>
          </u>
          <u>
            <seg>
              Herr talman! Hot och våld mot våra invånare när de utövar sin
              religion kan vi aldrig acceptera. Det är en av prioriteringarna
              i budget, där det skjuts till extra medel till trossamfundens
              säkerhet.
            </seg>
          </u>
          <u>
            <seg>
              Gängbrottslighet är ett av vårt samhälles största hot. Oskyldiga
              drabbas dagligen av den utbredda gängbrottsligheten, och detta
              måste vi få bukt med. För bara en månad sedan var det en skjutning
              utanför en mataffär i min grannkommun. Kulan gick rakt igenom
              en bilruta för någon som var inne och handlade och som var där
              av en helt annan anledning än att få en kula genom sin ruta. Det
              kunde ha slutat väldigt illa.
            </seg>
          </u>
          <u>
            <seg>
              För att komma åt gängbrottsligheten behöver ny lagstiftning komma
              på plats, och där skjuter vi till medel för att skynda på arbetet.
              Nu har vi för första gången tagit ett reellt steg mot att tillsammans
              – grundligt och kompromisslöst – motarbeta de svåra samhällsproblem
              som Sverige lider av. Vi ser fram emot att göra detta och att
              därigenom stärka den svenska demokratin.
            </seg>
          </u>
          <u>
            <seg>
              Med detta sagt yrkar jag bifall till utskottets förslag till
              beslut.
            </seg>
          </u>
          <note>
            Anf. 4 PER SCHÖLDBERG (C):
          </note>
          <u>
            <seg>
              Herr talman! Sverige firar 100 år med allmän och lika rösträtt.
              Detta jubileum firar vi till minne av åren 1918–1922, då riksdagen
              fattade ett antal beslut som gjorde att alla vuxna kvinnor och
              män fick rätt att rösta och ställa upp i val.
            </seg>
          </u>
          <u>
            <seg>
              Den liberala demokratin är en av mänsklighetens bästa uppfinningar,
              kanske den främsta. Inget annat styrelseskick levererar samma
              rättvisa, frihet och nytta, från den enskilda människans möjlighet
              att forma sitt eget liv till samhällets förmåga att gemensamt
              fatta goda beslut. Medborgerliga och politiska rättigheter skyddar
              individen mot statligt förtryck och begränsar majoritetens makt
              över individen.
            </seg>
          </u>
          <u>
            <seg>
              Folkviljan ska kanaliseras genom en effektiv förvaltning inom
              såväl Regeringskansliet som riksdagen, med respekt för olika minoriteter
              och rättssäkerheten. Den ska granskas av oberoende medier. En
              stor del av de politiska institutioner som är ämnade att säkerställa
              detta återfinns inom utgiftsområde 1 Rikets styrelse, som vi i
              dag behandlar.
            </seg>
          </u>
          <u>
            <seg>
              Den svenska demokratin måste kontinuerligt utvecklas och anpassas,
              rustas och försvaras, i en föränderlig värld. De offentliga institutioner
              vars uppgift det är att genomdriva den politik som fått stöd i
              allmänna val måste göra så på ett effektivt och transparent sätt.
              Jag återkommer till vad som ytterligare måste fokuseras på.
            </seg>
          </u>
          <u>
            <seg>
              Herr talman! Centerpartiet avstår från ställningstagande, men
              vi har ett särskilt yttrande om vår politik inom utgiftsområde
              1. Vi trycker bland annat på något som egentligen är näringspolitiska
              frågor men som kopplas till utgiftsområdet.
            </seg>
          </u>
          <u>
            <seg>
              Bland annat vill vi att Regeringskansliet tar ledartröjan kring
              regelförenklingar. Regeringen har levererat mål för regelförenklingar
              som i sig är ganska bra. Men de måste följas upp med handfasta
              åtgärder vad gäller både Regelrådet och styrning inom Regeringskansliet.
              Det är därför som vi tillför ytterligare medel.
            </seg>
          </u>
          <u>
            <seg>
              Utöver detta vill vi höja den internationella utblicken på området
              genom att skapa ett ordentligt underlag och en utredning om regelförenklingsarbete
              i olika länder. Vi vill utreda huruvida det vore lämpligt att
              differentiera lagstiftningen utifrån företagsstorlek, då små företag
              lever under andra villkor än stora företag. Allt detta ska naturligtvis
              göras med lagen och rättssäkerheten i förarsätet.
            </seg>
          </u>
          <u>
            <seg>
              Ett annat område inom närings- och miljöpolitiken som just nu
              är av största betydelse är tillståndsprövning och tillsynsvägledning.
              Vi vill ge länsstyrelserna ytterligare medel för att effektivisera
              denna prövning och vägledning, så att till exempel de gruvärenden
              som nu väntar på beslut verkligen kommer till ett avgörande.
            </seg>
          </u>
          <u>
            <seg>
              I alla väl fungerande demokratier är frågan om nationella minoriteter
              det som på många sätt definierar nivån på demokratin. Vad gäller
              den viktiga frågan om nationella minoriteters rättigheter vill
              vi inrätta ett språkcentrum för meänkieli i Övertorneå.
            </seg>
          </u>
          <u>
            <seg>
              Centerpartiet ser också med oro på mediers utveckling, i synnerhet
              på landsbygden. Vi har fortfarande många som läser en papperstidning,
              även fådagarstidningar. De kan vara en väldigt viktig informationskälla
              när det gäller vad som händer i ditt närområde men även ge en
              bild av vad som händer utanför din by eller ditt samhälle. Att
              läsa den lokala tidningen är en del i den centrala demokratin.
              I det mediestöd som finns inom utgifts ­ området vill vi att det
              tillförs ytterligare medel så att presstödet för fådag ­ arstidningar
              räknas upp.
            </seg>
          </u>
          <u>
            <seg>
              Herr talman! Att försvara Sverige handlar om att försvara det
              moderna likaväl som det historiska Sverige som många av oss älskar.
              Det handlar om att rusta grundlagar och institutioner som garanterar
              rättssäkerhet, rättsstatlighet, demokrati, mänskliga rättigheter
              och skydd och främjande av nationella minoriteter.
            </seg>
          </u>
          <u>
            <seg>
              Och just på temat att rusta våra institutioner måste jag tyvärr
              säga att jag allt oftare blir varse det tryck som myndigheter,
              chefer och handläggare blir utsatta för. Ibland handlar det om
              rena hot och ibland bara om obehag ­ ligheter. Detta är kanske
              inte ett nytt fenomen, men jag oroas över alla de signaler som
              jag får om hur myndigheter utsätts för rena intrång i verksam
              ­ heten, hur enskilda handläggare hängs ut på sociala medier och
              hur statliga ämbetsmän måste byta adress eller vidta andra åtgärder
              för att skydda sig.
            </seg>
          </u>
          <u>
            <seg>
              Herr talman! Detta är inte okej, och det måste vi som beslutar
              om eko ­ nomiska ramar ta på allvar framöver. Den svenska ämbetsmannatraditio
              ­ nen måste värnas från yttre påverkan, så att beslut kan tas
              rättssäkert och neutralt. Samlat kan sägas att det måste till
              krafttag för att förnya den stat ­ liga förvaltningspolitiken
              även ur ett säkerhetsperspektiv.
            </seg>
          </u>
          <u>
            <seg>
              Herr talman! Jag noterar i statsministerns regeringsförklaring,
              bland mycket annat viktigt, en organisatorisk förändring. Kansliet
              för krishantering flyttas från Justitiedepartementet till Statsrådsberedningen.
              Centerpartiet har tidigare genom bland annat tillkännagivanden
              varit tydligt med detta, och vi ser med glädje på att denna förändring
              nu genomförs.
            </seg>
          </u>
          <u>
            <seg>
              Till sist: Det lackar mot jul, och jag vill önska talmannen,
              kollegor i utskott och tjänstepersoner på kansliet en välförtjänt
              jul- och nyårsvila.
            </seg>
          </u>
          <note>
            Anf. 5 JESSICA WETTERLING (V):
          </note>
          <u>
            <seg>
              Herr talman! Vänsterpartiet kämpar för ett mer jämlikt, hållbart
              och rättvist samhälle. Vi vill minska klyftorna och stärka välfärden
              med satsningar som ger bättre kvalitet, bättre arbetsvillkor och
              fler arbetstillfällen. Och inte minst vill vi se en välfärd som
              både omfattar fler och garanterar den trygghet som man har rätt
              att förvänta sig när man har gått i pension eller drabbats av
              sjukdom eller arbetslöshet.
            </seg>
          </u>
          <u>
            <seg>
              I Vänsterpartiets budgetmotion, Röd politik för en grön omställning
              , föreslår vi en återstart av Sveriges ekonomi efter coronapandemin.
              Vi vill även se en stor grön och modern omställning av samhället
              som skapar utveckling och arbetstillfällen i hela landet.
            </seg>
          </u>
          <u>
            <seg>
              Våra förslag ökar tryggheten för människor genom stärkta socialförsäkringar
              och tryggare arbetsvillkor. Vi ger småföretagare bättre förutsättningar,
              och vi bygger ut både infrastrukturen och transportsektorn. Genom
              vänsterpolitik skapar vi en välfärd som kommer alla till del,
              från förlossningssalen, genom skola och arbetsliv och till de
              äldre med behov av omsorg.
            </seg>
          </u>
          <u>
            <seg>
              Krishantering i dag handlar, förutom om att hantera pandemins
              effekter, även om att reparera de stora skador som de senaste
              30 årens nedmonteringar av vår gemensamma välfärd har orsakat
              vårt samhälle. Det handlar om en ekonomisk politik som bygger
              på idén att de rika ska gynnas, att makten ska lämnas över till
              marknaden och att allt som är demokratiskt och politiskt styrt
              är en belastning och därför ska privatiseras.
            </seg>
          </u>
          <u>
            <seg>
              Herr talman! Den nyliberala ekonomiska politiken, som har genomförts
              av både borgerliga och socialdemokratiska regeringar, har gjort
              att 10 procent av befolkningen i Sverige har hela 75 procent av
              den samlade förmögenheten. Vi har en av världens mest skeva fördelningar
              av förmögenhet och kapitalinkomster. Beskattningen är låg, och
              Sverige har ingen förmögenhetsskatt. Välfärdens underfinansiering,
              klimatkrisen och den höga arbetslösheten hänger samman med skattesänkningar.
              När rikedom ­ en samlas hos ett fåtal används den inte för att
              investera i vår gemensamma välfärd.
            </seg>
          </u>
          <u>
            <seg>
              Vänsterpartiet vill ändra på detta. Nu behövs det investeringar
              i vårt gemensamma. Därför föreslår vi att det införs en skatt
              på stora förmögenheter och att skatten på kapitalinkomster höjs
              för att finansiera ökade resurser till det gemensamma.
            </seg>
          </u>
          <u>
            <seg>
              Koldioxidutsläppen och arbetslösheten ska ned, och den ekonomiska
              jämlikheten ska upp. I vår budget avsätts cirka 72 miljarder kronor
              mer än vad regeringen gjorde på reformer för att påskynda den
              gröna omställningen, stärka landsbygden och kommunsektorn samt
              rusta upp trygghetssystemen och sjukvården.
            </seg>
          </u>
          <u>
            <seg>
              Herr talman! Vänsterpartiets budget ska ses som en helhet, även
              om denna debatt handlar om partiernas förslag inom utgiftsområde
              1. Jag vill därför redogöra för de förslag och prioriteringar
              som vi har.
            </seg>
          </u>
          <u>
            <seg>
              Vi gör en satsning på över 30 miljoner kronor till Sametinget,
              urfolket samernas parlament. Det skulle kunna möjliggöra en språksatsning
              som vi alla vet är mycket angelägen. Det går faktiskt inte att
              tillräckligt understryka hur akut situationen är för de samiska
              språken.
            </seg>
          </u>
          <u>
            <seg>
              Samtidigt är Sametingets resurser starkt begränsade. Till exempel
              har det samiska biblioteket, som är en resurs för hela landet,
              enbart en halvtidstjänst i dag. Vi vill även införa stipendier
              för samiska språkstudier och ge Sametingets etiska råd ökade resurser
              för arbetet med repatrieringen av samiska kvarlevor och heliga
              föremål.
            </seg>
          </u>
          <u>
            <seg>
              Herr talman! Tyvärr har inte heller regeringens strategi för
              romsk inkludering fått avsedd effekt. I förra årets budget lade
              regeringen in ynka 1 ½ miljon kronor i det särskilda anslag som
              finns för den romska minoriteten, vilket vi kritiserade. Nu är
              det mer pengar avsatta – 12 miljoner kronor – och vi ser med glädje
              att regeringen har gjort en satsning på 15 miljoner kronor som
              inte har tagits bort i Moderaternas, Sverigedemokraternas och
              Kristdemokraternas budgetreservation.
            </seg>
          </u>
          <u>
            <seg>
              Vänsterpartiet tycker dock att det behöver göras mer. Vi avsätter
              därför 10 miljoner kronor till i vår budget. Ansvarig länsstyrelse
              för romsk inkludering efterfrågar en mer långsiktig lösning, som
              inte bygger på kortsiktiga projekt och bristande kontinuitet.
            </seg>
          </u>
          <u>
            <seg>
              I en rapport från 2017 framgick det att enbart 20 kommuner arbetade
              med strategin för romsk inkludering. Det är för dåligt. Vi anser
              att arbetet med romska frågor behöver samlas vid ett nationellt
              centrum eller en myndighet, precis som Kommissionen mot antiziganism
              har föreslagit.
            </seg>
          </u>
          <u>
            <seg>
              Herr talman! I en alltmer digitaliserad värld, där data om oss
              samlas in och lagras i stort sett hela tiden, blir det viktigt
              att det görs på ett korrekt sätt och att data om oss inte sprids
              på ett okontrollerat sätt.
            </seg>
          </u>
          <u>
            <seg>
              Integritetsskyddsmyndigheten, tidigare Datainspektionen, är den
              myndighet som har i uppdrag att skydda alla våra personuppgifter,
              till exempel om hälsa och ekonomi, så att de hanteras korrekt
              och inte hamnar i orätta händer.
            </seg>
          </u>
          <u>
            <seg>
              Varje år rapporterar företag och myndigheter in tusentals anmälningar
              till Imy när personuppgifter har läckt eller behandlats felaktigt.
              Ändå räk ­ nar myndigheten med att det finns ett stort mörkertal
              som inte rapporteras. Det kan handla om läckor av allt från patientinformation
              till uppgifter ur ett kundregister.
            </seg>
          </u>
          <u>
            <seg>
              I somras rapporterade Ekot om hur tre olika banker på olika sätt
              hade läckt hemsidesbesökares telefonnummer och mejladresser till
              Facebook. Det var först i samband med Ekots granskning som bankerna
              upptäckte att det hade skett. Imy bedömer självt att uppdraget
              är underfinansierat med cirka 20 miljoner årligen. Detta har resulterat
              i ett ansträngt läge på myndigheten, med långa handläggningstider
              för exempelvis kamerabevakningstillstånd, och i att önskvärd tillsynsverksamhet
              inte har utförts.
            </seg>
          </u>
          <u>
            <seg>
              Regeringen använder detta faktum, att Imy är överbelastat av
              arbete, i sin argumentation för att integritetskränkande insatser,
              till exempel ka ­ meraövervakning, i allt mindre grad ska kräva
              tillstånd i stället för att fakt ­ iskt se till att myndigheten
              får förutsättningar att fullgöra sitt uppdrag.
            </seg>
          </u>
          <u>
            <seg>
              Vi i Vänsterpartiet värnar det viktiga integritetsskyddsarbetet,
              och vi föreslår därför en satsning på 10 miljoner i år och 20
              miljoner kommande år för att Imy ska kunna fullgöra sina uppgifter,
              bland annat med inspektio ­ ner och tillsyn samt hantering av
              anmälningar med anledning av GDPR och kamerabevakningslagen.
            </seg>
          </u>
          <note>
            Vi föreslår även en 10-procentig sänkning av anslaget till Kungliga
            hov- och slottsstaten samt en sänkning av riksdagsledamöternas
            arvoden och extraersättningar med knappt 132 miljoner.
          </note>
          <note>
            Anf. 6 TUVE SKÅNBERG (KD):
          </note>
          <u>
            <seg>
              Herr talman! Man får mycket goda idéer när man lyssnar på debatten,
              och jag tyckte särskilt det senaste inlägget var intressant.
            </seg>
          </u>
          <u>
            <seg>
              Jag vill börja mitt bidrag i den här debatten med att säga att
              vi är mer överens än vi är oense. Rikets budget är över 1 200
              miljarder. M-KD-SD-budgeten omfattar en omfördelning på runt 20
              miljarder. Det ska sättas i kontrast till att det faktiskt är
              1 200 miljarder som vi är överens om.
            </seg>
          </u>
          <u>
            <seg>
              Därför vill jag passa på att stryka under vad V har sagt och
              vad vice ordföranden i S har sagt, det vill säga lyfta fram förstärkningen
              av samernas och romernas situation samt att ett nytt MR-institut
              ska inrättas. Vi ställer oss alla bakom detta, även Kristdemokraterna
              – som inte har varit så lite engagerade i frågan.
            </seg>
          </u>
          <u>
            <seg>
              Vad tillför en M-KD-SD-budget, som inte annars skulle ha funnits?
              Förbättringar, skulle jag vilja säga. På detta utgiftsområde handlar
              det om ungefär 40 miljoner kronor, som innebär en förstärkning
              av bland annat Regeringskansliet.
            </seg>
          </u>
          <u>
            <seg>
              Som vi redan har hört ställer sig KU bakom ett gemensamt förslag
              från ledamöterna i Moderaterna, Sverigedemokraterna och Kristdemokraterna
              om anslagen för 2022 inom utgiftsområde 1. Totalt uppgår anslagen
              inom utgiftsområdet till cirka 17,2 miljarder kronor.
            </seg>
          </u>
          <note>
            I onsdags beslutade kammaren om den totala budgeten, och i dag
            ska vi bidra med en fördelning inom vårt utgiftsområde i betänkande
            KU1. Utskottet anser, med stöd från KD-M-SD-budgeten, att anslaget
            4:1 Regeringskansliet m.m. ska tillföras ytterligare 10 miljoner
            kronor för 2022 jämfört med regeringens förslag, för att finansiera
            en utredning om att stärka enskildas fri- och rättigheter och
            domstolars oberoende.
          </note>
          <u>
            <seg>
              Grundlagskommittén bör ges ett bredare uppdrag eller en ny kommitté
              tillsättas. Utskottet anser att enskildas grundläggande rättigheter
              behöver stärkas. Bland annat bör staten få ett utökat ansvar för
              rättegångskostnaderna i tvister som rör enskildas fri- och rättigheter.
              Det förstärkta grundlagsskydd som finns för vissa rättigheter
              bör omfatta fler rättigheter, till exempel äganderätten och näringsfriheten.
            </seg>
          </u>
          <u>
            <seg>
              Vidare anser utskottet att man bör utreda om en skyldighet kan
              införas för staten att skydda enskilda från kränkningar av mänskliga
              fri- och rättigheter som utförs av andra enskilda.
            </seg>
          </u>
          <u>
            <seg>
              Domstolars oberoende bör stärkas, och det bör bland annat utredas
              om det ska tillsättas ett från riksdagen och regeringen oberoende
              organ som ska ansvara för beredningen av domarrekryteringar.
            </seg>
          </u>
          <u>
            <seg>
              När det gäller anslaget 4:1 Regeringskansliet m.m. tillförs ytterligare
              25 miljoner kronor för 2022 jämfört med regeringens förslag för
              att snab ­ bare kunna genomföra utredningar för att ta fram en
              ny lagstiftning mot gängbrottslighet och för att hejda nyrekryteringar
              till kriminella gäng. De åtgärder som bör utredas är möjligheten
              till proaktiv hemlig avlyssning och dataavläsning mot gängkriminella,
              större möjligheter att utvisa gängkriminella och kraftigt skärpta
              straff för brott som typiskt sett begås inom ramen för gängbrottslighet.
              Det handlar även om att införa visitationszoner och system med
              anonyma vittnen och att göra det brottsligt att vara med i gäng.
              En ny regel i offentlighets- och sekretesslagen som gör det möjligt
              för andra myndigheter eller till exempel kommuner att dela information
              med polisen bör utredas.
            </seg>
          </u>
          <u>
            <seg>
              Ytterligare en post på 5 miljoner kronor inom anslaget 4:1 handlar
              om regeringens förslag för att utreda en bidragsreform. Där vill
              jag särskilt lyfta fram införandet av en jobbpremie vid övergång
              till arbete i form av antingen en utbetalning eller en skattelättnad
              som tar ned marginaleffekterna för den som går från försörjningsstöd
              till arbete. Det är åtgärder för att förhindra att sammanlagda
              bidrag och ersättningar gör det olönsamt att arbeta samt vidare
              en ansvarsfördelning mellan stat och kommun för långtidsarbetslösa.
            </seg>
          </u>
          <u>
            <seg>
              En post på 10 miljoner kronor inom anslaget 6:1 tillförs. Då
              handlar det om att öka säkerheten för trossamfunden. Vi vet att
              i rikets tredje stad går inte judar säkra. Vi vet att människor
              är förföljda utifrån sin religion, sin trosuppfattning, också
              i Sverige. Vi vill stärka säkerheten för dessa trossamfund.
            </seg>
          </u>
          <u>
            <seg>
              Med detta sagt var budgeten som S-MP-regeringen lade fram inte
              helt fel, men med dessa ändringar blev den ännu bättre. Därför
              yrkar jag bifall till förslaget i utskottets betänkande.
            </seg>
          </u>
          <u>
            <seg>
              Jag vill sedan ta upp det särskilda yttrande som Kristdemokraterna
              har i betänkandet. Religions- och övertygelsefrihet är en viktig
              fråga att ta hänsyn till i utformningen av svenskt utvecklingssamarbete.
              Det handlar om frihet från tvång, frihet att uttrycka sig och
              icke-diskriminering. Jag och Kristdemokraterna anser mot denna
              bakgrund att regeringen bör se till att alla diplomater får utbildning
              och fortbildning i frågor som rör religionsfrihet. Regeringen
              bör även ge en särskild ambassadör i uppdrag att verka för att
              respekten för religionsfriheten stärks.
            </seg>
          </u>
          <u>
            <seg>
              Jag vill också säga något om Jerusalem och ambassaden i Tel Aviv.
              Väl medveten om att det är fråga om vad regeringen har på sitt
              bord kan ändå riksdagen ha en mening. Utifrån Kristdemokraternas
              uppfattning kan jag säga att Jerusalem aldrig har varit huvudstad
              i något annat land än Israel eller för något annat folk än det
              judiska. Kristdemokraterna anser att den svenska ambassaden vid
              en lämplig tidpunkt bör flyttas från Tel Aviv till Jerusalem.
            </seg>
          </u>
          <u>
            <seg>
              Mot bakgrund av att KU sedan lång tid tillbaka anser att riksdagen
              inte har till uppgift att fatta beslut i frågor som rör utrikesförvaltningens
              organisation eller förändringar i övrigt inom utrikesrepresentationen
              väljer jag därför att inte reservera mig till förmån för motionsyrkandena
              om dessa frågor – men jag står bakom dem och anser att regeringen
              bör lyssna till oss.
            </seg>
          </u>
          <note>
            Anf. 7 JESSICA WETTERLING (V) replik:
          </note>
          <u>
            <seg>
              Herr talman! Jag vill inte bara fråga ledamoten Tuve Skånberg
              i enskildhet, utan jag har en fråga som jag vill ställa här om
              Kristdemokraternas förslag till budget på detta område.
            </seg>
          </u>
          <u>
            <seg>
              I går inleddes Sametingets plenum i Kiruna. För en vecka sedan
              bad Svenska kyrkan samerna om ursäkt offentligt för de övergrepp
              och den diskriminering som kyrkan historiskt utsatt det samiska
              folket för. Man kan verkligen konstatera att kyrkan här ligger
              i framkant jämfört med staten.
            </seg>
          </u>
          <note>
            I Kristdemokraternas förslag till budget minskas anslaget till
            Sametinget , 3:1, med 6 miljoner. Sametinget nämns inte alls i
            Kristdemokraternas motion för utgiftsområde 1 och inte heller
            i Kristdemokraternas budget. De nationella minoriteterna nämns
            inte heller.
          </note>
          <u>
            <seg>
              Jag vill därför fråga ledamoten Tuve Skånberg: Vad anser Kristdemokraterna
              att Sametinget ska skära ned på?
            </seg>
          </u>
          <note>
            Anf. 8 TUVE SKÅNBERG (KD) replik:
          </note>
          <u>
            <seg>
              Herr talman! Först vill jag säga att de övergrepp som har skett
              mot det samiska folket, som jag själv räknar någon gen från, är
              oförsvarliga. Jag vill göra mitt absolut bästa – och det vill
              Kristdemokraterna också göra – för att detta inte ska glömmas
              och för att de ska få en ursäkt.
            </seg>
          </u>
          <u>
            <seg>
              Att Svenska kyrkan gör det här är grundat i ett beslut som en
              fristående, självständig kyrka gör. Jag kan som privatperson värdesätta
              och uppmunt ­ ra det och tycka att det är bra, men jag kan som
              politiker inte lägga mig i vad en kyrka eller ett trossamfund
              gör. Men jag noterar det och ser det med tillfredsställelse.
            </seg>
          </u>
          <u>
            <seg>
              Staten är en annan sak; det är på vårt bord. Jag menar att det
              är viktigt att stärka samernas situation, och det får göras med
              en omfördelning inom anslaget. Det är sant att det finns en minskning,
              men det är inte sant att vi inte vill stärka Sametinget.
            </seg>
          </u>
          <note>
            Anf. 9 JESSICA WETTERLING (V) replik:
          </note>
          <u>
            <seg>
              Herr talman! Med Vänsterpartiets budget skulle Sametinget tillföras
              över 30 miljoner. Vår avsikt skulle vara att rikta de pengarna
              särskilt till en språksatsning, för vi vet hur akut frågan är.
              Det är inte heller någon hemlighet, utan det har vi debatterat
              ofta i den här kammaren.
            </seg>
          </u>
          <u>
            <seg>
              Ord behöver också följas av handling. På vilket sätt stärks samernas
              situation när Kristdemokraterna sänker sitt anslag till Sametinget
              med 6 miljoner?
            </seg>
          </u>
          <note>
            Anf. 10 TUVE SKÅNBERG (KD) replik:
          </note>
          <u>
            <seg>
              Herr talman! Tänk om Vänsterpartiet och Jessica Wetterling hade
              varit med och förhandlat! Då hade det antagligen sett annorlunda
              ut. Välkom na att göra det i fortsättningen!
            </seg>
          </u>
          <note>
            Anf. 11 TINA ACKETOFT (L):
          </note>
          <u>
            <seg>
              Herr talman! Liberalerna lägger ett eget budgetalternativ som
              ska ses som en helhet, och därför avstår jag från ställningstagande
              och lägger i stället fram ett särskilt yttrande inom utgiftsområdet.
              I det yttrandet står bland annat att politiken måste leverera
              om Sverige ska stå starkt efter den värsta krisen i modern tid
              – en kris som aldrig verkar ta slut.
            </seg>
          </u>
          <u>
            <seg>
              Coronapandemin har inneburit att många har mist livet, att andra
              lever med allvarliga hälsokonsekvenser av viruset, att många har
              förlorat sin försörjning och att allas våra grundvalar har testats.
            </seg>
          </u>
          <u>
            <seg>
              Mitt i detta är vi i utskottet särskilt medvetna om att medborgarnas
              rättigheter inte får tummas på, inte ens i kristider, och därför
              ser vi vikten av att den offentliga makten alltid granskas. Liberalerna
              ser också att den granskningen behöver förstärkas. År efter år
              får vi JO:s ämbetsberättelse som visar detta. Antalet anmälningar
              från medborgarna ökar för varje år, och behovet av JO:s tillsyn
              och granskningar gör detsamma.
            </seg>
          </u>
          <u>
            <seg>
              Jag vet att alla partier i denna kammare ser vikten av att vi
              har JO för att upprätthålla rättssäkerheten, men Liberalerna tillför
              också medel för detta – 4 600 000 kronor mer, närmare bestämt,
              än vad som är föreslaget – för att säkerställa att JO ska kunna
              utföra sitt uppdrag.
            </seg>
          </u>
          <u>
            <seg>
              Det är kallt på många sätt i Sverige just nu. Tillgång till el
              är en förutsättning för trygghet och hållbar tillväxt. Sedan 2019
              har länsstyrelserna i Stockholm, Uppsala, Västra Götaland och
              Skåne analyserat förutsättningarna för trygg elförsörjning inom
              regeringsuppdraget som heter just Trygg elförsörjning . Man bedömer
              att användningen av el kommer att öka ytterligare under kommande
              decennier, men elen produceras inte där den främst används, det
              vill säga i södra Sveriges storstadsregioner.
            </seg>
          </u>
          <u>
            <seg>
              Om konsekvenserna av detta hade jag som skåning kunnat berätta
              mycket – om företag som inte etableras, om arbetstillfällen som
              uteblir och om enskildas ohemula elräkningar i dag och i morgon
              – men det är en annan debatt.
            </seg>
          </u>
          <u>
            <seg>
              Vi behöver kapacitet i elnäten så att elen kan föras från producent
              till konsument alla tider på året utan driftstörningar. En del
              i det arbetet bygger på att länsstyrelserna kan utveckla gemensamma
              metoder, skapa rutiner och verktyg och samordna prognoser om det
              framtida elbehovet. Och därför behövs utökade resurser.
            </seg>
          </u>
          <u>
            <seg>
              Det är glädjande att regeringen, i linje med januariöverenskommelsen,
              gav Länsstyrelsen i Östergötland i uppdrag att förbereda inrättandet
              av ett nationellt sektorsövergripande kompetenscentrum mot hedersrelaterat
              våld och förtryck. Liberalerna vill bredda uppdraget till att
              också omfatta uppgiften att föreslå hur myndigheter på ett bättre
              sätt kan arbeta för att göra en strukturerad insamling av data
              och föra statistik.
            </seg>
          </u>
          <u>
            <seg>
              Vi alla här vet alltför väl hur viktigt det är att ha tillgång
              till pålitliga och tydliga data när vi debatterar och hur svårt
              det annars är att lyfta ett problem. Därför tillför Liberalerna
              länsstyrelserna 35 miljoner kronor totalt i förhållande till regeringens
              budgetförslag, alltså det som föll. I den budget som vi nu har
              att debattera har man under just denna punkt tagit bort 80 miljoner
              kronor från regeringens föreslagna budget.
            </seg>
          </u>
          <u>
            <seg>
              Herr talman! Om man har som mål att den rom som fyller 20 år
              2032 ska ha likvärdiga möjligheter i livet som den som är icke-rom,
              vilket borde vara helt självklart, som regeringen har med sin
              strategi för romsk inkludering – då måste man också ta till sig
              av den utvärdering som görs av Länsstyrelsen i Stockholm på up
              pdrag av regeringen. År efter år påtalas där tydligt att insatserna
              är för begränsade, för kortsiktiga och för projektbaserade eftersom
              det bland annat saknas resurser. Därför lägger vi från Liberalerna
              i vår budget till 10 miljoner kronor på anslagsposten Åtgärder
              för den nationella minoriteten romer för att skapa bättre förutsättningar
              för genomförandet av strategin för romsk inkludering.
            </seg>
          </u>
          <u>
            <seg>
              Herr talman! Det är en turbulent period vi går igenom. Det utgiftsområ
              ­ de som vi nu debatterar kan ibland te sig torrt och fjärran
              för många, men det är uppenbart att det vi har att hantera i dag
              bakom tabeller och fotnoter är en viktig del i att skapa ett robust
              och tryggt land för alla som bor här.
            </seg>
          </u>
          <note>
            Anf. 12 ANNA SIBINSKA (MP):
          </note>
          <u>
            <seg>
              Herr talman! Tillsammans med resten av världen kämpar Sverige
              sedan ett och ett halvt år mot covid-19-pandemin. Läget är fortfarande
              myck ­ et osäkert samtidigt som ekonomin återhämtar sig snabbt,
              fler kommer åter i arbete och nya möjligheter att lösa samhällsproblem
              skapas.
            </seg>
          </u>
          <u>
            <seg>
              Miljöpartiet har i regeringen och i riksdagen drivit kampen för
              att ställa om Sverige. Det står för oss klart att Moderaterna,
              Kristdemokraterna och Sverigedemokraterna går fram med förändringar
              av budgetpropositionen som i en avgörande tid styr Sverige i helt
              fel riktning.
            </seg>
          </u>
          <u>
            <seg>
              I dag debatterar vi utgiftsområde 1. Eftersom riksdagsmajoriteten
              i det första steget av budgetprocessen har gett budgetpolitiken
              en annan inriktning än den vi önskar avstår vi från ställningstagande
              när det gäller anslagsfördelningen inom utgiftsområde 1. Vi hänvisar
              till reservation 1 i finansutskottets rambetänkande.
            </seg>
          </u>
          <u>
            <seg>
              Herr talman! Högerpartierna gör rejäla neddragningar för länsstyrelserna
              – totalt 80 miljoner – jämfört med regeringens förslag. Pengarna
              var avsedda för regional omställning, Energisteget samt näringslivets
              omställning. Välbehövliga medel för regionala utvecklingsåtgärder
              för återstart avvisas.
            </seg>
          </u>
          <u>
            <seg>
              I dag är länsstyrelserna spindeln i nätet för arbetet med att
              företag, kommuner och andra aktörer ska lyckas i klimatomställningen.
              De ansvarar för att samordna och implementera de regionala klimatstrategierna.
              De ansvarar också för att möjliggöra för andra aktörer att göra
              mer för klimatet. Allt detta ska ske för att de mål ska nås som
              riksdagen – vi i denna kammare – har satt upp. M, KD och SD drar
              undan mattan för detta viktiga arbete. Det beklagar jag.
            </seg>
          </u>
          <u>
            <seg>
              Länsstyrelsernas verksamhet på området var redan underfinansierad.
              Att den statliga finansieringen dras in innebär också att ansökningar
              för ytterligare medel, till exempel EU-medel, försvåras genom
              att medfinansieringskraven inte kan uppfyllas. Detta innebär att
              länsstyrelserna inte längre kommer att ha råd med viktiga projekt
              som kan minska utsläppen. Det beklagar jag.
            </seg>
          </u>
          <u>
            <seg>
              Min fråga till högeroppositionen är därför: Vem tycker ni ska
              driva genomförandet av de regionala klimatstrategierna i stället?
              Vem ska se till att vi når riksdagens klimatmål på kommunal och
              regional nivå? Om vi ska lyckas med en klimatomställning värd
              namnet måste det få kosta. För vad är viktigare att prioritera
              än en hållbar klimatomställning och våra barns framtid?
            </seg>
          </u>
          <u>
            <seg>
              Herr talman! JO är en mycket viktig samhällsaktör som främjar
              landets demokratiska system och värnar om rättssäkerheten i det
              offentliga Sverige. JO:s beslut har stor legitimitet och genomslagskraft.
              Nyligen kom JO:s ämbetsberättelse. För mig är berättelsen ett
              tydligt kvitto på de utmaningar som vi står inför. Bakom diarienumren
              finns berättelser om människor som har behandlats illa av det
              offentliga Sverige, av demokratins institutioner.
            </seg>
          </u>
          <u>
            <seg>
              Jag blir beklämd när jag läser om ungdomar som blir slagna på
              Sis-hem, eller hålls häktade i många månader utan häktningsförhandling.
              Som ledamot i konstitutionsutskottet vet jag att det är för dessa
              människor jag arbetar varje dag. Jag vill därför uppmuntra mina
              kollegor i riksdagen att fortsätta värna JO:s viktiga uppdrag
              och verksamhet. Rättssäkerheten är bland det mest värdefulla vi
              har i den svenska demokratin.
            </seg>
          </u>
          <u>
            <seg>
              I övrigt hänvisar jag till vårt särskilda yttrande.
            </seg>
          </u>
          <note>
            Anf. 13 CAMILLA HANSÉN (MP):
          </note>
          <u>
            <seg>
              Herr talman! Det råder ingen tvekan om att Miljöpartiet brinner
              för demokrati, urfolksrätt och minoriteter. Det har vår tidigare
              demokratiminister Amanda Lind visat varje dag i sitt uppdrag.
            </seg>
          </u>
          <u>
            <seg>
              I den rödgröna regeringens budgetproposition, som först lades
              på riksdagens bord, stärks nationella minoriteters kultur och
              rätt till språk, och lagskyddet mot diskriminering skärps. Efter
              årsskiftet inrättas Institutet för mänskliga rättigheter i Lund
              för att främja och bevara de mänskliga rättigheterna på nationell
              nivå. Rasism, hatbrott och intolerans hör inte hemma i Sverige.
              Verksamheter som motverkar eller förebygger rasism får utökat
              stöd.
            </seg>
          </u>
          <u>
            <seg>
              I måndags valdes Magdalena Andersson till Sveriges första kvinnliga
              statsminister. Sällan har vi haft större anledning att applådera
              i riksdagens kammare. Många i kammaren blev också berörda av det
              historiska ögonblicket. Vi har nu en extremt kompetent och driven
              statsminister. Det är det viktiga. Hon är också kvinna. Det är
              det historiska.
            </seg>
          </u>
          <u>
            <seg>
              Demokratin är fortsatt stark i vårt land. Det visar inte minst
              de senaste veckornas riksdagsarbete. En del blir kanske förvånade
              över att jag säger så, men här har skett snabba och omvälvande
              förändringar i det politiska läget. Det kan tyckas arbetsamt,
              och det kan ibland vara svårt att förutse vad som ska hända. Men
              faktum är att riksdagens arbete tickar på, och vi står här och
              fortsätter att behandla budgeten.
            </seg>
          </u>
          <u>
            <seg>
              En stark demokrati är ingenting man kan ta för givet. I Sverige
              är de flesta nöjda med hur demokratin fungerar, men vi måste ändå
              fortsätta att utveckla vår demokrati så att den stärks. Det gör
              den genom att fler och fler blir delaktiga i den. Den hotas när
              de som är delaktiga tystas, det vill säga när förtroendevalda,
              opinionsbildare och journalister hotas till tystnad eller väljer
              att inte säga det de vill ha sagt i den offentliga debatten.
            </seg>
          </u>
          <u>
            <seg>
              Det pågår ett viktigt arbete i 2020 års grundlagskommitté. Där
              företräder jag Miljöpartiet. Vi i kommittén arbetar för att stärka
              skyddet för demokratin och för domstolarnas oberoende. Det är
              viktiga åtgärder som utreds, bland annat att man inte ska kunna
              ändra grundlagen alltför lätt ­ vindigt. Miljöpartiet vill bland
              annat göra det svårare att ändra grundlagen genom att det mellanliggande
              val som krävs för att en grundlagsändring ska gå igenom ska vara
              ett ordinarie val.
            </seg>
          </u>
          <u>
            <seg>
              Trots kommitténs viktiga och ibland, ska jag erkänna, inte helt
              lätta uppdrag vill jag skicka med en sak till er som lyssnar.
              Det är vi tillsammans som stärker demokratin. Man kan bara göra
              en viss del i en grundlagsutredning. Var inte nöjd med att bara
              rösta vart fjärde år! Engagera dig! Du kan gå med i det parti
              som du brukar rösta på. Då är du med och stärker den svenska demokratin.
            </seg>
          </u>
          <u>
            <seg>
              Jag nämnde kort Institutet för mänskliga rättigheter som inrättas
              den 1 januari. Institutet får en viktig uppgift i att övervaka
              efterlevnaden av mänskliga rättigheter i Sverige. Detta är ett
              vallöfte från Miljöpartiet som nu infrias, och vi vill fortsätta
              att stärka institutets oberoende. Därför har vi motionerat om
              att en utredning behöver se över möjligheten att skydda uppdraget
              och ledningsformen i grundlag. Utifrån det engagemang för grundläggande
              rättigheter, som jag hör finns i konstitutionsutskottet, tror
              jag att det finns möjlighet att finna en samsyn även i denna viktiga
              fråga. Jag ser fram emot att diskutera detta.
            </seg>
          </u>
          <u>
            <seg>
              Herr talman! Båda Sveriges folkvalda parlament sammanträder i
              dag. Jag vill säga några ord om Miljöpartiets politik för det
              samiska folket.
            </seg>
          </u>
          <u>
            <seg>
              Tystnadens politik för det samiska folket har nått vägs ände.
              Relationerna mellan staten och urfolket samerna går närmast att
              beskriva som ett öppet sår, såväl historiskt som i vår samtid.
              Den strukturella rasism och diskriminering som det samiska folket
              genom historien har utsatts för får konsekvenser än i dag. Men
              någonting håller på att hända. De samiska perspektiven och frågorna
              ökar i synlighet runt om i samhället, bland annat genom Svenska
              kyrkans ursäkt till det samiska folket, vilket tidigare nämndes.
            </seg>
          </u>
          <u>
            <seg>
              Det som förvånar mig lite i den budget som har gått igenom är
              att det där inte finns några prioriteringar för dessa frågor.
              Antingen betyder det att frågorna i detta läge inte är viktiga
              nog att förhandla om, eller så är man nöjd med det arbete den
              tidigare regeringen har gjort.
            </seg>
          </u>
          <u>
            <seg>
              Det kommer att bli en viktig uppgift för den nya regeringen och
              den nya ansvariga ministern att inte bara fortsätta det arbete
              som pågår utan att hela tiden vilja lite mer. För när rättigheter
              stärks uppstår ett motstånd hos dem som oroar sig för att det
              innebär att deras rättigheter försvagas.
            </seg>
          </u>
          <u>
            <seg>
              Jag vill särskilt understryka vikten av en konsultationsordning,
              som vi i riksdagen bereder, och för den sanningskommission som
              inrättas. Det är hög tid att det samiska folket får yttra sig
              i beslut som berör dem och att de får upprättelse.
            </seg>
          </u>
          <u>
            <seg>
              Kom ihåg att det här utskottet ska värna grundlagarna! Det innebär
              att värna det samiska folkets och alla etniska, språkliga och
              religiösa minoriteters möjlighet att behålla och utveckla ett
              eget kultur- och samfundsliv. Behålla och utveckla är nyckelord.
              Jag kan försäkra er om att Miljöpartiet kommer att fortsätta bevaka
              de här frågorna i aktuella ärenden framöver.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 18. )
          </note>
          <note>
            § 9 Komplettering av den utvidgade fåmansföretagsdefinitionen
          </note>
          <note>
            Skatteutskottets betänkande 2021/22:SkU5
          </note>
          <note>
            Komplettering av den utvidgade fåmansföretagsdefinitionen (prop.
            2021/22:27)
          </note>
          <note>
            föredrogs.
          </note>
          <u>
            <seg>
              Talmannen konstaterade att ingen talare var anmäld.
            </seg>
          </u>
          <note>
            (Beslut fattades under § 18 .)
          </note>
          <note>
            § 10 Ändrat alkoholskattedirektiv och vissa andra ändringar
          </note>
          <note>
            Skatteutskottets betänkande 2021/22:SkU6
          </note>
          <note>
            Ändrat alkoholskattedirektiv och vissa andra ändringar (prop.
            2021/22:23)
          </note>
          <note>
            föredrogs.
          </note>
          <u>
            <seg>
              Talmannen konstaterade att ingen talare var anmäld.
            </seg>
          </u>
          <note>
            (Beslut fattades under § 18 .)
          </note>
          <note>
            § 11 Nya mervärdesskatteregler om vissa förvärv som görs av EU
            ‑ organ med anledning av covid-19-pandemin
          </note>
          <note>
            Skatteutskottets betänkande 2021/22:SkU8
          </note>
          <note>
            Nya mervärdesskatteregler om vissa förvärv som görs av EU-organ
            med anledning av covid-19-pandemin (prop. 2021/22:35)
          </note>
          <note>
            föredrogs.
          </note>
          <u>
            <seg>
              Talmannen konstaterade att ingen talare var anmäld.
            </seg>
          </u>
          <note>
            (Beslut fattades under § 18 .)
          </note>
          <note>
            § 12 Överlåtelse av förvaltningsuppgift till Internationella
            sjöfartsorganisationen att genom Världssjöfartsuniversitetet utfärda
            examina
          </note>
          <note>
            Utbildningsutskottets betänkande 2021/22:UbU4
          </note>
          <note>
            Överlåtelse av förvaltningsuppgift till Internationella sjöfartsorganisa
            ­ tionen att genom Världssjöfartsuniversitetet utfärda examina
            (prop. 2021/22:28)
          </note>
          <note>
            föredrogs.
          </note>
          <note>
            Anf. 14 ILONA SZATMARI WALDAU (V):
          </note>
          <note>
            Herr talman! I propositionen föreslås en ändring i lagen om tillstånd
            att utfärda vissa examina. Ändringen innebär att det införs ett
            bemyndigande för regeringen att besluta att Internationella sjöfartsorganisationen
            ska ha rätt att utfärda examina genom Världssjöfartsuniversitetet
            i Malmö.
          </note>
          <u>
            <seg>
              En konsekvens av förslaget blir att offentlighetsprincipen inte
              kommer att tillämpas. Om man jämför med andra lärosäten, som till
              exempel Chal ­ mers tekniska högskola, Högskolan i Jönköping och
              Handelshögskolan i Stockholm, kommer insynen att vara sämre, då
              de andra fristående lärosä ­ tena är tillagda till bilagan till
              offentlighets- och sekretesslagen, vilket innebär att offentlighetsprincipen
              gäller.
            </seg>
          </u>
          <u>
            <seg>
              Vänsterpartiet anser att det är av vikt att det finns möjlighet
              till insyn i verksamheter som bedriver myndighetsutövning i Sverige.
              Det finns flera skäl till att det är värdefullt och även ger praktisk
              nytta, till exempel att man då kan jämföra grunder för betygsättning
              och examination på ett transparent sätt. Flera remissinstanser
              framförde vikten av insyn, men regeringen och utbildningsutskottet
              har valt att inte lyssna på dem.
            </seg>
          </u>
          <u>
            <seg>
              Offentlighetsprincipen är en grundlagsskyddad princip som syftar
              till att stärka demokratin. Genom beslut att inte tillåta insyn
              riskerar offentlighetsprincipen att urholkas, vilket är mycket
              allvarligt.
            </seg>
          </u>
          <u>
            <seg>
              Offentlighetsprincipen borde alltid gälla när en fristående aktör
              utför myndighetsutövning. Det är lika illa att ett betygsättande
              och examine ­ rande lärosäte inte omfattas av offentlighetsprincipen
              som att privat drivna grund- och gymnasieskolor inte gör det.
              När elevresultat räknas som affärshemligheter är det något som
              är allvarligt fel.
            </seg>
          </u>
          <u>
            <seg>
              När Vänsterpartiet tog initiativ till offentlighetsprincip i
              fristående skolor fick vi stöd av Socialdemokraterna och Miljöpartiet.
              Men den här gång ­ en står Vänsterpartiet ensamt för öppenhet
              och insyn även i högre utbildning.
            </seg>
          </u>
          <u>
            <seg>
              Herr talman! Världssjöfartsuniversitetet borde läggas till i
              bilagan till offentlighets- och sekretesslagen, så att möjligheten
              till insyn värnas i enlighet med Vänsterpartiets reservation,
              som jag nu yrkar bifall till.
            </seg>
          </u>
          <note>
            Anf. 15 PAULA ÖRN (S):
          </note>
          <u>
            <seg>
              Herr talman! Sjöfarten är en oerhört viktig näring för Sverige.
              Jag, som är från Göteborgsområdet, vet inte minst vilken viktig
              roll Göteborgs hamn spelar för Sverige och för hela Norden. Sjöfartsnäringen
              har stora behov av kompetent arbetskraft, och branschen ser själv
              detta som en av sina viktigaste framtidsfrågor.
            </seg>
          </u>
          <u>
            <seg>
              Utbildningarna inom sjöfartsområdet har stora utmaningar. De
              är dyra, och söktrycket är tyvärr lågt och väldigt ojämställt.
              På universitetsnivå finns i dag i Sverige bara Linnéuniversitetet
              i Kalmar och Chalmers tekniska högskola i Göteborg som lärosäten
              med sjöfartsinriktning, och det finns endast sju gymnasiala utbildningar.
              Branschen arbetar hårt tillsammans med kommuner, skolor och lärosäten
              för att öka intresset för de maritima näringarna, och de senaste
              åren kan vi se en svagt positiv utveckling gällande söktrycket,
              både på gymnasienivå och på högskolenivå. I dag kan vi lägga till
              ytterligare en liten åtgärd för att stärka intresset för de här
              utbildningarna: möjligheten för Världssjöfartsuniversitetet att
              utfärda svenska examina inom det maritima området.
            </seg>
          </u>
          <note>
            Herr talman! Internationella sjöfartsorganisationen, IMO, bildades
            re ­ dan 1948, och Sverige har varit medlem sedan 1959. Det är
            Internationella sjöfartsorganisationen som tar fram rättsakter
            och rekommendationer som reglerar den internationella sjöfarten.
            Som en följd av dessa uppgifter bil ­ dades redan 1983 World Maritime
            University, WMU, Världssjöfartsuni ­ versitetet, för att det behövdes
            och behövs ett världskunskapscentrum för högre utbildning och
            forskning inom det maritima området.
          </note>
          <u>
            <seg>
              Vi är såklart stolta över att en av de platser där utbildningen
              bedrivs finns i Sverige. Det har alltså bedrivits utbildning i
              Malmö sedan 1983. Mot denna bakgrund är det mycket positivt att
              vi nu äntligen ger förutsättningar för ytterligare ett lärosäte,
              WMU, att utfärda svenska examina inom sjöfartsområdet. Man kan
              säga att det är på tiden efter snart 40 år. Vi är mycket positiva
              till att detta nu blir verklighet. Det kan bidra till att stärka
              kompetensförsörjningen inom den viktiga sjöfartsnäringen.
            </seg>
          </u>
          <u>
            <seg>
              Herr talman! IMO och i förlängningen WMU är mellanfolkliga organisationer.
              Detta gör frågan mer komplex ur ett rättsligt perspektiv. Regeringen
              har i propositionen tydligt redogjort för förutsättningarna för
              att överlåta en förvaltningsuppgift till en mellanfolklig organisation.
            </seg>
          </u>
          <note>
            I samband med utskottets behandling av frågan har Vänsterpartiet
            i en följdmotion lyft fram frågan om insyn. Vänsterpartiet anser
            att WMU ska läggas till i bilagan till offentlighets- och sekretesslagen.
            Detta skulle inne ­ bära att det som föreskrivs i tryckfrihetsförordningen
            om rätt att ta del av allmän handling hos myndighet i tillämpliga
            delar också ska gälla de en ­ skilda organen WMU och IMO.
          </note>
          <u>
            <seg>
              Vi socialdemokrater delar inte denna uppfattning. Det gör inte
              heller övriga partier i utskottet. Det är nämligen tydligt att
              möjligheten till insyn är tillräckligt omfattande utifrån de krav
              som ställs på alla som får tillstånd att utfärda examina enligt
              examenstillståndslagen. WMU ska medverka i de uppföljningar och
              utvärderingar av utbildningen som genomförs av Universitetskanslersämbetet,
              UKÄ, samt varje år upprätta en skriftlig kvalitetsredovisning
              som ska skickas in till UKÄ. Alla dessa handlingar omfattas av
              offentlighetsprincipen hos UKÄ. Det kommer därmed att finnas goda
              möjligheter till insyn gällande den förvaltningsuppgift som föreslås
              överlåtas.
            </seg>
          </u>
          <u>
            <seg>
              Herr talman! I förarbetena till offentlighets- och sekretesslagen
              tydliggörs att en bedömning måste göras från fall till fall av
              om ett enskilt organ ska införas i bilagan till offentlighets-
              och sekretesslagen. Det är sant som motionären anför att vissa
              enskilda utbildningsanordnare har införts i bilagan. Det stora
              flertalet har det dock inte. Det gäller bland annat Röda Korsets
              Högskola, Ersta Sköndal Bräcke Högskola och Sophiahemmet.
            </seg>
          </u>
          <u>
            <seg>
              Vid den här bedömningen ska organ som helt ägs eller drivs av
              staten eller som fördelar statliga medel vara mer näraliggande
              till att införas i bilagan. Så är inte fallet med Världssjöfartsuniversitetet.
              Det statliga inslaget är bara en del i raden av verksamheter,
              och man har inte något uppdrag att fördela statliga medel.
            </seg>
          </u>
          <u>
            <seg>
              Skälen till att bland annat Chalmers tekniska högskola och Högskolan
              i Jönköping infördes i bilagan är just den starka kopplingen till
              statlig finansiering och att verksamheterna i huvudsak finansieras
              av statliga medel. När det gäller Handelshögskolan ingår bara
              de delar av verksamheten som är kopplade till fördelning av utbildningsbidrag.
              Rätten att ta del av allmänna handlingar gäller alltså inte verksamheten
              som avser utfärdande av examina eller någon annan del av Handels
              verksamhet.
            </seg>
          </u>
          <u>
            <seg>
              Herr talman! Frågan har behandlats i propositionen. Vi delar
              uppfattningen att det inte finns särskilda skäl att införa IMO
              och WMU i bilagan till offentlighets- och sekretesslagen. Detta
              innebär återigen inte att det kommer att saknas insyn i verksamheten.
              Det kommer att via Universitets ­ kanslersämbetet finnas tillgång
              till all den information som krävs gällande genomförandet av dessa
              utbildningar.
            </seg>
          </u>
          <u>
            <seg>
              Det finns också självklart möjlighet att återkalla överlåtelsen
              om det på något sätt skulle visa sig att WMU inte tillhandahåller
              de handlingar som krävs av UKÄ för att följa upp och granska utbildningarna.
              Vi håller det dock för osannolikt att en sådan situation skulle
              inträffa.
            </seg>
          </u>
          <u>
            <seg>
              Med detta vill jag yrka bifall till utskottets förslag.
            </seg>
          </u>
          <note>
            I detta anförande instämde Kenneth G Forslund (S).
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 18 .)
          </note>
          <note>
            § 13 Internationell samverkan
          </note>
          <note>
            Utrikesutskottets betänkande 2021/22:UU1
          </note>
          <note>
            Utgiftsområde 5 Internationell samverkan (prop. 2021/21:1 delvis)
          </note>
          <note>
            föredrogs.
          </note>
          <u>
            <seg>
              Kammaren biföll utskottets förslag att ärendet fick avgöras trots
              att det varit tillgängligt kortare tid än två vardagar före den
              dag då det skulle behandlas.
            </seg>
          </u>
          <note>
            Anf. 1 6 MARKUS WIECHEL (SD):
          </note>
          <u>
            <seg>
              Herr talman! Sveriges relationer med andra länder och internationella
              organisationer är vitalt för att främja svenska intressen runt
              om i världen. Utgiftsområde 5 är ett av de mindre utgiftsområdena
              men har väldigt viktiga utgiftsposter. Inte minst för Sveriges
              anseende i världen behöver vi prioritera detta område.
            </seg>
          </u>
          <u>
            <seg>
              Detta anseende har fått mycket kritik och negativ publicitet
              i världen den senaste tiden med anledning av coronapandemin och
              den bristande hantering som nu definitivt har konstaterats av
              Coronakommissionen. Här finns ett behov av riktade insatser för
              att bygga upp förtroendet igen. I vissa utländska medier har man
              till och med talat om Sverige som ett parialand.
            </seg>
          </u>
          <u>
            <seg>
              Utöver detta finns den negativa rapporteringen om brottsligheten,
              som kraftigt har eskalerat i Sverige. Utvecklingen har varit katastrofal
              på området, och det har fått en stor effekt på utländska medier.
              Risken är nu uppenbar att bilden av Sverige som ett land med en
              rättsstat som inte klarar av att garantera medborgarnas säkerhet
              biter sig fast. Det skulle i så fall vara mycket skadligt för
              bilden av Sverige i utlandet. Att rasera ett förtroende kan gå
              väldigt fort. Men det tar flera år att bygga upp ett nytt förtroende.
              Här behöver arbetet påbörjas och intensifieras omgående.
            </seg>
          </u>
          <u>
            <seg>
              För att främja Sveriges roll i världen finns Svenska institutet
              som har till uppdrag att långsiktigt öka Sveriges attraktionskraft.
              Ett sätt som detta sker på är att institutet har ledarskapsprogram
              som innebär att stipendier delas ut till framtida makthavare och
              företagsledare i olika länder. Dessa får sedan en möjlighet att
              komma till Sverige. Systemet med stipendiater behöver nyttjas
              fullt ut. Sverigedemokraterna vill att Svenska institutet ges
              i uppdrag att ta fram en förteckning över vilka länder som bör
              prioriteras när det kommer till dessa urval.
            </seg>
          </u>
          <u>
            <seg>
              Svenska institutet bedriver även olika former av ledarskapsprogram.
              Det är värt att uppmärksamma några av dessa goda exempel som visar
              vad Sverige kan bidra med på den internationella arenan. Ett av
              dessa program är She Leads där man aktivt verkar för främjandet
              av framtida kvinnliga ledare i Saudiarabien och deras relationer
              till motparterna här i Sverige. Just fokuset på jämställdhet är
              extra viktigt i MENA-länderna, och dessa program bör kunna utvecklas
              så att jämställdhet kan spridas till de regioner där det verkligen
              är en bristvara. Detta är verkligen att prioritera jämställdhetspolitik
              i rätt områden och borde vara en självklarhet för en regering
              som har en hög profil i jämställdhetsfrågorna.
            </seg>
          </u>
          <u>
            <seg>
              Herr talman! I utgiftsområde 5 ingår även myndigheten Inspektionen
              för strategiska produkter, som kontrollerar krigsmateriel och
              produkter med dubbla användningsområden. Produkter med dubbla
              användnings ­ områden är i grunden civila produkter som också
              har ett militärt använd ­ ningsområde. Sverige tillverkar, utvecklar
              och exporterar många produk ­ ter som faller under kontroll eftersom
              vi är ett högteknologiskt land med stor export.
            </seg>
          </u>
          <u>
            <seg>
              Detta gör att vi också kan ha en egen försvarsindustri och att
              vi kan förse andra demokratier med krigsmateriel så att de kan
              försvara sig. Det är något som har blivit alltmer nödvändigt i
              en värld med många aggressiva diktaturer. Denna industri är något
              att vara stolt över, och det ger Sverige ett unikt inflytande
              i världen. Men det innebär också ett ansvar att upprätthålla en
              hög kontroll av dessa produkter.
            </seg>
          </u>
          <u>
            <seg>
              Det är därför av stor vikt att kontrollen kontinuerligt följs
              upp och att kritik som riktats mot hur kontrollsystemet fungerar
              följs upp. En av dessa frågor är efterkontroll, där regeringen
              varit mycket senfärdig. Ett system för efterkontroll är nu flera
              år försenat. Sverigedemokraterna har vid flera tillfällen i kammaren
              påpekat att ett system för efterkontroller omedelbart behöver
              införas så att krigsmateriel inte riskerar att komma på avvägar.
              Ett sådant system är ännu inte infört trots att en helt enig rik
              s dag vill införa detta system. Detta är djupt anmärkningsvärt.
            </seg>
          </u>
          <u>
            <seg>
              Herr talman! Ett utgiftsområde som utgiftsområde 5 omfattar en
              myck ­ et liten del av den totala statsbudgeten men ska inte underskattas.
              Inom detta område finns många satsningar som kan ge mångdubbelt
              i utbyte om de rätta prioriteringarna görs. Likaså finns det en
              stor risk för att Sveriges anseende utomland s skadas om felaktiga
              prioriteringar görs eller om satsningar kraftigt försenas alternativt
              uteblir. På en del områden i utgiftsområdet har så varit fallet,
              och jag hoppas att den nytillträdda regeringen kan undvika att
              upprepa de misstag som tidigare har begåtts.
            </seg>
          </u>
          <note>
            Anf. 1 7 KERSTIN LUNDGREN (C):
          </note>
          <u>
            <seg>
              Herr talman! Det här är en lite speciell debatt, får man väl
              säga. När det gäller utgiftsområde 5 Internationell samverkan
              finns det tre reserva ­ tioner från Centerpartiet, Vänsterpartiet
              och Liberalerna om politikens in ­ riktning. I övrigt finns det
              inget annat än att några av partierna avstår. Men de flesta partierna
              bildar majoritet för utskottets förslag i betänkandet. Jag noterar
              att Moderaterna, Sverigedemokraterna, Kristdemokraterna, Soci
              ­ aldemokraterna och Miljöpartiet står bakom propositionen och
              betänkan ­ det.
            </seg>
          </u>
          <u>
            <seg>
              Herr talman! Det låter inte riktigt så när man lyssnar till debatten.
              Det är en lite speciell situation. Från Centerpartiets sida deltar
              vi inte i själva budgetbeslutet. Vår budget föll när det röstades
              i förra veckan. Därför kommer vi att avstå i voteringen, om det
              nu blir någon votering i det här läget.
            </seg>
          </u>
          <u>
            <seg>
              Herr talman! Vi hade ändå önskat att vi hade fått ökade anslag
              för gränscenterverksamhet för att stärka Norden. ”Post pandemin”
              och med de erfarenheter som vi har haft vill vi arbeta för att
              öka möjligheten att bygga gemensamma arbetsmarknader i våra nordiska
              gränsområden. Där behöver vi göra särskilda insatser, och vi tycker
              att vi borde ha tillfört medel till detta. Vi tycker också att
              Sverige borde ha lyft detta med våra nordiska grannar för att
              de skulle göra likaledes och därmed starta en riktig återuppbyggnad
              av de gemensamma gränsområdena, som är så viktiga för många människor.
            </seg>
          </u>
          <u>
            <seg>
              Herr talman! Den liberala världsordningen är inte utan brister.
              Men den har likväl skapat välstånd, stabilitet och möjligheter
              för världens stater, för oss, att lösa gemensamma utmaningar.
              Därför ser vi fortfarande att den är värd att kämpa för, och det
              måste vara en kärna för svensk utrikespolitik att försvara och
              främja den liberala demokratin. Det innebär en utrikespolitik
              som står upp för mänskliga rättigheter, som stöttar rättsstatsuppbyggnad,
              som motverkar korruption, som stärker kvinnors rättigheter och
              möjligheter och som stärker samarbete med andra liberala demokratier.
            </seg>
          </u>
          <u>
            <seg>
              Detta går hand i hand med en politik för utvecklingssamarbete
              som står upp för enprocentsmålet, med en handelspolitik som främjar
              frihandel och med en säkerhets- och försvarspolitik som innebär
              att Sverige tar ett större ansvar för vår och våra samarbetspartners
              gemensamma säkerhet.
            </seg>
          </u>
          <u>
            <seg>
              I en tid med nya utmaningar i form av växande förtryck i världen,
              fler auktoritära ledare och färre demokratiska länder måste Sverige
              vara en tydlig röst för den liberala demokratin. Det är ett viktigt
              kännetecken, apropå vad som sas tidigare, för den svenska profilen
              internationellt. Om den bilden skulle skadas skulle Sverigebilden
              verkligen skadas. Därför är det oerhört viktigt att stå upp för
              just den liberala demokratin.
            </seg>
          </u>
          <u>
            <seg>
              Det är många som försöker underminera den. Ryssland, vår stora
              granne, har erkänt goda kunskaper också på just detta område.
              Det handlar om att landet använder hela sin verktygslåda med alla
              politikområden och kan fokusera i akt och mening att destabilisera
              andra länder, framför allt med fokus på liberala demokratier.
            </seg>
          </u>
          <u>
            <seg>
              Därför är det viktigt att Sverige i vår internationella politik
              inte talar ett språk när vi handlar, ett annat i diplomatin och
              ett tredje i säkerhetspolitiken. Också vi måste använda hela vår
              verktygslåda för att bygga säkerhet och bygga arbetet för våra
              mål: att värna vår liberala demokrati.
            </seg>
          </u>
          <u>
            <seg>
              Från Centerpartiets sida har vi lyft fram att vi bör stärka våra
              Rysslandskunskaper. Det center som har bildats är bra, men vi
              tycker att vi borde påbörja en process för att i dialog med Nato
              inrätta ett Nato Centre of Excellence för Rysslandskunskap i Sverige.
            </seg>
          </u>
          <u>
            <seg>
              Herr talman! Bland de auktoritära strukturerna och staterna är
              det inte bara Ryssland som utmanar oss. Kina säger sig vara en
              demokratisk diktatur – en spännande konstitutionell kommentar!
              Också denna diktatur har rollen som strategisk aktör över hela
              fältet. Det är synligt också i vår del av världen.
            </seg>
          </u>
          <u>
            <seg>
              Vi ser en tydlig konflikteskalering i Sydkinesiska havet och
              kinesiska militära, diplomatiska och ekonomiska påtryckningar
              mot Taiwan. Därför tycker vi i Centerpartiet att det är viktigt
              att vi understryker behovet av att respektera FN:s havsrättskommission
              och permanentar skiljedomstolens beslut från 2016 att de kinesiska
              anspråken i Sydkinesiska havet saknar laglig grund. Det är viktigt
              också för det som händer i Sveriges närområde, i Arktis, att vi
              kan hävda havsrättens principer.
            </seg>
          </u>
          <u>
            <seg>
              Vi pekar naturligtvis också på dem som har gripits av auktoritära
              ledare och diktaturer. Vi nämner Gui Minhai och Dawit Isaak, där
              tyst diplomati inte har nått framgång. Vi vet att det finns en
              särskild grupp som tittar på deras fall, men det är viktigt att
              inte glömma bort dem av det skälet. Det är viktigt att fortsatt
              lyfta kraven på att de ska släppas fria.
            </seg>
          </u>
          <u>
            <seg>
              Herr talman! Varje människas rätt till sin kropp och sin hälsa,
              inklusive sexuell och reproduktiv hälsa och rättigheter – med
              andra ord SRHR –, rätten till ägande och självbestämmande och
              inte minst rätten till inflytan ­ de och makt i samhället, är
              oerhört viktiga. Det borde vara självklart om man har ett liberalt
              angreppssätt på feministisk politik.
            </seg>
          </u>
          <u>
            <seg>
              Centerpartiet tycker att det är viktigt att Sveriges utlandsmyndigheter
              får ett tydligt uppdrag att jobba med dessa frågor, med jämställdhet
              och hbtqi-personers rättigheter och med minoriteters möjligheter.
            </seg>
          </u>
          <u>
            <seg>
              Jag har nyss samtalat med företrädare för oppositionen i Belarus.
              Dessa kontakter tydliggör vikten av att stötta de grupper som
              vill vara aktörer för demokrati och för mänskliga rättigheter.
              De ska ha vårt stöd; det måste vara ett tydligt uppdrag.
            </seg>
          </u>
          <u>
            <seg>
              Jämställdhet är såväl ett mål i sig som en förutsättning för
              att kunna utrota fattigdom och ofrihet i världen. Därför är det
              viktigt att bekämpa antiliberala och traditionella värderingar,
              som i många samhällen cementerar just patriarkala strukturer.
            </seg>
          </u>
          <note>
            Med detta, herr talman, yrkar jag bifall till reservation 1 under
            punkt 2.
          </note>
          <note>
            Anf. 18 HÅKAN SVENNELING (V):
          </note>
          <u>
            <seg>
              Herr talman! Vi debatterar i dag statens budget. Men det är inte
              regeringens budget vi debatterar, utan Moderaternas, Kristdemokraternas
              och Sverigedemokraternas ändring av regeringens budget, vilken
              genomsyras av nationalkonservativa värderingar.
            </seg>
          </u>
          <u>
            <seg>
              Hur blev det så här? Vems fel är det här? Jag skulle säga att
              det är Centerpartiets fel att det blev så här. Och det är viktigt
              att påminna sig om att detta är tredje gången på sju år som Centerpartiet
              är med och fäller regeringens budget och skapar politiskt kaos
              i Sverige. Det visar på att det har blivit en del av Centerpartiets
              dna att skapa kaos och inte ta politiskt ansvar.
            </seg>
          </u>
          <u>
            <seg>
              År 2014 hade Centerpartiet och Alliansen förlorat makten. Statsminis
              ­ ter Fredrik Reinfeldt avgick direkt på valnatten. Han såg vartåt
              de t bark ­ ade. Alliansen var mindre än Socialdemokraterna, Miljöpartiet
              och Vänsterpartiet.
            </seg>
          </u>
          <u>
            <seg>
              Men det centerpartistiska suget att sätta käppar i hjulet för
              en nytillträdd S-MP-regering var för stort, så allianspartierna
              gick ihop och lade fram en gemensam budget. Det var en budget
              som Sverigedemokraterna kunde rösta på om de ville ha högerpolitik.
              Och så blev det.
            </seg>
          </u>
          <u>
            <seg>
              Regeringens budget föll, och Stefan Löfven meddelade att nyval
              väntade. Han behövde bara vänta in tremånadersregeln från tillträdandet,
              så skulle nyval utlysas. Först då nyktrade borgerligheten till,
              och decemberöverenskommelsen blev lösningen för att minoritetsregeringar
              skulle få igenom sina budgetar även under resten av mandatperioden.
            </seg>
          </u>
          <u>
            <seg>
              Nästa gång centerpartisterna var i farten var efter valet 2018.
              De satte upp en massa röda linjer och kunde inte bestämma sig
              för om de skulle gå åt höger eller vänster, utan de letade febrilt
              efter den breda mitten i svensk politik. Annie Lööf fick till
              och med själv uppdraget att sondera, men ing ­ en mitt gick att
              hitta. Under dessa höstdagar saknade Sverige regering. I stället
              sköttes statens verkställande verksamhet av en övergångsregering
              med S och MP med mycket begränsat mandat.
            </seg>
          </u>
          <u>
            <seg>
              Mandatet var så begränsat att när övergångsregeringen enligt
              lagen blev tvingade att lägga fram en budget bestämde man sig
              för att lägga fram samma budget som året innan, även om det innebar
              att vi skulle fira Bergmanåret ytterligare en gång. Ordförandeskapet
              i Nordiska rådet, som redan var avslutat och hade skickats vidare
              till nästa land, skulle det också avsättas pengar till för ännu
              ett år. För att tydliggöra allt detta fick budgeten en trist grå
              färg, som inte alls stämde överens med sina företrädares glada
              färger.
            </seg>
          </u>
          <u>
            <seg>
              Vänsterpartiet deklarerade att vi inte tänkte lägga fram någon
              egen budget i detta skakiga politiska läge. Men de borgerliga
              oppositionspartierna kunde inte hålla sig och lade fram var sitt
              budgetförslag som var betydligt mer långtgående än regeringens
              sparsmakade förslag. Moderaterna och Kristdemokraterna gick till
              och med så långt att de lade fram ett gemensamt förslag – allt
              för att locka Sverigedemokraterna att rösta på just deras förslag.
            </seg>
          </u>
          <u>
            <seg>
              Trots att Centerpartiet var inne i intensiva förhandlingar med
              regeringen S-MP kunde man inte låta en teknokratbudget gå igenom.
              I stället lät man Moderaterna, Sverigedemokraterna och Kristdemokraterna
              ännu en gång skapa kaos. Detta var ju inte deras fel – man följde
              ju bara praxis.
            </seg>
          </u>
          <u>
            <seg>
              Så är vi framme vid 2021. I förrgår fick Sverige till slut sin
              första kvinnliga statsminister i Magdalena Andersson, och i går
              kunde en ny regering tillträda. Men sin budget fick man inte igenom.
              Det hade Centerpartiet bestämt sig för. I stället släpptes en
              budget som förhandlats med Sverigedemokraterna igenom. För första
              gången fick ett rasistiskt parti makten över en svensk budget,
              detta trots att man denna gång fick lägga sig i fullständig spagat
              på samma superkaosonsdag för en vecka sedan. Och detta, försöker
              man febrilt hävda, var praxis.
            </seg>
          </u>
          <u>
            <seg>
              Det kallar Kerstin Lundgren för en tydlig röst för liberal demokrati.
              Jag är lite mer tveksam till att det är det. För även om herr
              talmannen försöker lägga skulden på Sveriges minsta parti, Miljöpartiet,
              är sanningen den att Centerpartiet är det parti som gång på gång
              kastar Sverige in i politiskt kaos. Förlorarna blir alltid det
              svenska folket. Men det bryr sig inte Europas rikaste parti om,
              för de följer praxis – sin egen praxis.
            </seg>
          </u>
          <u>
            <seg>
              I detta utgiftsområde upprätthålls i alla fall något slags praxis.
              Förslaget från det blåbruna gänget i M, SD och KD är i alla fall
              exakt samma som regeringens. Det är bra att ni har lite sunt förnuft
              när det kommer till att betala medlemsavgifter till internationella
              organisationer och andra saker som finns i detta utgiftsområde.
            </seg>
          </u>
          <u>
            <seg>
              Ryssland är i dag ett säkerhetspolitiskt hot, först och främst
              mot alla i Ryssland som motsätter sig styret i Kreml och som inte
              passar in i det samhälle som Putin vill bygga. För ryska hbtq-personer,
              feminister, ur ­ folksföreträdare, miljörörelser och vänsteraktivister
              är den egna regimen ett dagligt säkerhetshot. Rysslands imperialistiska
              politik utgör ett direkt hot mot befolkningen i deras grannländer,
              mot Ukraina, Georgien, Bela ­ rus, Moldavien och länderna i Centralasien.
              I tredje hand utgör Putins regim ett säkerhetspolitiskt hot mot
              Sverige, ett hot som ska tas på allvar.
            </seg>
          </u>
          <u>
            <seg>
              Om Ryssland utvecklas i mer demokratisk riktning kommer det att
              utgöra ett mindre säkerhetspolitiskt hot. Därför behöver den ryska
              opposi ­ tionen – inte några partier eller så utan den riktiga,
              modiga opposition som består av hbtq-aktivister, feminister, människorättsförsvarare
              och miljörö ­ relser – omvärldens stöd. De hotas nu av att terrorstämplas
              och blir kallade utländska agenter. Att stödja dem är att stödja
              en demokratisk utveckling i Ryssland och förbättra säkerheten
              för omvärlden.
            </seg>
          </u>
          <u>
            <seg>
              I år har regeringen presenterat en bra satsning för utökat stöd
              till den ryska oppositionen, ett förslag som Vänsterpartiet har
              fört fram i flera år. Det enda felet i satsningen är att man har
              slängt in ordet cybersäkerhet mitt i en uppräkning av viktiga
              saker. Även om cybersäkerhet är en viktig fråga som med största
              sannolikhet kommer att växa och bli större i framtiden får inte
              detta fokus gå ut över stödet till den ryska oppositionen, oberoende
              journalistik och det ryska civilsamhället. Anslaget bör därför
              även fortsättningsvis fokusera på det viktiga mellanfolkliga utbytet,
              stödet till Ryssland och samarbetet i Östersjön.
            </seg>
          </u>
          <u>
            <seg>
              Med det, herr talman, vill jag yrka bifall till Vänsterpartiets
              reservation nummer 2. Notera också vårt särskilda yttrande när
              det gäller budgeten, då vi anser att budgeten är en helhet som
              inte ska brytas upp i enskilda delar.
            </seg>
          </u>
          <note>
            Anf. 19 KERSTIN LUNDGREN (C) replik:
          </note>
          <u>
            <seg>
              Herr talman! Det var nästan omöjligt att inte hörsamma den vädjan
              som vi alla kunde höra i Håkan Svennelings allmänna uttalanden
              om budget och historia här i kammaren. För även om vi pratar internationellt
              sam ­ arbete, herr talman, noterade jag att majoriteten av ledamoten
              Svennelings inlägg inte handlade om det utan om någonting helt
              annat.
            </seg>
          </u>
          <u>
            <seg>
              Som jag uppfattade det, herr talman, handlade det om att Håkan
              Svenneling hade hoppats på att man genom ett avtal med Socialdemokraterna
              och Miljöpartiet sent tisdag kväll, ett avtal som han förmodligen
              var med och förhandlade fram och godkände, skulle ha ett regeringsunderlag
              tillsammans med Centerpartiet. Det får ju Vänsterpartiet drömma
              om, herr talman, men när jag hör hur Håkan Svenneling argumenterar
              framgår det ganska tydligt att det är väldigt långt borta.
            </seg>
          </u>
          <u>
            <seg>
              Jag kan inte se att Håkan Svenneling gav några exempel på att
              man skulle hitta en gemensam lösning eller att det var de liberala
              värdena som ledamoten Svenneling och Vänsterpartiet stod upp för.
              Okej, jag hörde om Ryssland där på slutet. Det var möjligen en
              liten koppling till att Ryssland har en gammal historia i Håkan
              Svennelings parti.
            </seg>
          </u>
          <note>
            Anf. 20 HÅKAN SVENNELING (V) replik:
          </note>
          <u>
            <seg>
              Herr talman! Kerstin Lundgren är alltid fri att ta repliker på
              mig. Jag har inget behov av att söka dem. Jag konstaterar dock
              att precis som talmannen eller Annie Lööf håller presskonferenser
              kan även jag använda min tid i Sveriges riksdags kammare till
              att förklara vad jag tycker är fel, och jag tycker inte att det
              är Sveriges minsta parti som bär ansvar för det politiska kaos
              vi hamnat i.
            </seg>
          </u>
          <u>
            <seg>
              Jag tycker att det ansvaret ligger på Centerpartiet. Det beror
              på att man har lagt sig i fullständig spagat, pekar åt alla håll
              och försöker hålla sig till någon praxis på ett sätt som gör att
              ingen förstår vad man håller på med. Det är därför jag vill använda
              min tid till att förklara varför jag tycker att Centerpartiet
              har ett ansvar att stå upp för att ett rasistiskt parti inte ska
              få vara med och förhandla budgeten i Sveriges riksdag. Men detta
              har man nu lyckats åstadkomma genom att agera på det sätt man
              gjort.
            </seg>
          </u>
          <u>
            <seg>
              Vänsterpartiet tecknade ett avtal, som Kerstin Lundgren var inne
              på, dagen innan statsministeromröstningen. Vi har länge varit
              väldigt tydliga mot socialdemokratin med att man behöver förhandla
              med oss för att få våra mandat, och det fick vi. Vi fick till
              en pensionärsöverenskommelse, ett novemberavtal, en Nooshipeng
              till pensionärerna på riktigt stora belopp. Upp till 1 000 kronor
              kommer Sveriges pensionärer att kunna få i slutet av nästa år.
              Det är jag otroligt stolt över. Därför var jag också beredd att
              trycka gult och släppa fram Magdalena Andersson som Sveriges första
              kvinnliga statsminister.
            </seg>
          </u>
          <u>
            <seg>
              Men jag var också beredd att rösta på ett sätt som ledde till
              att även budgeten gick igenom. Det skiljer Vänsterpartiet från
              Centerpartiet i det här läget.
            </seg>
          </u>
          <u>
            <seg>
              Centerpartiet har däremot ställt upp en massa regler som i politiska
              sammanhang är helt absurda. Min utgångspunkt som politiker är
              att jag inte har egen majoritet utan måste förhandla med andra
              partier. Jag har bestämt en sak, nämligen att jag inte förhandlar
              med Sverigedemokraterna. Men jag är beredd att förhandla med alla
              andra ledamöter i utrikesutskottet, och det är jag beredd att
              göra varje dag i frågor där vi har gemensamma intressen.
            </seg>
          </u>
          <u>
            <seg>
              Bestämmer man sig på förhand för att vissa inte får prata med
              varandra – liberaler och moderater ska inte få förhandla med varandra,
              för då kommer inte jag att göra upp med dem – sätter man sig verkligen
              på pottkanten.
            </seg>
          </u>
          <note>
            Anf. 21 KERSTIN LUNDGREN (C) replik:
          </note>
          <u>
            <seg>
              Herr talman! Det är spännande! Jag hör att Håkan Svenneling är
              nöjd över att han har förhandlat med Socialdemokraterna och Miljöpartiet,
              allt ­ så med regeringen. Men han är också kritisk till att han
              inte skulle få förhandla. Vem är det som har hindrat honom att
              förhandla? Han har uppenbarligen varit framgångsrik. Jag gratulerar
              till framgången att ni har för ­ handlat , Håkan Svenneling .
              Sedan är det väl upp till varje parti att göra precis på samma
              sätt och bestämma vilka man vill förhandla med.
            </seg>
          </u>
          <u>
            <seg>
              Herr talman! Jag hörde nästan Håkan Svenneling säga att om man
              inte hade lyckats i tisdags kväll hade han förmodligen varit beredd
              att rösta rött till statsministern. Men han hade inte röstat grönt
              till budgeten, utan då hade budgetbeslutet den onsdagseftermiddagen
              blivit precis samma som den budget han nu har. Då hade han kanske
              också tillsammans med Moderaterna, Sverigedemokraterna, Kristdemokraterna
              och Miljöpartiet stått bakom budgeten på utgiftsområde 5.
            </seg>
          </u>
          <note>
            Anf. 22 HÅKAN SVENNELING (V) replik:
          </note>
          <u>
            <seg>
              Herr talman! Kerstin Lundgren kan försöka leva i parallella världar,
              men faktum kvarstår. Det var att Centerpartiet fällde regeringens
              budget som gör att vi nu står med en budget förhandlad med Sverigedemokraterna.
              Vänsterpartiet förhandlade inte budgeten. Vi följde Centerpartiets
              alla regler. Men ni blev så jävla förbannade på att vi bjöds in
              i värmen att ni inte kunde låta bli att lägga er i fullständig
              spagat , Kerstin Lundgren . Det tycker jag är vad som hände i
              onsdags.
            </seg>
          </u>
          <u>
            <seg>
              Vänsterpartiet har en lång tradition av att samarbeta med Centerpartiet
              i andra nordiska länder. Vi styr 22 kommuner i Sverige tillsammans
              med Centerpartiet. Men här, i Sveriges riksdag, har ni bestämt
              er: Ni ska banne mig inte samarbeta med Vänsterpartiet.
            </seg>
          </u>
          <u>
            <seg>
              Det är helt okej för mig. Ni får absolut göra det valet. Men
              ni måste ha någon form av stringens i ert agerande gentemot en
              regering. Nu har ni verkligen lyckats med att skapa politiskt
              kaos i Sverige, och det tänker jag stå i denna talarstol och deklarera
              om och om igen. Det är ni som bär ansvaret för det här kaoset.
            </seg>
          </u>
          <u>
            <seg>
              (TALMANNEN: Jag vill uppmana Håkan Svenneling att uttrycka sin
              upprördhet utan svordomar i kommande inlägg.)
            </seg>
          </u>
          <note>
            Anf. 23 LARS ADAKTUSSON (KD):
          </note>
          <u>
            <seg>
              Herr talman! Den rödgröna farsen fortsätter. Det är beklagligt
              att höra detta. Det är inte vad Sverige eller svenska väljare
              behöver. Jag tror att vi blir allt fler som ser fram emot september
              nästa år, när vi får en ändring på detta pågående spel.
            </seg>
          </u>
          <u>
            <seg>
              Herr talman! Det må i sammanhanget inte vara några stora summor
              som ryms inom utgiftsområde 5, som vi i dag debatterar. Sett till
              hela budgeten är 2,2 miljarder kronor ett blygsamt belopp. Men
              i substans är verksamheten inom utgiftsområdet Internationell
              samverkan av väsentlig betydelse. Som det heter i propositionen
              handlar det om att säkerställa Sveriges intressen i förbindelse
              med andra länder.
            </seg>
          </u>
          <u>
            <seg>
              Med den oro och instabilitet som råder i vår omvärld är det centralt
              att vi från svenskt håll tar vår del av ansvaret för säkerhet
              och fred. Sverige ska stödja och aktivt bidra till insatser inom
              fredsfrämjande, säkerhetsfrämjande och konfliktförebyggande verksamhet.
              I första hand gör vi detta genom att stödja och aktivt bidra till
              det multilaterala arbetet i EU, Nato, OSSE och FN.
            </seg>
          </u>
          <u>
            <seg>
              Herr talman! Kristdemokraterna står för en värderingsbaserad
              utrikespolitik. Det är en politik som syftar till att stärka fred
              och demokratisk utveckling och som i förlängningen bidrar till
              förståelse, försoning och mänskliga rättigheter. Kristdemokratisk
              utrikespolitik är i grunden ett uttryck för att vi alla har ett
              ansvar för vår nästa. Människovärdet är universellt och får aldrig
              förminskas utifrån etnicitet eller geografiska gränser.
            </seg>
          </u>
          <u>
            <seg>
              Utrikespolitiken ska vidare främja frihandel. Frihandel och marknadsekonomi
              är vägen till ökat välstånd – redskapet för att lyfta människor
              och samhällen ur fattigdom.
            </seg>
          </u>
          <u>
            <seg>
              Samtidigt bör de internationella handelsavtalen i större utsträckning
              användas som politiska påtryckningsmedel mot de hårdföra och auktoritära
              regimer som systematiskt kränker mänskliga rättigheter.
            </seg>
          </u>
          <u>
            <seg>
              Med de här principerna som grund ska utrikespolitiken främja
              svenska intressen i världen. Sverige ska vara en aktiv aktör inom
              de internationella samverkansorgan där vi verkar, från de nordiska
              till de globala.
            </seg>
          </u>
          <u>
            <seg>
              Herr talman! I utskottets betänkande konstateras att internationellt
              samarbete är en förutsättning för att få genomslag för Sveriges
              utrikes- och säkerhetspolitik. Den centrala arenan för svensk
              utrikespolitik är och för ­ blir Europeiska unionen. EU:s styrka
              ligger i den gemensamma värdegrunden och i en, som det har visat
              sig, historisk förmåga att överbrygga motsättningar och bidra
              till fred.
            </seg>
          </u>
          <u>
            <seg>
              Att EU:s medlemsländer talar med en röst i utrikespolitiken är
              avgörande. Utan enighet blir Europas länder aktörer i marginalen.
              Utan ett närmare utrikespolitiskt samarbete minskar Sveriges möjligheter
              att göra skillnad.
            </seg>
          </u>
          <u>
            <seg>
              Agerar inte EU agerar någon annan. I avsaknad av en gemensam
              europeisk politik har vi allt oftare sett hur autokratier som
              Ryssland, Kina och Turkiet flyttat fram positioner när det gäller
              geopolitiskt inflytande. Detta har vi inte minst sett i Mellanöstern.
              Därmed försvagas arbetet för demokratiska reformer och mänskliga
              rättigheter, vilket vi ser runt om i världen i länder som Syrien,
              Iran, Belarus och Venezuela, för att bara nämna några exempel.
            </seg>
          </u>
          <u>
            <seg>
              Herr talman! Med grundläggande värderingar om människovärde och
              mänskliga rättigheter får svensk utrikespolitik aldrig kompromissa.
              När de värderingarna i dag utmanas av diktaturregimer och militant
              islamism är det mer angeläget än någon gång tidigare att gemensamt
              med andra bygga fred och säkerhet. Detta gör vi inom ramen för
              EU, och det gör vi genom att stärka banden till våra nordiska
              och baltiska grannar. Men vi gör det också genom att fördjupa
              de transatlantiska relationerna och samarbeta med de västliga
              demokratiernas försvarsallians.
            </seg>
          </u>
          <u>
            <seg>
              Natosamarbetet är sedan länge centralt för både vår egen och
              Europas säkerhet. Kristdemokraterna förväntar sig att regeringen
              agerar med anledning av att det nu finns en majoritet i riksdagen
              för en svensk Nato-option.
            </seg>
          </u>
          <u>
            <seg>
              Som parti står vi fast vid att Sverige så snart som möjligt ska
              ansöka om fullt medlemskap i försvarsalliansen. Det är, som Natos
              generalsekreterare har klargjort, en avgörande skillnad mellan
              medlemskap och partnerskap.
            </seg>
          </u>
          <note>
            Med detta, herr talman, yrkar jag bifall till utskottets förslag.
          </note>
          <note>
            Anf. 24 JOAR FORSSELL (L):
          </note>
          <u>
            <seg>
              Herr talman! Personligen är jag mer upprörd över ofrihet i världen
              än över vem som talar med vem i Sveriges riksdag. Jag ska försöka
              att uttrycka denna upprördhet över ofriheten utan att svära.
            </seg>
          </u>
          <u>
            <seg>
              Från Liberalernas sida har vi haft ett eget budgetförslag, som
              har fallit. Därför kommer vi inte att yrka bifall till något i
              det avseendet. Vi har dock en reservation som gäller politikens
              inriktning. Vi yrkar bifall till reserva ­ tion 3 under punkt
              2.
            </seg>
          </u>
          <u>
            <seg>
              Vi menar att målet för all svensk utrikespolitik måste vara demokrati
              och mänskliga rättigheter. Mänskliga fri- och rättigheter och
              demokrati är ju växelverkande; det går inte att ha det ena utan
              det andra. Det går inte att ha demokratiska fria val utan organisationsfrihet
              eller yttrandefrihet. Utan äganderätt och rätt att bestämma över
              den egna kroppen kan man inte ha välstånd eller mänskliga rättigheter.
              Därför är yttrandefrihet, äganderätt, rättsstat och sådant som
              följer därefter – frihandel, rätten till abort samt demokrati
              – helt och hållet sammanlänkade. Detta måste vara fokus för utrikespolitiken.
            </seg>
          </u>
          <u>
            <seg>
              Detta betänkande handlar ju om samarbete och relationsbyggande
              i världen. Vi tror att det viktigaste för Sverige är att vara
              en tydlig och öppen aktör i det europeiska samarbetet samt att
              bygga nära och djupa diplomatiska relationer med demokratier i
              delar av världen som ligger utanför Europeiska unionen, till exempel
              med USA eller med demokratin Taiwan. Oavsett var i världen man
              befinner sig ska Sverige finnas där och bygga djupa relationer
              för att vi som är demokratier ska arbeta för fred och frihet tillsammans.
            </seg>
          </u>
          <u>
            <seg>
              Herr talman! Det var intressant att lyssna på Kristdemokraterna
              tidigare. Det talades om en värderingsbaserad utrikespolitik.
              Det är nämligen något som även Liberalerna vill se. Det är ett
              ord som används av reger ­ ingen i vårt baltiska grannland Litauen.
              De använder sig av termen värderingsbaserad utrikespolitik för
              att beskriva en utrikespolitik där man rakryggad står upp för
              de demokratiska värderingarna, oavsett vilket motstånd man möter.
              Man står upp för demokratiska värderingar, som yttrandefrihet,
              som ägandefrihet och som rättsstat. Oavsett om man möter ett Kina
              som försöker mobba en till tystnad eller ett Ryssland som använder
              sig av hybridkrigföring för att få tyst på ens demokratiska strävan
              står man rakryggad upp för demokratin.
            </seg>
          </u>
          <u>
            <seg>
              Det är något som vi liberaler skulle vilja att också Sverige
              gjorde, att vi trots Kinas mobbarfasoner och trots påtryckningar
              stod upp mycket tydligare för och ha de djupa diplomatiska förbindelser
              med till exempel Taiwan.
            </seg>
          </u>
          <u>
            <seg>
              Herr talman! Liberalerna är dock ett parti som även står för
              en feminist ­ isk utrikespolitik. För oss finns det ingen skiljelinje
              mellan en värderings ­ baserad och en feministisk utrikespolitik.
              Tvärtom ser vi att det går hand i hand. Rätten över den egna kroppen
              är det som ger oss yttrandefrihet och organisationsfrihet, att
              vi bestämmer över oss själva.
            </seg>
          </u>
          <u>
            <seg>
              Rätten över den egna kroppen gör också att aborträtten är otroligt
              vik ­ tig, och den måste gälla var man än är i världen. Sexuella
              och reproduktiva rättigheter är en prioritering för oss. Och den
              feministiska utrikespolitiken är en prioritering för oss. Det
              handlar om deltagande i samhället och demo ­ kratin fullt ut men
              också om rätten till den egna kroppen. Vi menar att abort måste
              erkännas som en mänsklig rättighet.
            </seg>
          </u>
          <u>
            <seg>
              Feminismen kan såklart inte stanna utanför Sveriges gränser.
              Vi måste också ha en feministisk inrikespolitik. Därför responderar
              Liberalernas engagemang för att aborträtten ska erkännas som mänsklig
              rättighet utrikes också mot vårt krav på att aborträtten ska skrivas
              in i svensk grundlag. Den får aldrig kränkas, oavsett var i världen
              det gäller.
            </seg>
          </u>
          <u>
            <seg>
              Herr talman! En annan sak som går hand i hand med den värderingsbaserade
              utrikespolitiken är att verka för hbtqi- rättigheter i hela världen
              och i all vår utrikespolitik. Det är, återigen, en hörnsten i
              vår demokrati att respektera mänskliga rättigheter och minoriteters
              rättigheter. Oavsett om det är religiösa, etniska, kulturella
              eller för den delen sexuella minoriteters rättigheter, eller vad
              det nu kan vara, behöver demokratier som Sverige och våra allierade
              – jag har nämnt USA, Taiwan, europeiska länder, och det finns
              många fler – tillsammans stå upp för en värderingsbaserad utrikespolitik.
              Vi får inte vika oss när diktaturer får mer makt, när till exempel
              Kina ägnar sig åt att försöka pressa oss att göra någonting annat.
            </seg>
          </u>
          <u>
            <seg>
              Herr talman! Det här betänkandet handlar om våra relationer.
              För mig är det helt bärande att om man ska ha en tuff och rakryggad
              politik gentemot Kina och Ryssland behöver man också ha goda relationer
              i grunden. Därför är det viktigt att Sverige inte bara talar om
              sin utrikespolitik vad gäller regimerna i Kreml eller Beijing
              utan också ägnar oss åt att bygga mellanmänskliga relationer mellan
              svenskar och kineser och mellan svenskar och ryssar. Vi ska se
              till att ha goda relationer, så att vi har en god grund att stå
              på också när vi bedriver en offensiv utrikespolitik.
            </seg>
          </u>
          <u>
            <seg>
              Herr talman! Vi nämner ett antal saker i vår reservation som
              är en del av detta med en värderingsbaserad och feministisk utrikespolitik.
              En sådan sak är att svenska ambassader utomlands måste få vara
              frizoner för människor som är antingen förtryckta eller förföljda
              eller som arbetar för demokrati och mänskliga rättigheter i sina
              länder; det går ju ofta hand i hand.
            </seg>
          </u>
          <u>
            <seg>
              En annan sådan sak är att diktaturer måste slängas ut ur FN:s
              råd för mänskliga rättigheter. Det är horribelt att länder som
              själva misshandlar sina folk får sitta med i FN:s råd för mänskliga
              rättigheter.
            </seg>
          </u>
          <u>
            <seg>
              En tredje sådan sak är att Sveriges arbete behöver intensifieras
              när det gäller att få de personer som sitter fängslade utomlands,
              till exempel Gui Minhai och Dawit Isaak som har nämnts tidigare
              i debatten , frikända. Regeringens arbete för att få dem frikända
              behöver underkännas, för de är inte fria. Och då behöver det arbetet
              intensifieras.
            </seg>
          </u>
          <u>
            <seg>
              Där vill jag, återigen, lägga till det som betänkandet handlar
              om och som är otroligt viktigt: relationer. Här i Sverige är det
              naturligt att debatten handlar om de svenska personer som sitter
              i olika fängelser utomlands, på grund av sin kamp för rättigheter,
              mänskliga rättigheter och demokrati. Men det finns andra människor
              från andra demokratiska länder i liknande situationer. Återigen
              handlar arbetet inte bara om vad Sverige gör utan också om vad
              vi gör tillsammans med andra. Vi tror att det här behöver intensifieras
              och att vi i högre grad behöver kroka arm med andra demokratier.
            </seg>
          </u>
          <u>
            <seg>
              Herr talman! Vi menar sammanfattningsvis att demokratin måste
              vara det överordnade målet. Vi får aldrig ge vika när andra länder
              pressar på för att vi ska vika oss vad gäller mänskliga rättigheter.
              Och vi behöver intensifiera det arbetet. Därför yrkar jag bifall
              till vår reservation.
            </seg>
          </u>
          <note>
            Anf. 25 KENNETH G FORSLUND (S):
          </note>
          <u>
            <seg>
              Herr talman! Det är inte lätt att vara väljare och förstå vad
              som händer i Sverige och svensk politik just nu eller vad det
              är för budget som egentligen debatteras och beslutas om här i
              riksdagen.
            </seg>
          </u>
          <u>
            <seg>
              När man lyssnar på Markus Wiechel från Sverigedemokraterna handlar
              den här debatten bland annat om regeringens tillkortakommanden
              men inte särskilt mycket om Sverigedemokraternas alternativ. När
              man lyssnar på Kerstin Lundgren handlar debatten om Socialdemokraternas,
              Moderaternas, Sverigedemokraternas, Kristdemokraternas och Miljöpartiets
              gemensamma förslag. När man lyssnar på Vänsterpartiet och Håkan
              Svenneling handlar debatten om statens budget fast egentligen
              om Moderaternas, Sverigedemokraternas och Kristdemokraternas budget.
              När man lyssnar på Kristdemokraterna och Lars Adaktusson är det
              en beskrivning som i alla fall är träffande, även om jag inte
              håller med om den, av det här som en rödgrön fars. Och Liberalernas
              Joar Forssell beskriver vältaligt hur Liberalerna ser på det här
              budgetområdet. Det finns mycket i det han sa som jag tror att
              många av oss håller med om i grunden. Det är inte lätt att vara
              väljare och förstå vad det här handlar om.
            </seg>
          </u>
          <u>
            <seg>
              Det är uppenbart att det var långa förhandlingar mellan Moderaterna,
              Sverigedemokraterna, Kristdemokraterna och Liberalerna för att
              de skulle komma fram till ett alternativ till den budget som Socialdemokraterna
              och Miljöpartiet har lagt fram. Liberalerna hoppade av. Jag ska
              inte uttala mig om i vilket skede av förhandlingarna, för det
              har jag inte kunskap om. Men de hoppade av.
            </seg>
          </u>
          <u>
            <seg>
              Till slut, på övertid får man nog säga, lade Moderaterna, Sverigedemokraterna
              och Kristdemokraterna fram ett nytt förslag, en ny budget, en
              annan budget, som de vill framställa det. Övertiden pågick till
              och med efter att finansutskottet hade haft sitt möte och då förslagen
              egentligen borde ha lagts på bordet. Jag vet inte om det är ett
              uttryck för en ny sorts arbetslinje, att jobba på övertid i riksdagen
              och i utskotten. Sedan har det fortsatt. Övertiden har fortplantat
              sig till att bli extra möten i, tror jag, i stort sett samtliga
              utskott här i riksdagen för att hantera det förslag som för en
              vecka sedan vann majoritet här i riksdagen vad gäller ramarna
              för budgeten. Det handlar alltså om hur mycket pengar som ska
              spenderas inom respektive politikområde.
            </seg>
          </u>
          <u>
            <seg>
              Är det då stor skillnad? Det får var och en får göra sin bedömning
              av. Det handlar om 20 miljarder kronor. För den enskilde är det
              utan tvekan mycket pengar, oavsett om de förvaras i madrassen,
              på bankkontot eller hos Swish, men i en statsbudget är 20 miljarder
              kronor inte särskilt mycket pengar. Det är en statsbudget som
              omfattar totalt 1 137 miljarder kronor. Det gör att det som Moderaterna,
              Sverigedemokraterna och Kristdemokraterna säger sig vara överens
              om är ungefär 1,75 procent av statsbudgeten.
            </seg>
          </u>
          <u>
            <seg>
              Ja, de är överens om dessa 1,75 procent av statsbudgeten. Det
              handlar om hur de vill förändra ramarna, som vi säger här, alltså
              hur mycket man spenderar på respektive utgiftsområde. Men när
              vi kommer till utgiftsområdena spricker det upp. Då är man inte
              överens längre, i vart fall inte på området Internationell samverkan.
            </seg>
          </u>
          <u>
            <seg>
              I sina så kallade särskilda yttranden slår de tre partierna fast
              följande text, som finns i yttrandena från respektive parti: Det
              ”föreslås ingen gemensam inriktning för utrikespolitiken i budgetförslaget
              för dessa partier” . Detta är inte min beskrivning av det moderata,
              sverigedemokratiska och kristdemokratiska budgethaveriet eller
              budgetalternativet, utan det är deras egen beskrivning. De har
              ingen gemensam politik på det här området.
            </seg>
          </u>
          <u>
            <seg>
              Fru talman! Det går faktiskt inte att styra Sverige på ett ansvarsfullt
              sätt på det här sättet.
            </seg>
          </u>
          <u>
            <seg>
              I budgetbesluten 2018 hade vi en likartad situation. Det beskrevs
              som en servettskiss som ställdes mot en omfattande budget från
              regeringen. Nu har vi en situation med ett budgetalternativ som
              är ännu vagare och svagare. Det finns alltid en risk med att ta
              till kraftord och överord, för det kan gå inflation i dem. Men
              om det som fick majoritet 2018 var en servettskiss, vad ska man
              då kalla detta? Ja , inte ens en servettskiss, får väl bli slutdomen.
            </seg>
          </u>
          <u>
            <seg>
              Vi ska inte överdriva skillnaderna i svensk politik, i synnerhet
              inte när det gäller utrikespolitiken. Det är en av mina käpphästar
              som ordförande i utrikesutskottet. Det är viktigt att vi håller
              ihop. Det gynnar vårt lands säkerhet. Det gör vi på väldigt många
              områden inom utrikespolitiken, även om det också finns skiljelinjer.
              Men att i den här budgetprocessen göra gällande att det skulle
              vara enorma skillnader mellan det som i förra veckan fick majoritet
              i riksdagen vad gäller ramarna och det som har lagts fram i ett
              gediget arbete från regeringen vore ändå att överdriva.
            </seg>
          </u>
          <u>
            <seg>
              Det är, fru talman, ett ganska svagt oppositionsalternativ som
              vi ser ställas mot regeringens budget. Det är en påtaglig glädje
              i de tre partier som har kommit överens om detta – särskilt i
              ett av dem, som upplever att de nu äntligen har kommit in i värmen.
              Det kanske inte behövdes så mycket värme för att de skulle känna
              så, men de är väldigt långt från att utgöra ett seriöst regeringsalternativ
              för Sverige.
            </seg>
          </u>
          <note>
            Med detta yrkar jag bifall till utskottets förslag.
          </note>
          <note>
            Anf. 26 HÅKAN SVENNELING (V) replik:
          </note>
          <u>
            <seg>
              Fru talman! Låt mig börja med att säga att jag tycker att det
              är beklagligt och väldigt tråkigt att Socialdemokraterna tonar
              ned hur allvarligt det är att vi har fått en budget som Sverigedemokraterna
              har varit med och förhandlat och som dessutom antas av Sveriges
              riksdag.
            </seg>
          </u>
          <u>
            <seg>
              Man kan, som Kenneth G Forslund, tala i rena ekonomiska termer
              och hitta att skillnaden är någon liten promille, men politiskt
              är ju detta jätteallvarligt för Sverige. För att använda Kerstin
              Lundgrens ord är det otroligt problematiskt ur den liberala demokratins
              perspektiv.
            </seg>
          </u>
          <u>
            <seg>
              Här ser vi tydligt att nationalkonservativa värderingar får genomslag
              i en budget som Socialdemokraterna ska sitta och administrera.
              Jag tycker att det är bedrövligt. Jag tycker inte att man ska
              spela ned det på det sätt som Kenneth G Forslund, Magdalena Andersson
              eller den tillträdande finansministern gör.
            </seg>
          </u>
          <u>
            <seg>
              Det är ändå uppenbart att Kenneth G Forslund har lyssnat på den
              här debatten. I går satt jag här inne i kammaren och lyssnade
              på regeringsför ­ klaringen. En av de saker som jag då funderade
              på var varför den feminist ­ iska utrikespolitiken inte nämndes
              i regeringsförklaringen.
            </seg>
          </u>
          <note>
            Anf. 27 KENNETH G FORSLUND (S) replik:
          </note>
          <u>
            <seg>
              Fru talman! Jag kan principiellt hålla med om det väldigt allvarliga
              i att dessa tre partier utformar någonting som de påstår är ett
              gemensamt budgetalternativ. Men som alternativ betraktat tycker
              jag att det är mycket skralt – inte för att jag ogillar deras
              politik, för det gör jag varje dag i veck ­ an, utan för att det
              är ett illa genomarbetat förslag som det inte går att styra landet
              på. Det är illavarslande. Om detta ska vara ett regeringsalternativ
              som möjligen ska få majoritet i nästa val eller få möjlighet att
              styra efter nästa val har jag värderingsmässigt precis samma kritik
              som Håkan Svenneling.
            </seg>
          </u>
          <u>
            <seg>
              Att man över huvud taget ger sig in på att förhandla budget med
              Sverigedemokraterna är naturligtvis väldigt allvarligt. Det finns
              inslag av just den politik som varken jag eller Håkan Svenneling
              vill se. Men samtidigt måste vi vara ärliga: Sett till hur mycket
              pengar det handlar om är det en väldigt liten framgång för de
              här tre partierna. Om det tog så här lång tid för dem att på övertid
              få fram någonting som är 1,75 procent av statsbudgeten vet jag
              inte riktigt hur det ska gå till när de ska få ihop en hel statsbudget,
              om de nu skulle bli tvungna till det. Det tycker jag är det allvarliga
              perspektivet.
            </seg>
          </u>
          <u>
            <seg>
              Jag vill inte spela ned de högerkonservativa politiska inslagen.
              Dem tar jag på stort allvar, men jag tar också bristfälligheten
              i deras förslag rent tekniskt på stort allvar.
            </seg>
          </u>
          <u>
            <seg>
              Vad det gäller den feministiska utrikespolitiken och att den
              inte nämndes i regeringsdeklarationen i går kan jag säga att jag
              också har noterat det. Den är inte exkluderad, men det var också
              en lång deklaration.
            </seg>
          </u>
          <note>
            Anf. 28 HÅKAN SVENNELING (V) replik:
          </note>
          <u>
            <seg>
              Fru talman! Det är mycket i det här som jag och Kenneth G Forslund
              är eniga om. Det är ju skälet till att vi står här nu och debatterar.
              Många andra utskott har fått betydligt mer absurda och klumpiga
              servettskiss ­ aktiga utgiftsområden serverade för sig, där de
              nu försöker reda upp i kao ­ set.
            </seg>
          </u>
          <u>
            <seg>
              Jag tycker dock att det är allvarligt att den feministiska utrikespolitiken
              inte nämns i regeringsförklaringen. Jag hoppas att det blir en
              engångsföreteelse från regeringens sida. Det var ju nu när Socialdemokraterna
              är ensamma som det skulle hända så mycket positivt och gott. Att
              man då tappar bort det som har varit signumet i socialdemokratisk
              och miljöpartistisk utrikespolitik sedan man tillträdde 2014 tycker
              jag är väldigt tråkig t . Det fanns ju så att säga andemeningar
              i regeringsförklaringen som ändå drog åt det hållet, och vill
              vi vara välvilliga kan vi ta fasta på det. Men man borde i ett
              halvtimmeslångt tal av en nytillträdd statsminister ändå ha kunnat
              peta in att Sverige bedriver en feministisk utrikespolitik, för
              det är någonting att vara stolt över. Och vi är eniga i att vi
              är stolta över det. Det är något vi står upp och säger varje gång
              vi träffar internationella företrädare.
            </seg>
          </u>
          <note>
            Anf. 29 KENNETH G FORSLUND (S) replik:
          </note>
          <u>
            <seg>
              Fru talman! Det är ju inte så att den feministiska utrikespolitiken
              är avsiktligt exkluderad ur regeringsdeklarationen. Det är en
              lång deklaration som täcker många olika delar av politiken och
              vad regeringen vill göra. Jag är fullt trygg med att regeringen
              kommer att fortsätta att föra en feministisk utrikespolitik.
            </seg>
          </u>
          <u>
            <seg>
              Alla sådana här deklaratione r , vare sig det är regeringsdeklarationer
              eller utrikespolitiska deklarationer, är kompakta och innehållsrika.
              Det går alltid att efteråt peka på att någonting saknades. Allt
              får inte plats i deklarationen alla gånger. Men det viktiga är
              vilken politik som faktiskt förs. Vi ska fortsätta att föra en
              feministisk utrikespolitik med den här socialdemokratiska regeringen.
            </seg>
          </u>
          <note>
            Anf. 30 LARS ADAKTUSSON (KD) replik:
          </note>
          <u>
            <seg>
              Fru talman! Jag förstår – eller jag tror att vi är många som
              förstår – att det kan vara besvärligt att hantera besvikelsen
              från Socialdemokraternas sida över att oppositionens budget har
              gått igenom. Det är inte första gången det sker. Det har skett
              tidigare under mandatperioden. Vi har en mandatperiod där Socialdemokraternas
              regeringsskicklighet har förvandlats till närmast en parodi, med
              tanke på att vi nu röstat om statsminister i denna kammare – vad
              är det? – tre eller fyra gånger. Det är nästan svårt att hålla
              ordning på kaoset.
            </seg>
          </u>
          <u>
            <seg>
              Men det känns väldigt mycket som att man är en dålig förlorare
              när man kallar detta en servettskiss och bagatelliserar det arbete
              som har gjorts. Servettskiss var för övrigt den term som lanserades
              av Kenneth G Forslunds tidigare partiledare, Stefan Löfven. Den
              beskrivningen kommer alltså inte från de partier som står bakom
              de budgetförslagen.
            </seg>
          </u>
          <u>
            <seg>
              Nu var det inte detta som jag i första hand tänkte ta upp med
              Kenneth G Forslund, utan jag tänkte ta upp de tre svenska medborgare
              som sitter fängslade i diktaturer eller i auktoritära länder.
              Motionerna på det området finns under detta utgiftsområde.
            </seg>
          </u>
          <u>
            <seg>
              Efter snart åtta år i regeringsställning har noll hänt i de här
              fallen – ingenting. Dessa personer sitter fortfarande fängslade
              under vedervärdiga och vidriga omständigheter. Deras mänskliga
              rättigheter kränks. Åtminst ­ one ett par av de här personerna
              har en hälsa som gör att de riskerar livet. Jag tänkte höra med
              Kenneth G Forslund hur han ser på misslyckandet när det gäller
              att få dem frisläppta.
            </seg>
          </u>
          <note>
            Anf. 31 KENNETH G FORSLUND (S) replik:
          </note>
          <u>
            <seg>
              Fru talman! Nej, jag är inte så besviken över att ni fick igenom
              era budgetramar, Lars Adaktusson. Jag är oroad. Jag är oroad över
              kvaliteten på det arbete som ligger framför oss och som vi ska
              basera resten av riksdagsarbetet på. Det är för svagt. Sedan kan
              jag ha synpunkter på det politiska innehållet. Jag kommer sannolikt
              alltid att ha synpunkter på exempelvis Kristdemokraternas politik
              – det hör till. Men detta behöver formuleras och läggas fram i
              solidare dokument än vad ni nu har lyckats göra.
            </seg>
          </u>
          <u>
            <seg>
              Jag kan medge att jag nog också har tappat räkningen på hur många
              statsministeromröstningar vi har haft. Man får gå till kalendern
              och räkna efter.
            </seg>
          </u>
          <u>
            <seg>
              Sedan gäller det de tre fängslade svenska medborgarna. Det är
              en seriös och allvarlig fråga som Lars Adaktusson tar upp och
              som vi allihop är engagerade i. Vi diskuterar detta återkommande
              i utrikesutskottet och även i andra konstellationer.
            </seg>
          </u>
          <u>
            <seg>
              När Lars Adaktusson säger att noll har hänt kan man tro att den
              svenska regeringen och det svenska Utrikesdepartementet inte har
              gjort någonting. Så är det inte. Man jobbar med detta. Men det
              som framför allt måste hända är inte någonting som kan hända här
              i Stockholm. Det måste hända i Pe ­ king. Det måste hända i Teheran.
              Det måste fattas beslut där om att släppa dem fria. Det är det
              som vi tyvärr på sista raden är utlämnade till i dessa tre fall
              – jag antar att vi nu tänker på samma tre fall.
            </seg>
          </u>
          <note>
            Anf. 32 LARS ADAKTUSSON (KD) replik:
          </note>
          <u>
            <seg>
              Fru talman! Jag konstaterar att den oro som Kenneth G Forslund
              talar om uppenbarligen inte delas av hans partiledare, statsministern,
              som har sagt sig vara beredd att regera på denna budget och att
              det inte är några större problem. Det är budskap som inte riktigt
              går ihop.
            </seg>
          </u>
          <u>
            <seg>
              Jo, det måste hända saker i Stockholm, inte bara i Peking, Teheran
              och Asmara. Och det finns förslag på åtgärder som inte har genomförts,
              till exempel när det gäller diasporaskatten i fråga om Eritrea
              och när det gäller att tydligt koppla ett frigivande av Dawit
              Isaak till utvecklingsbiståndet. Under alla år har regeringen
              inte velat göra detta. Jag skulle vilja fråga: Är ni beredda att
              göra det nu när ingenting annat har lyckats?
            </seg>
          </u>
          <note>
            Anf. 33 KENNETH G FORSLUND (S) replik:
          </note>
          <u>
            <seg>
              Fru talman! Framför allt är det väl diasporaskatten, som Lars
              Adaktus ­ son tar upp, som är intressant. Det finns länder som
              har lagstiftat väldigt specifikt mot sådan skatt. Bilden som vi
              får är att det inte finns något skatteavtal, att man som person
              med dubbelt medborgarskap skulle kunna anmäla det skatteuttaget
              och att det då inte med den lagstiftning som vi har skulle vara
              lagligt. Tyvärr är kanske inte anmälningsbenägenheten så stor
              som jag och Lars Adaktusson skulle vilja att den var. Jag utesluter
              inte att vi någon gång framåt kan behöva gå längre vad gäller
              lagstiftning. Detta är ju inte en acceptabel ordning.
            </seg>
          </u>
          <note>
            Anf. 34 KERSTIN LUNDGREN (C) replik:
          </note>
          <u>
            <seg>
              Fru talman! Det här med gemensam riktning och inriktning är spännande.
              Jag måste ändå fråga: Är det inte så att det finns en gemensam
              inriktning på det område som vi just nu pratar om, utgiftsområde
              5, mellan just Socialdemokraterna, Miljöpartiet, Moderaterna,
              Kristdemokraterna och Sverigedemokraterna? Jag ser inte att det
              är något annat. Alla står bakom regeringens proposition. Det är
              också en spännande bild, som jag tycker att det finns skäl för
              kammaren att reflektera över.
            </seg>
          </u>
          <u>
            <seg>
              Sedan kan man fundera på något apropå det tidigare replikskiftet,
              fru talman. Jag ser att Vänsterpartiet inte stöder den budget
              som de röstade grönt för i förra veckan. Nu väljer de att inte
              stödja just den budget och den inriktning som de då röstade ja
              till. Det är också en verklighet som Kenneth G Forslund inte berörde,
              fru talman.
            </seg>
          </u>
          <u>
            <seg>
              Men jag har också en fråga. Det pågår många spännande möten just
              nu. Vi har en ministerkommitté här i Stockholm. Vi har också en
              avslutning på ett ministermöte i Riga, ett förberedande möte inför
              Nato Summit. Det är intressant. I utskottets text, som en bred
              majoritet står bakom, sägs det att Nato-optionen bereds i Regeringskansliet.
              Jag hoppas att Kenneth G Forslund kan lätta lite på förlåten när
              det gäller den beredningen och se om det kommer någonting annat
              än bara just ”nej”. Det är ju fortfarande en beredning som pågår,
              och utskottet har under resans gång också understrukit vikten
              av detta.
            </seg>
          </u>
          <note>
            Anf. 35 KENNETH G FORSLUND (S) replik:
          </note>
          <u>
            <seg>
              Fru talman! Ja, precis som Kerstin Lundgren noterar jag att Moderaterna,
              Sverigedemokraterna och Kristdemokraterna, trots sin gemensam
              ­ ma budget, som de själva uttrycker det, inte har någon gemensam
              inriktning för utrikespolitiken i sitt budgetförslag. De landar
              då i praktiken i att ställa sig bakom regeringens politik. Det
              är en udda situation – det kan jag hålla med Kerstin Lundgren
              om. Som jag sa är det just nu inte lätt att vara väljare i Sverige
              och att förstå vad det är som händer.
            </seg>
          </u>
          <u>
            <seg>
              Den beredning om Nato-optionen som pågår i Regeringskansliet
              vill jag inte föregå. Regeringen får i god och laga ordning presentera
              resultaten av den när de känner sig redo att göra det, tänker
              jag.
            </seg>
          </u>
          <note>
            Anf. 36 KERSTIN LUNDGREN (C) replik:
          </note>
          <u>
            <seg>
              Fru talman! Vi har också det faktum att Vänsterpartiet väljer
              att inte stötta den budget som de röstade för i förra veckan.
              Det händer uppenbarligen mycket i politiken. Några av oss gör
              ju som praxis är ; vi avstår när vår budget har fallit. Då har
              vi haft avståendet som modell också i budgetbesluten tidigare.
            </seg>
          </u>
          <u>
            <seg>
              Fru talman! Nato-optionen och beredningen av den är naturligtvis
              en viktig fråga. Nu har vi en minoritetsregering som är ännu mindre,
              och då är det angeläget att man hanterar just den här frågan på
              ett seriöst sätt så att det inte blir en fortsatt yta för konflikt.
              Utrikesutskottets ordförande sa att han sökte samsyn på detta
              område, och då tycker jag att man borde försöka att hitta samsyn
              också här.
            </seg>
          </u>
          <note>
            Anf. 37 KENNETH G FORSLUND (S) replik:
          </note>
          <u>
            <seg>
              Fru talman! Samsyn om Nato-option ska jag inte utlova. Däremot
              ska vi naturligtvis ha en seriös beredning, och det är viktigt
              att vi samtalar på olika sätt. Det tycker jag definitivt.
            </seg>
          </u>
          <u>
            <seg>
              Vänsterpartiets agerande tror jag att Kerstin Lundgren bäst diskuterar
              med just Vänsterpartiet. Det gjordes i ett tidigare replikskifte
              här, och det var uppenbart att det fanns synpunkter åt båda håll
              om vad som är praxis och inte.
            </seg>
          </u>
          <note>
            Anf. 38 HANS ROTHENBERG (M) replik:
          </note>
          <u>
            <seg>
              Fru talman! När man lyssnar på Kenneth G Forslund när han berättar
              om hur han lyssnar på andra partiers förslag hör man tydligt krokodiltårar
              från Rosenbad. Hållningen från Socialdemokraterna är uppenbarligen
              att deras budget alltid ska stå orörd genom kammaren.
            </seg>
          </u>
          <u>
            <seg>
              Det är en självbild som heter duga. Om alternativet nu är så
              svagt inne ­ bär det att regeringens budget är långt svagare,
              för den vann ju inte gehör. Så långt det gedigna arbetet som präglas
              av vem som inte får förankra sin budget med vem.
            </seg>
          </u>
          <u>
            <seg>
              Fru talman! Våra belopp är lika i den här budgeten. Då blir innehållet
              i densamma, alltså vad man gör med pengarna, desto viktigare.
            </seg>
          </u>
          <u>
            <seg>
              Det händer saker i bortre Asien. Vi ser ett Kina som växer fram
              och visar muskler på ett sätt som vi inte är vana vid i världssamhället.
              Vi ser ett Kina som är aggressivt mot sina grannar och även mot
              andra länder som inte är grannar.
            </seg>
          </u>
          <u>
            <seg>
              I Kinas närmiljö finns Taiwan, Republiken Kina som den officiellt
              heter. Taiwan är ett viktigt nav för demokrati och tolerans i
              Asien. Därför vill vi från Moderaterna att Sverige ska skapa möjligheter
              för ökade kontakter inom forskning, civilsamhälle och näringsliv
              med Taiwan och uppgradera vår närvaro med ett House of Sweden.
              Min fråga är: Är detta någonting som regeringen, Socialdemokraterna,
              kan ställa upp på?
            </seg>
          </u>
          <u>
            <seg>
              Vi vill vidare initiera ett frihandelsavtal mellan EU och Taiwan.
              Är detta någonting som regeringen, Socialdemokraterna, kan stödja
              oss i?
            </seg>
          </u>
          <note>
            Anf. 39 KENNETH G FORSLUND (S) replik:
          </note>
          <u>
            <seg>
              Fru talman! Nej, min ambition är inte att en regerings och en
              socialdemokratiskt ledd regerings budget alltid ska stå orörd.
              Det hör till spelreglerna, parlamentarismen och de beslutsformer
              vi har här i riksdagen att det kan ske förändringar. Om det sker
              sådana förändringar, eller till och med förslag till förändringar
              som partiet ifråga inte ens självt tror någonsin kommer att gå
              igenom, är det normala dock att sådant brukar vara bättre förberett
              och mer genomarbetat än det som nu har lagts på bordet från Moderaterna,
              Sverigedemokraterna och Kristdemokraterna.
            </seg>
          </u>
          <u>
            <seg>
              Jag tycker att ni har misslyckats där , Hans Rothenberg . Det
              är inte en dom över det politiska innehållet. Det har jag särskilda
              synpunkter på, som jag gav exempel på i replikskiftet med Håkan
              Svenneling. Men det här är inte ett solitt dokument. Det är inte
              ett solitt motalternativ till regeringens budget, och det är illavarslande
              för vad det här regeringsalternativet skulle kunna innebära om
              man på ett eller annat sätt faktiskt hamnar i regeringsställning
              efter nästa val. Det är min stora oro i det här sammanhanget.
            </seg>
          </u>
          <u>
            <seg>
              Beloppen är lika, säger Hans Rothenberg. Det är alldeles riktigt.
              Sedan säger han att innehållet därför blir desto viktigare. Ja,
              och det är därför ni borde ha specificerat innehållet. Men ni
              uttrycker ju väldigt tydligt att ni inte har någon gemensam uppfattning
              om innehållet. Så långt höll det regeringsalternativet – egentligen
              inte alls.
            </seg>
          </u>
          <u>
            <seg>
              Jag vet att Hans Rothenberg har ett stort engagemang för Taiwan.
              Jag delar engagemanget för människors frihet, yttrandefrihet och
              rättigheter. Sedan har vi frågor om exakt hur det ska gå till.
            </seg>
          </u>
          <note>
            Anf. 40 HANS ROTHENBERG (M) replik:
          </note>
          <u>
            <seg>
              Fru talman! Då får vi en vända till när jag kan få svar på mina
              konkreta frågor.
            </seg>
          </u>
          <u>
            <seg>
              Kenneth G Forslund säger att det är ett misslyckande från dem
              som fick igenom sin budget i Sveriges riksdag. Men misslyckandet
              måste ju vara mycket större hos dem som inte fick igenom sin budget.
              Där borde det vara läge för självinsikt.
            </seg>
          </u>
          <u>
            <seg>
              Sveriges nya statsminister säger att denna budget går att regera
              på, och därför tycker jag att krokodiltårarna kanske skulle omsättas
              i att berätta lite mer om vad man själv vill göra med sin utrikespolitik,
              speciellt som beloppen inte skiljer sig åt.
            </seg>
          </u>
          <u>
            <seg>
              Det jag uttrycker är den moderata hållningen, och jag ser fram
              emot att få svar från Kenneth G Forslund angående House of Sweden
              i Taiwan och frihandelsavtal mellan EU och Taiwan.
            </seg>
          </u>
          <note>
            Anf. 41 KENNETH G FORSLUND (S) replik:
          </note>
          <u>
            <seg>
              Fru talman! O m Moderaterna, Sverigedemokraterna och Kristdemokraterna
              har kunnat enas om förändringar av budgetramarna som är 1,75 procent
              av den totala budgeten är det 98,25 procent som ni inte har ändrat
              , Hans Rothenberg . Är det då en M-SD-KD-budget eller den tidigare
              regeringens budget som regeringen regerar vidare på? Till största
              delen är det väl ändå den tidigare regeringens budget som man
              regerar vidare på.
            </seg>
          </u>
          <u>
            <seg>
              Jag tror att Sverige på många olika sätt skulle tjäna på att
              motförslag hade uttryckts tydligare, mer väl genomarbetat och
              med en gemensam politik, något som ni själva skriver att ni inte
              har.
            </seg>
          </u>
          <note>
            Anf. 42 MARKUS WIECHEL (SD) replik:
          </note>
          <u>
            <seg>
              Fru talman! Kenneth G Forslund, det finns åtta politiska partier
              här i Sveriges riksdag. Vi har ett flerpartisystem. Av den anledningen
              finns det också olika inriktningar, och givetvis tycker olika
              partier olika. Det är med andra ord inget tvåpartisystem.
            </seg>
          </u>
          <u>
            <seg>
              Det är någonting som jag tycker är positivt. Jag tycker att det
              är bra att vi kan visa väljarna att vi har olika åsikter i olika
              frågor, men jag tycker också att det är värdefullt när partier
              kan sitta ned och föra konstruktiva samtal. Ett exempel på sådana
              konstruktiva samtal är det som har skett mellan Sverigedemokraterna,
              Moderaterna och Kristdemokraterna, där vi faktiskt har kommit
              överens om viktiga poster för att förbättra det här landet.
            </seg>
          </u>
          <u>
            <seg>
              Det som Kenneth G Forslund tidigare har sagt om att den här budgeten
              inte går att använda för att styra landet säger ju direkt emot
              vad både hans egen nuvarande och tidigare partiordförande har
              sagt, alltså den tidigare statsministern Stefan Löfven och statsminister
              Magdalena Andersson. Som även Kenneth G Forslund har sagt är det
              inga större skillnader, utan vi pratar om 20 miljarder.
            </seg>
          </u>
          <u>
            <seg>
              Det jag undrade över, alltså vad som är så farligt, hörde inte
              till det här utgiftsområdet, för här är vi förhållandevis överens.
              Men vad är det som är så farligt – är det satsningarna på polisen
              och rättsväsen? Är det satsningarna på pensionärerna? Är det satsningarna
              på förbättrade arbetsvillkor och bättre vård och omsorg? Är det
              detta som är så farligt och som gör att Kenneth G Forslund är
              så orolig för att styra landet på de här ändringarna?
            </seg>
          </u>
          <note>
            Anf. 43 KENNETH G FORSLUND (S) replik:
          </note>
          <u>
            <seg>
              Fru talman! Givetvis ska partier tycka olika; frågan är väl hur
              olika Moderaterna, Sverigedemokraterna och Kristdemokraterna tyckte
              när de satt på övertid och skulle försöka bli överens. Man blev
              inte så värst överens, mer än om 20 miljarder och hur dessa skulle
              omdisponeras inom de totala ramarna på drygt 1 100 miljarder.
            </seg>
          </u>
          <u>
            <seg>
              På det här utgiftsområdet är man uttryckligen inte överens om
              några förändringar av politikens innehåll. Det skriver ni alla
              tre, Markus Wiechel. Nästa utgiftsområde som vi har att hantera
              i utrikesutskottet ska vi debattera i nästa vecka, och där har
              vi en intressant pågående diskussion om tolkningen av hur miljarden
              till det internationella biståndet ska öronmärkas och vad den
              öronmärkningen ska innebära. Det får vi dock återkomma till i
              nästa vecka, så det blir fler avsnitt av detta.
            </seg>
          </u>
          <u>
            <seg>
              Det som är oroande med er budget, Markus Wiechel, är den fördelningspolitiska
              profilen i den. Det är en typisk högerbudget där fattiga blir
              fattigare och rika blir rikare. Det kan vara en politik man vill
              föra, men jag kan konstatera att det inte är en politik jag som
              socialdemokrat vill föra. Sedan handlar det om det strategiska
              och strukturella i detta: Sverigedemo ­ kraterna känner, som de
              själva uttrycker det, att de har kommit in i värmen. De får förhandla
              budget med Moderaterna och Kristdemokraterna. Det är en bro som
              jag för min del inte skulle vilja släppa Sverigedemokraterna över,
              kan jag säga.
            </seg>
          </u>
          <note>
            Anf. 44 MARKUS WIECHEL (SD) replik:
          </note>
          <u>
            <seg>
              Fru talman! Jag vet inte riktigt varifrån Kenneth G Forslund
              får det här med att fattiga blir fattigare och rika blir rikare;
              vi gör ju ordentliga sats ­ ningar på vård och omsorg, på människor
              som behöver hjälp och på pen ­ sionärer, och vi satsar på att
              bli av med ofrivilliga delade turer. Det är en massa viktiga satsningar
              som jag trodde att Socialdemokraterna skulle väl ­ komna, men
              så är uppenbarligen inte fallet.
            </seg>
          </u>
          <u>
            <seg>
              Som många andra har sagt är det vi ser och har sett med det socialdemokratiska
              styret en rödgrön röra. Det är en svag regering som bara tänker
              på makten framför allt. Den struntar fullständigt i sakfrågorna.
              Ansvaret för att regeringen får igenom sin budget är regeringens.
              Ansvaret för att regeringen håller ihop är, hör och häpna, också
              regeringens. Jag förstår att Kenneth G Forslund är ledsen över
              vad som har skett den senaste tiden, men man kan faktiskt inte
              skylla sina misslyckanden på en konstruktiv opposition.
            </seg>
          </u>
          <note>
            Anf. 45 KENNETH G FORSLUND (S) replik:
          </note>
          <u>
            <seg>
              Fru talman! Det som detta handlar om, nämligen att det här är
              en höger ­ budget där de rika blir rikare och de fattiga blir
              fattigare, kommer sig ju inte av polissatsningar och de saker
              som Markus Wiechel vill göra ett positivt nummer av. Det kommer
              sig i stället av att det ska införas ytterli ­ gare ett jobbskatteavdrag.
              Det kommer sig av att skatterna kommer att bli fortsatt höga för
              funktionshindrade. Det är ju där orättvisorna ligger, Mar ­ kus
              Wiechel. Det är det som är klassisk högerpolitik.
            </seg>
          </u>
          <u>
            <seg>
              Jag är socialdemokrat och vill ha ett rättvisare Sverige. Därför
              vill jag inte göra de här förändringarna och införa skattesänkningar
              för dem som tjänar mycket, som Markus Wiechel vill. Där går skiljelinjen
              i svensk politik. Det är tydligt, och det är det väljarna har
              att ta ställning till.
            </seg>
          </u>
          <note>
            Anf. 46 JOAR FORSSELL (L) replik:
          </note>
          <u>
            <seg>
              Fru talman! Jag kan glädja ledamoten Kenneth G Forslund med att
              jag inte tänkte debattera budgeten. Det här betänkandet behandlar
              även en lång rad yrkanden från motionstiden, och jag har en fråga
              kring ett av dessa.
            </seg>
          </u>
          <u>
            <seg>
              Jag från Liberalerna och Kenneth från Socialdemokraterna är ju
              eniga om att vi ska ha en feministisk utrikespolitik. I detta
              står vi enade. Men från Liberalernas sida vill vi också föra fram
              vikten av att ha en värderingsbaserad utrikespolitik. Bland annat
              har vi haft ett yrkande som handlar om att vi i vår strävan efter
              demokrati i världen inte ska ge vika på grund av andra värden
              och andra skäl. Det kan till exempel handla om att diktaturer
              sätter press på en liten demokrati som Sverige att inte stå upp
              för mänskliga rättigheter. Då måste vi stå rakryggade för just
              en värderingsbaserad utrikespolitik.
            </seg>
          </u>
          <u>
            <seg>
              Ett grannland till oss, Litauen, har gjort detta. Deras regering
              har infört en värderingsbaserad utrikespolitik. Ett steg i det
              har varit att Litauen upprättat vad man de facto får kalla en
              ambassad i Taiwan. Detta har ju följts av en lång rad hot från
              diktaturen i Kina, såklart – ekonomiska hot, diplo ­ matiska hot
              med mera – mot vårt lilla, demokratiska grannland Litauen. Litauen
              har dock stått på sig.
            </seg>
          </u>
          <u>
            <seg>
              Min fråga till Socialdemokraterna är helt enkelt om Socialdemokraterna
              i riksdagen, som Kenneth G Forslund representerar i den här debatten,
              kommer att stå upp för att också Sverige ska följa Litauen när
              det gäller att upprätta djupa diplomatiska relationer med Taiwan
              – även om det är så att diktaturen i Kina försöker mobba oss till
              att göra någonting annat.
            </seg>
          </u>
          <note>
            Anf. 47 KENNETH G FORSLUND (S) replik:
          </note>
          <u>
            <seg>
              Fru talman! Jag tror att det Joar Forssell pekar på, nämligen
              en värderingsbaserad utrikespolitik, är någonting som är väldigt
              viktigt.
            </seg>
          </u>
          <u>
            <seg>
              Vi är i ett läge i världen i dag där demokrati ställs mot auktoritära
              krafter och där auktoritära krafter och system tyvärr har vunnit
              väldigt mycket mark under de senaste tio åren eller så. Vi ser
              också auktoritära krafter vinna mark här i Sverige, vilket är
              mycket oroande. Detta sker inom EU. Ett EU-medlemskap är uppenbarligen
              ingen garant mot auktoritära strömningar, krafter och systemförändringar.
              Att ha den grunden för utrikespoli ­ tiken tror jag alltså till
              och med kommer att vara mycket viktigt i framtiden för att värna
              demokratin i världen.
            </seg>
          </u>
          <u>
            <seg>
              Den förra socialdemokratiskt ledda regeringen introducerade sin
              demokratisatsning, och jag förutsätter att den kommer att fortsättas
              av den nuvarande socialdemokratiska regeringen. Det är ju ett
              sätt att bedriva det arbetet. Jag kan tänka mig, och gissar, att
              Joar Forssell och Liberalerna har tankar om att mera tydligt i
              olika dokument stadfästa och programförklara vad en värderingsbaserad
              utrikespolitik skulle innebära och vara. Innehållet i den typen
              av riktning tror jag att vi socialdemokrater, liberaler och troligen
              representanter för några partier till här i riksdagen är ganska
              överens om.
            </seg>
          </u>
          <u>
            <seg>
              När det sedan gäller Taiwan: Sverige har en ett-Kina-politik,
              så för svensk del ser jag det inte som aktuellt att vi skulle
              öppna någon ambassad. Däremot ska vi inte falla undan för kinesiska
              påtryckningar. Tvärtom står jag hela tiden upp för allas yttrandefrihet.
            </seg>
          </u>
          <note>
            Anf. 48 JOAR FORSSELL (L) replik:
          </note>
          <u>
            <seg>
              Fru talman! Det gläder mig. En av de saker som Liberalerna drev
              i januariavtalet var att vi skulle ha en demokratiinriktning på
              biståndet. Vi är ense med Socialdemokraterna om att vi ska ha
              ett enprocentsmål, och det gläder mig att Socialdemokraterna nu
              också kommer att fortsätta den demokratisatsning som sker brett
              inom utrikespolitiken.
            </seg>
          </u>
          <u>
            <seg>
              Jag vill dock ändå stanna upp vid den här frågan, för det är
              klart att vi som små demokratier i världen behöver hjälpa varandra.
              Jag tror att det i det här relationsskapandet inte bara handlar
              om att Sverige ska ut och tala om för världen hur man ska göra,
              utan vi behöver också lära oss av världen. Taiwan var före oss
              med att ha en kvinna som ledare för sitt land; vi fick det alldeles
              nyligen. Litauen har gått före oss när det gäller att stå upp
              mot Kina och stå upp för Taiwan.
            </seg>
          </u>
          <u>
            <seg>
              Jag undrar därför: Vilka andra värden är det som Kenneth G Forslund
              tycker ibland kan stå över demokratin och hindra oss från att
              göra den typen av saker som Litauen har gjort?
            </seg>
          </u>
          <note>
            Anf. 49 KENNETH G FORSLUND (S) replik:
          </note>
          <u>
            <seg>
              Fru talman! Joar Forssell får ursäkta; jag kanske inte riktigt
              förstod den sista frågan.
            </seg>
          </u>
          <u>
            <seg>
              Det här med hur relationen till Taiwan ska vara är ju något som
              vi vet att det finns länder som har starka åsikter om att man
              över huvud taget har synpunkter på. Det är inte alls omöjligt
              att det efter den här debatten kommer olika opinionsyttringar
              och protester mot det Joar Forssell har sagt.
            </seg>
          </u>
          <u>
            <seg>
              Jag kommer att stå upp för Joar Forssells rätt att säga de sakerna
              och ha de åsikterna även om jag inte fullt ut delar dem när det
              gäller exakt hur det ska gå till och hur vi ska organisera förhållandet
              mellan Sverige och Taiwan. Så har jag som ordförande i utskottet
              gjort med Litauen när de fått kritik och angrepp för sin politik.
            </seg>
          </u>
          <u>
            <seg>
              När det gäller demokrati i biståndet skulle jag nog säga att
              det är ett krav som Liberalerna har drivit sedan länge och som
              vi också har hörsammat sedan länge.
            </seg>
          </u>
          <note>
            Anf. 50 CAMILLA HANSÉN (MP):
          </note>
          <u>
            <seg>
              Fru talman! Då återgår vi till debatten. Det är alltså utrikesutskottet
              som debatterar sitt utgiftsområde nu, men det är såklart alltid
              spännande med en spänstig debatt som omfattar större områden.
            </seg>
          </u>
          <u>
            <seg>
              Fru talman! Det spelar roll vem som bestämmer, både i Sverige
              och i världen, och vad de som fått förtroendet att bestämma gör
              av det. Vad gäller just det här budgetområdet, har vi fått pedagogiskt
              förklarat av flera, finns det stöd för den proposition som den
              rödgröna regeringen lade på riksdagens bord tidigare i höstas.
            </seg>
          </u>
          <u>
            <seg>
              Jag väljer att göra några nedslag i den gröna politiken på området.
            </seg>
          </u>
          <u>
            <seg>
              Utrikespolitiken ska vara hållbar, humanitär, feministisk och
              solidarisk. Svensk utrikespolitik ska vara i framkant när det
              gäller kampen för mänskliga rättigheter och en demokratisk och
              hållbar utveckling.
            </seg>
          </u>
          <u>
            <seg>
              Miljöpartiet vill driva ett inkluderande samarbete för att främja
              fred där kvinnor och unga ges plats när fred förhandlas. Sveriges
              arbete i EU och FN ska bidra till att sätta press på stater som
              förtrycker sina eller andra staters medborgare så att förtrycket
              upphör.
            </seg>
          </u>
          <u>
            <seg>
              Feministisk utrikespolitik bygger samhällen. Där kvinnor ges
              makt och inflytande blir freden långvarig, och där kvinnor släpps
              in på arbetsmarknaden och kan både äga och bruka marken motas
              fattigdomen tillbaka. Miljöpartiet kommer att noga följa om den
              feministiska utrikespolitiken fortsätter att vara prioriterad
              i svensk utrikespolitik och notera om så inte skulle vara fallet.
            </seg>
          </u>
          <u>
            <seg>
              Hör klimatförändringar till det här budgetområdet? Det kan man
              fundera på, men för mig är det självklart. Kopplingen mellan nedbrutna
              ekosystem, klimatförändringar, svält och konflikter är tydlig.
              Världens arbete för fred behöver därför också innebära att minska
              utsläppen och arbeta med klimatanpassning för att minska samhällets
              sårbarhet.
            </seg>
          </u>
          <u>
            <seg>
              Jag tillåter mig att sväva ut lite från just det här utskottets
              område och säger då att det här med att minska kostnaderna för
              utsläpp, det är ju inget som vi kan hålla på med i Sverige om
              vi ska ta ett globalt ansvar för klimatförändringar.
            </seg>
          </u>
          <u>
            <seg>
              Klimatkrisen är vår tids stora ödesfråga. Den kräver kraftfull
              klimat ­ politik här och överallt annars, nu och av alla. Den
              kräver globalt sam ­ arbete. På en begränsad planet kan inte en
              växande befolkning förbruka naturresurser och belasta miljön på
              samma sätt som människor i rika län ­ der har gjort hittills.
              Det här var en stor debatt och ett stort arbete på klimat ­ toppmötet
              i Glasgow.
            </seg>
          </u>
          <u>
            <seg>
              Större påfrestningar på miljön tillsammans med konkurrens om
              mark, vatten och andra resurser ökar sociala spänningar och kan
              bidra till konflikter både inom och mellan länder. Det konventionella
              säkerhetstänkandet behöver därför utvecklas. Allt tyder på att
              klimatpåverkan och konflikter om naturresurser i framtiden i allt
              större utsträckning kommer att påverka både ekosystem och människors
              livsförutsättningar på ett påtagligt sätt. För att förebygga framtida
              resurskrig, massförflyttningar och nya etniska konflikter är det
              därför mycket angeläget att ansträngningar görs för att minska
              klimatförändringarna och ge stöd till klimatanpassningar.
            </seg>
          </u>
          <u>
            <seg>
              I Miljöpartiet värnar vi Sveriges alliansfrihet. Vi vill se Sverige
              som en tydlig, global aktör för ett aktivt fredsbyggande och konfliktförebyggande
              arbete. Diplomatin är vår främsta försvarslinje. Internationellt
              samarbete är avgörande för fred och säkerhet i världen och för
              att möta de globala hoten mot människa och natur. Det är viktigt
              att stå upp för de internationella lagar som förhindrar att stora
              stater utnyttjar de stater som är svagare.
            </seg>
          </u>
          <u>
            <seg>
              Sverige är ett litet, alliansfritt land som behöver samarbeta
              med andra för att värna människors säkerhet, frihet, demokrati
              och mänskliga rättigheter, nu och framöver.
            </seg>
          </u>
          <u>
            <seg>
              Vi har en viktig roll inte bara att stå upp för demokrati i vårt
              land utan också stödja dem som står upp för demokrati i andra
              länder och stödja människor som värnar frihet, om det så är nära
              oss som i Belarus eller längre bort som i Taiwan och i många andra
              länder som ingen av oss har nämnt i den här debatten men som vi
              vet finns.
            </seg>
          </u>
          <u>
            <seg>
              I dag träffar riksdagens ledamöter Svetlana Tichanovskaja, som
              initierat det belarusiska samordningsrådet för ett fredligt och
              demokratiskt Belarus. Här i riksdagen har jag tillsammans med
              kollegor initierat ett nätverk för ett fritt och demokratiskt
              Belarus. Vi kommer att träffas i eftermiddag. Det här är en handling
              i det vardagliga arbetet i riksdagen där vi som gemensamt står
              upp för demokratisk utveckling möter varandra, pratar med varandra
              och stöder varandra i det arbetet.
            </seg>
          </u>
          <note>
            (Applåder)
          </note>
          <note>
            Anf. 51 JOAR FORSSELL (L) replik:
          </note>
          <u>
            <seg>
              Fru talman! Stort tack till ledamoten Camilla Hansén, också för
              engagemanget för Belarus! Det är ju tillsammans med mig och min
              riksdagskollega Maria Nilsson, bland andra, som det här nätverket
              har startats. Jag tycker att det är otroligt bra att vi står på
              oss tillsammans i den här frågan.
            </seg>
          </u>
          <u>
            <seg>
              Vi är ju två små partier som gillar demokrati. Det har vi gemensamt.
              Det har vi och Miljöpartiet också gemensamt med Litauen. De är
              också små, och de står upp för demokrati.
            </seg>
          </u>
          <u>
            <seg>
              Min fråga handlar om Taiwan, precis som min fråga till Socialdemokraterna
              alldeles nyss gjorde. Där har Miljöpartiet ett kongressbeslut
              på att man vill erkänna Taiwan som ett eget land. Det är ju en
              väldigt radikal ståndpunkt och en ståndpunkt som jag tycker är
              bra, men det är en ståndpunkt som sticker ut bland riksdagens
              partier.
            </seg>
          </u>
          <u>
            <seg>
              Liberalerna och Miljöpartiet har samarbetat väldigt mycket kring
              frågan om Taiwan, bland annat i EU-parlamentet där vi tagit många
              initiativ ihop. Vi vill båda se djupa diplomatiska förbindelser
              med Taiwan, liksom djupa samarbeten på många områden, och vi vill
              båda att det taiwanesiska folket självt ska få bestämma över sin
              egen framtid. Det är det som är det centrala här – det demokratiska
              i detta.
            </seg>
          </u>
          <u>
            <seg>
              Men under Miljöpartiets tid i regeringen – den tog ju slut ganska
              nyligen – har det här engagemanget kanske inte kommit fram så
              värst mycket. Då är min fråga om vi nu, när Miljöpartiet får en
              fri roll i Sveriges riksdag, kommer att få se mer av det här engagemanget
              och om det kommer ett krav från Miljöpartiet på den socialdemokratiska
              regeringen att erkänna Taiwan precis så som Miljöpartiets kongressbeslut
              lyder.
            </seg>
          </u>
          <note>
            Anf. 52 CAMILLA HANSÉN (MP) replik:
          </note>
          <u>
            <seg>
              Fru talman! Ja, de minsta partierna i riksdagen är de som har
              tagit tag i att bilda ett nätverk tillsammans, och det är jättefint
              att vi gör det tillsammans.
            </seg>
          </u>
          <u>
            <seg>
              Jag vill också passa på att understryka, nu när alla partier
              är här, att när det gäller ett fritt och demokratiskt Belarus
              står riksdagen enad i att det är något vi vill se. Under olika
              möten i dag är det många som träffar den belarusiska delegationen
              och det belarusiska civilsamhället i Sverige.
            </seg>
          </u>
          <u>
            <seg>
              När det gäller Taiwan är jag jätteglad för att du, Joar Forssell,
              ger mig tillfälle att prata om den kongressmotion som bifölls
              där Miljöpartiet säger att Sverige och EU ska driva på för Taiwans
              självständighet. Du sa också någonting som är väldigt viktigt,
              och det handlar om det taiwanesiska folket. Det är deras vilja
              som är det viktiga i sammanhanget.
            </seg>
          </u>
          <u>
            <seg>
              Jag ser framför mig att det kommer att bli en ganska lång process
              där man behöver agera på ett strategiskt sätt och framför allt
              tillsammans med andra. Sedan förstår jag att förväntningarna på
              Miljöpartiets leverans i regering var väldigt höga när det gäller
              att det beslut som vi fattade på kongressen i oktober redan skulle
              ha gjort avtryck. Det skulle man kanske ha önskat, men det hade
              faktiskt varit för snabbt för den process som ändå måste ske.
            </seg>
          </u>
          <note>
            Anf. 53 JOAR FORSSELL (L) replik:
          </note>
          <u>
            <seg>
              Fru talman! Det är intressant att debattera Miljöpartiets interna
              angelägenheter. I grunden är engagemanget för Taiwan inte något
              nytt, men det jag vill framhålla är att Liberalerna och Miljöpartiet
              tillsammans med andra har drivit frågan om Taiwan i Europaparlamentet
              under lång tid, och en längre tid än sedan kongressbeslutet fattades.
              Det finns ändå ett kongressbeslut från Miljöpartiet om att erkänna
              Taiwan. Jag välkomnar den typen av steg; jag tycker att det är
              positivt.
            </seg>
          </u>
          <u>
            <seg>
              Det är klart att det måste vara en process där vi gör saker gemensamt.
              Det är därför som det är så intressant att Litauen har gått före
              med att de facto inrätta en ambassad i Taiwan. Om ett land går
              före ställer det ju krav på andra länder att följa med, för annars
              blir det aldrig tillsammans. Om inte nu, när?
            </seg>
          </u>
          <u>
            <seg>
              Då kvarstår min fråga: Kommer Miljöpartiet att driva Taiwanfrågan
              hårdare i riksdagen nu än vad man kunde göra under tiden i regering?
            </seg>
          </u>
          <note>
            Anf. 54 CAMILLA HANSÉN (MP) replik:
          </note>
          <u>
            <seg>
              Fru talman! Nu samlar vi oss som ett grönt oppositionsparti i
              riksdagen. Vi kommer att lyfta fram frågor som är viktiga för
              vårt parti. Det kommer också att kunna ske på ett nytt sätt när
              vi inte har det ansvar som ett regeringsparti har, utan vår uppgift
              blir nu att visa var Miljöpartiet står. Det kommer att märkas
              i utrikespolitiska frågor. Det kommer att märkas i miljö- och
              klimatdebatten. Det kommer att märkas i försvar av naturen, försvar
              av demokrati, försvar av minoriteters och samers rättigheter och
              även vad gäller friheten för Taiwan.
            </seg>
          </u>
          <note>
            Anf. 55 HANS ROTHENBERG (M):
          </note>
          <u>
            <seg>
              Fru talman! Först vill jag yrka bifall till utskottets förslag
              till beslut i det här ärendet.
            </seg>
          </u>
          <u>
            <seg>
              Sveriges utrikes- och säkerhetspolitik ska grundas i svenska
              intressen. I arbetet med att tillvarata dessa intressen ska våra
              gemensamma värderingar i fråga om mänskliga fri- och rättigheter,
              demokrati, rättsstat och marknadsekonomi vara vägledande för ett
              svenskt agerande på den internationella arenan. Det ska vara förutsägbart,
              balanserat och transparent.
            </seg>
          </u>
          <u>
            <seg>
              I de internationella organisationer där Sverige är medlem, inklusive
              EU, ska Sverige vara en stark och tydlig röst för rättsstatens
              principer. Vidare ska Sverige i internationella avtal samt i diplomatiska
              relationer med andra länder inkludera arbete mot människohandel.
              Vidare ska Sveriges regering aktivt arbeta för att värderingar
              om rättsstatens principer, mänskliga rättigheter och utveckling
              samt tillväxt också ska utgöra självklara beståndsdelar i det
              internationella arbetet med genomförandet av Agen ­ da 2030.
            </seg>
          </u>
          <u>
            <seg>
              Fru talman! Kina och Ryssland – två stormakter med rötter i historiens
              mest förödande ideologi, kommunismen – har sakta men metodiskt
              utvecklats i en riktning där mänskliga rättigheter, demokrati
              och respekt för rättsstatens principer numera kan sorteras in
              under arkivfacket kuriosa. Detta påverkar hela samhällen och stater
              men också individer på ett personligt plan. Det tar sig uttryck
              i kränkningar av kvinnors rättigheter, vilket är ett av de största
              hindren för jämställdhet och demokratisk och ekonomisk utveckling
              i världen. Ett aktivt arbete behövs för att förmå fler länder
              att införa lagar mot diskriminering och för att kriminalisera
              hatbrott mot hbtqi-personer.
            </seg>
          </u>
          <u>
            <seg>
              Fru talman! På många håll är även mediefriheten satt under hårt
              tryck av auktoritära regimer. Journalister fängslas, tidningar
              stängs och hem ­ sidor blockeras. Sverige har en viktig uppgift
              att i det internationella sam ­ arbetet stödja fria medier och
              verka för att journalister ska kunna arbeta fritt utan hot eller
              risk att fängslas.
            </seg>
          </u>
          <u>
            <seg>
              Betydelsen av denna hållning, att internationellt verka mot denna
              utveckling, kan exemplifieras alltför väl av just det faktum att
              de båda svenskarna Dawit Isaak och Gui Minhai sedan lång tid är
              fängslade i annat land. De delikata omständigheterna kring dessa
              frihetsberövanden till trots mås ­ te Sveriges regering tillämpa
              alla tillgängliga metoder för att möjliggöra att de per omgående
              frisläpps och kan återvända till Sverige .
            </seg>
          </u>
          <u>
            <seg>
              Fru talman! Det är de yttre rörelserna som Sveriges utrikespolitik
              måste förhålla sig till. På lång sikt utmanar Kina den västerländska
              världsordningen baserad på liberal marknadsekonomi och respekt
              för individens okränkbarhet. På kortare sikt utgör Ryssland ett
              hot mot Sveriges närmiljö.
            </seg>
          </u>
          <u>
            <seg>
              Det som började långt borta i Georgien och fortsatte i Ukraina
              kryper allt närmare via spänningsfälten kring Belarus och Polens
              gränser. Sverige besitter i dag en unik Rysslandskompetens. Genom
              god kunskap om den säkerhetspolitiska utvecklingen i närområdet
              bidrar denna till Sveriges säkerhet. Därför vill vi moderater
              se över möjligheten att i Sverige skapa ett så kallat Nato Centre
              of Excellence för Rysslandsforskning. Kunskap ger makt, och brist
              på kunskap ger motsatsen.
            </seg>
          </u>
          <u>
            <seg>
              Rysslands oberäkneliga agerande är i sig en anledning att skapa
              starkare band mellan de nordiska och baltiska länderna. Det ger
              också starka skäl till att Sverige ska söka medlemskap i Nato.
              I det här sammanhanget är regeringens hållning rejält på efterkälken,
              till skada för Sveriges försvarsförmåga och säkerhet.
            </seg>
          </u>
          <u>
            <seg>
              Fru talman! Världen är så stor, så stor, och Sveriges roll kan
              synas liten. Men Sveriges roll i världen beror på viljan till
              eget engagemang.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 18.)
          </note>
          <note>
            § 14 Lagstiftningsåtgärder med anledning av EU:s gröna taxonomiförordning
          </note>
          <note>
            Finansutskottets betänkande 2021/22:FiU15
          </note>
          <note>
            Lagstiftningsåtgärder med anledning av EU:s gröna taxonomiförordning
            (prop. 2021/22:11)
          </note>
          <note>
            föredrogs.
          </note>
          <note>
            Anf. 56 MATS NORDBERG (SD):
          </note>
          <u>
            <seg>
              Fru talman! Det är EU:s taxonomiförordning för hållbara investeringar
              som vi ska debattera i dag. Först vill jag yrka bifall till vår
              reservation nummer 1 om granskningskriterier i delegerade akter
              till EU:s gröna taxo ­ nomiförordning.
            </seg>
          </u>
          <u>
            <seg>
              Den 28 november 2019, alltså för nästan exakt två år sedan, underströk
              vi i en avvikande ståndpunkt om taxonomin att vi oroar oss för
              att inflytande från andra länder där skogssektorn spelar liten
              roll för ekonomin kan medföra kriterier som leder till att svenska
              bioekonomisatsningar baserade på skogsråvara inte bedöms som gröna
              investeringar. Det har gått två år. Vi har pratat om detta väldigt
              mycket, men oron kvarstår.
            </seg>
          </u>
          <u>
            <seg>
              Fru talman! Enligt uttalande från dåvarande finansmarknadsminister
              och senare miljöminister Per Bolund har Sveriges regering redan
              från första början stöttat taxonomins tillkomst inom EU. Ja, Sverige
              ska till och med ha drivit den. Därför är det anmärkningsvärt
              att taxonomin så tydligt negativt redan från början har behandlat
              Sveriges grundbultar för en hållbar ekonomisk utveckling, nämligen
              vattenkraft, skogsbruk och biobränslen. Villkoren i taxonomin
              har i själva verket satts så att de i praktiken från början har
              exkluderat dessa områden från att klassas som hållbara. Detta
              skadar tilltron till Sverige som ett av världens mest framgångsrika
              länder vad gäller energiproduktion och skogsbruk. D et skadar
              även förtroendet för våra hållbara och förnybara skogsprodukter,
              som vi i själva verket behöver investera i att utveckla.
            </seg>
          </u>
          <u>
            <seg>
              Vattenkraften byggdes ut i Sverige i slutet av 1800-talet och
              början av 1900-talet. Den har lett till att vår elproduktion under
              lång tid har kunnat ske med försumbara utsläpp av koldioxid. Att
              vattenkraftens återinvesteringar inte, i alla fall inte från början,
              var tänkta att klassas som hållbara av taxonomin pekar på att
              något är fel i principerna för hur den är uppbyggd eller hur den
              tolkas av EU-kommissionen.
            </seg>
          </u>
          <u>
            <seg>
              Träbaserade biobränslen är en av Sveriges viktigaste energikällor,
              i samma storleksordning som vattenkraft och kärnkraft, eller större.
              Efter energikrisen i början av 70-talet har en fantastisk utveckling
              ägt rum för att utnyttja bark och andra restprodukter till industrivärme
              och värmeverk. Detta måste vara ett av de allra bästa exemplen
              på hållbar tillverkning. Allt som vi tar ut ur skogen används
              – sågtimmer sågas, massaved blir till papper eller förpackningsmaterial
              och resten, i alla fall väldigt mycket, blir till värmeenergi
              som tidigare skapades med olja. Ändå har det varit mycket svårt
              att få EU-kommissionen att betrakta vår bioenergi som hållbar.
            </seg>
          </u>
          <u>
            <seg>
              Det kanske mest häpnadsväckande är att det svenska skogsbruket
              inte betraktas som hållbart. Med Gro Harlem Brundtlands ord ska
              ekonomisk, ekologisk och social hållbarhet vara grundpelarna i
              begreppet hållbarhet för skogsbruket. Vårt, och för den delen
              även Finlands, skogsbruk uppfyller sannolikt alla de tre kriterierna
              bättre än något annat lands.
            </seg>
          </u>
          <u>
            <seg>
              Vårt skogsbruk har kunnat producera alltmer virke under snart
              100 år. Detta har skapat arbete över hela landet och utgör basen
              för en av våra mest framgångsrika exportindustrier. Samtidigt
              har förutsättningarna för biodiversitet ökat i den brukade skogen.
              Vi utvecklar detta kontinuerligt, och processen fortsätter.
            </seg>
          </u>
          <u>
            <seg>
              Att vi har lyckats upprätthålla ekonomisk hållbarhet utan ekonomiskt
              stöd av det slag som exempelvis jordbruket får borde noteras oftare
              av EU. Men kanske är det tvärtom just skogsbrukets relativa frihet,
              åtminstone tidigare, från EU-byråkrati som är problemet för EU-kommissionen.
            </seg>
          </u>
          <u>
            <seg>
              Fru talman! Den viktigaste framgångsfaktorn för det svenska skogs
              ­ bruket har varit långsiktiga spelregler som har givit skogsägare
              frihet att inom reglernas ramar utveckla sitt skogsbruk. Samverkan
              mellan skogs ­ ägare och stöttande myndigheter har också haft
              stor betydelse. Tack vare god skogsskötsel och en säker och prismässigt
              förmånlig eltillgång har vi också haft investerare som varit beredda
              att satsa på en ständigt modernise ­ rad skogsindustri. Detta
              är speciellt viktigt nu när skogsindustrin behöver utvecklas för
              att ta fram produkter som träbaserade textilier, biobaserade plaster,
              nya byggmaterial och nya flytande biobränslen.
            </seg>
          </u>
          <u>
            <seg>
              Fru talman! Motsatsen till dessa framgångsfaktorer är hindrande
              myndigheter och regelverk som skapas långt bort från ägarna, utan
              kännedom om brukarnas verklighet. Till den kategorin hör tyvärr
              taxonomin.
            </seg>
          </u>
          <u>
            <seg>
              Den proposition som vi i dag debatterar handlar inte i första
              hand om vad som är miljömässigt hållbart, utan den handlar just
              om de regelverk som behövs i Sverige när taxonomin träder i kraft.
              Utskottets majoritet har valt att ställa sig bakom regeringens
              proposition. Det är dock viktigt att fundera på hur taxonomin
              fungerar och hur den tydligen har utarbetats. Detta är avgörande
              för om Sverige bör vidta lagstiftningsåtgärder för taxo ­ nomin
              eller om vi i första hand bör begära ytterligare genomlysning.
            </seg>
          </u>
          <u>
            <seg>
              Sverigedemokraterna anser att EU-kommissionens förslag till taxono
              ­ mikriterier var obalanserade från allra första början. Man skulle
              inte ha givit hemläxan att göra om dem till en arbetsgrupp under
              en EU-kommis ­ sion som utgick från fel och enkelriktade ståndpunkter
              från början. Dele ­ gerade akter, som det var frågan om, bör inte
              användas i så breda samman ­ hang som man gjorde i det här fallet.
            </seg>
          </u>
          <u>
            <seg>
              I början av oktober i år röstade EU-parlamentet ja till taxonomiförordningen.
              Det var bara en svensk socialdemokrat och ingen svensk miljöpartist
              som röstade emot. Den 15 november i år uppmanade däremot jordbruksministrarna
              i EU:s ministerråd kommissionen att vara mer balanserad och väga
              in skogens sociala och ekonomiska bidrag. Vi vet att reger ­ ingsförhållandena
              har varit stökiga, men det är ändå värt att notera att Sveriges
              landsbygdsminister Ibrahim Baylan inte medverkade vid ett enda
              av dessa möten med jordbruksministrarna.
            </seg>
          </u>
          <u>
            <seg>
              I vår reservation nummer 1 använder vi skogsbruket som exempel,
              men jag hoppas att jag har kunnat förmedla att problemen med taxonomin
              är mycket större än så.
            </seg>
          </u>
          <note>
            Anf. 57 LARS THOMSSON (C):
          </note>
          <u>
            <seg>
              Fru talman! Lagstiftningsförändringarna rörande taxonomin är
              egentligen inte så uppseendeväckande, men jag ska passa på att
              prata lite om taxonomin i stort. Vi är verkligen oroliga för vart
              den är på väg.
            </seg>
          </u>
          <u>
            <seg>
              Övergripande kan jag säga att Centerpartiet är väldigt positivt
              till taxo ­ nomin. Vi ser att det behövs standardiserade kriterier
              för hållbara invester ­ ingar, gärna på EU-nivå så att det inte
              blir nationella regler. Utsläppen är gränsöverskridande, och då
              ska reglerna också vara det.
            </seg>
          </u>
          <u>
            <seg>
              Men det som vi är oroliga för – det är ett väldigt stort men,
              kan jag säga – är kraven på enskilda aktörer, kriterier som går
              längre än befintlig lagstiftning, beslutsprocessen och de kommande
              förslagen. Jag ska gå djupare in på dessa punkter.
            </seg>
          </u>
          <u>
            <seg>
              När det gäller kraven på enskilda aktörer och aktiviteter kan
              man säga att de ställs hårt och utan någon helhetssyn på klimatomställningen
              i stort. Skogsbruket är och har alltid varit en nyckelnäring i
              vårt land, men nu riskerar 330 000 enskilda skogsägare att bli
              klassade som klimatbovar. Detta kommer att få en enorm effekt
              på marknaden , eftersom det riskerar att leda till att exempelvis
              stora möbeltillverkare ställer krav på att EU:s regler och taxonomi
              ska följas. Därmed kommer skogsägarnivån att påverkas direkt.
              Detta är helt orimligt.
            </seg>
          </u>
          <u>
            <seg>
              Många av regelverken går också längre än de tidigare hållbarhetskriterierna
              och nuvarande regelverk. Jag ska ta ett exempel: ramdirektivet
              om vatten och vattenkraften. Där kommer taxonomin att gå längre
              än det som vi själva har ställt upp. Det gör att vi får ytterligare
              investeringsbehov som fördröjer klimatomställningen utan någon
              som helst nytta för vare sig miljö eller klimat. Snarare blir
              det en bromskloss.
            </seg>
          </u>
          <u>
            <seg>
              Centerpartiet oroas också av bristen på teknikneutralitet i kommissionens
              förslag till delegerade akter. Det leder inte rätt.
            </seg>
          </u>
          <u>
            <seg>
              Fru talman! Det största hindret är ändå beslutsprocessen. Taxonomiförordningen
              kräver delegerade akter. Sådana akter innebär per automatik att
              vi skjuter över väldigt mycket makt till EU. Man reglerar på en
              detaljnivå som är helt orimlig. Den klimatakt som antagits har
              primärt förhand ­ lats av 35 experter från banksektorn. Branschföreträdare
              fick inte vara med, inte heller den politiska sidan och parlamenten.
            </seg>
          </u>
          <u>
            <seg>
              I slutändan blir det ett förfarande där man ska rösta ja eller
              nej. För att få till ett nej och stopp krävs två tredjedelars
              majoritet, alltså kvalificerad majoritet. Det innebär att vi har
              skjutit över väldigt mycket makt på detaljnivå till EU. Detta
              är verkligen inte bra och ger inte den demokratiska förankring
              som vi borde ha.
            </seg>
          </u>
          <u>
            <seg>
              Vi kan kika lite framåt. Det är med fasa som jag står här och
              ser vad som är på väg att ske. Vi har fått den första delegerade
              akten om klimat, men fyra eller fem till är på väg. Det som har
              läckt ut från arbetsgrupperna skrämmer verkligen. Jag ska strax
              dra några exempel. Vi kan redan nu se effekten att taxonomin blir
              styrande för hur vi ska definiera hållbara investeringar framöver,
              och detta får spridningseffekter. Det som blir inskrivet där kommer
              att skjutas in i andra regelverk.
            </seg>
          </u>
          <u>
            <seg>
              Jag ska gå igenom några exempel på varför jag och Centerpartiet
              är väldigt oroliga. Den arbetsgrupp som nu har lagt fram förslag
              om jordbruk kommer med dessa förslag. Det innebär inte att man
              automatiskt går vidare med kommissionens förslag, men förslagen
              ligger ändå på bordet.
            </seg>
          </u>
          <u>
            <seg>
              Det handlar om att det inte får vara några djur vid vattendrag.
              Andelen plöjd mark ska minimeras. Växtföljden måste ha minst fem
              grödor. Därmed försvinner vall- och majsodling. Ingen enskild
              gröda får utgöra mer än en tredjedel. Ingen gröda från samma växtfamilj
              får finnas på samma åker mer än två år i rad. Det innebär att
              all vallodling försvinner, vilken är bärande i svensk djurproduktion.
              Man får inte byta ut täckdiken, man får inte ändra vattenvägar
              och man får inte omvandla mer än 1 hektar skogsmark till åkermark.
              Det är också detaljerade bestämmelser för typ av foder i foderstaten.
            </seg>
          </u>
          <u>
            <seg>
              Ni hör alltså vilken detaljnivå som EU:s expertgrupp är på väg
              att styra upp. Det går stick i stäv mot allt kunnande och all
              tradition vi har vad gäller svenskt jordbruk.
            </seg>
          </u>
          <u>
            <seg>
              När man tittar på förslagen som arbetsgruppen har lagt fram om
              skog och bioenergi ser man att det är precis samma sak där. Man
              har förslag på att inget kalhygge får vara större än 3 hektar
              för barrskog. Man måste ha minst tre trädsorter per område, varav
              minst 20 procent av ytan för vardera trädslag. Skogsbilvägar får
              inte byggas. Man får inte använda plantering i det som heter close
              to nature-områden. Och man får inte ha bioenergi från livsmedels-
              eller fodergrödor, vilket vi verkligen behöver till exempel för
              att utveckla biogasproduktion i det här landet.
            </seg>
          </u>
          <u>
            <seg>
              Totalt sett pekar detta på många fronter åt helt fel håll. Det
              slår sönder svensk tradition när det gäller både jord- och skogsbruk,
              där vi har använt brukande som huvudprincip.
            </seg>
          </u>
          <u>
            <seg>
              Jag är glad över att statsministern i regeringsförklaringen deklarerade
              att vi inte ska någon detaljstyrning från EU av den svenska skogen.
            </seg>
          </u>
          <u>
            <seg>
              Men jag kan också konstatera att om detta ska bli verklighet
              kommer det att behövas en betydligt mer framåtlutad regering som
              agerar i en kommande delegerad akt än vad vi hittills har sett.
              Detta är nämligen en jätteutmaning. Skulle vi inte lyckas med
              detta är jag ytterst orolig över att det ultimata som kan ske
              är att vi drar igång en svensk svexitrörelse, och det skulle vara
              det sämsta vi kan åstadkomma i detta land.
            </seg>
          </u>
          <note>
            Fru talman! Jag yrkar bifall till reservation 2.
          </note>
          <note>
            I detta anförande instämde Mats Nordberg (SD).
          </note>
          <note>
            Anf. 58 ÅSA WESTLUND (S):
          </note>
          <u>
            <seg>
              Fru talman! Just i denna stund pågår en enormt stor förändring
              av vårt samhälle – en grön industriell revolution. Vi går bort
              från gammal fossil produktion och inför ny klimatanpassad. I detta
              arbete har Sverige tagit täten.
            </seg>
          </u>
          <u>
            <seg>
              Genom att ligga längst fram i klimatomställningen skapar vi de
              nya jobben här i Sverige. Det väcker stor uppmärksamhet och intresse
              runt om i världen, och viljan att investera i de gröna jobben
              är stor. Den är faktiskt större än det finns projekt att investera
              i. Det är en utmaning.
            </seg>
          </u>
          <u>
            <seg>
              En annan utmaning när det gäller just den utbredda viljan att
              investera och placera klimatvänligt är att också enas om vad som
              är just klimatvänligt. Det har länge funnits en stark efterfrågan
              från finansmarknaden på att komma till rätta med greenwashing
              – jag hoppas talmannen ursäktar det engelska uttrycket – alltså
              att man påstår att man är väldigt klimatsmart och miljövänlig
              medan man i själva verket inte är det. Det gäller att hitta någon
              gemensam standard så att man kan vara överens om vilka standarder
              som ska gälla.
            </seg>
          </u>
          <u>
            <seg>
              Det är detta som EU:s taxonomi är ett svar på. Tanken med den
              är att det ska vara en enhetlig bedömning och standard som finansmarknader
              och investerare kan använda sig av. Det ska bli tydligt för alla
              producenter, stater, investerare och småsparare vad som gäller.
            </seg>
          </u>
          <u>
            <seg>
              EU:s taxonomi för gröna investeringar har debatterats mycket.
              Vi hörde exempel på det här tidigare. Den har såklart också debatterats
              i andra delar av Europa. Det är begripligt. Taxonomin är väldigt
              betydelsefull. Den kommer att bli ett viktigt verktyg för att
              styra pengaflöden till det som betraktas som grönt. Och självklart
              vill alla att just de egna näringarna ska gynnas, eller åtminstone
              behandlas korrekt i Sveriges fall. Det finns givetvis stora möjligheter
              för de länder som ligger långt fram och har intressanta investeringsobjekt.
            </seg>
          </u>
          <u>
            <seg>
              Fru talman! Just detta betänkande berör visserligen taxonomin,
              men det handlar däremot inte om dessa mer kontroversiella definitioner
              och klassificeringar av vad som är miljömässigt hållbart. Det
              är en separat fråga, som flera talare redan har varit inne på.
              Klassificeringen är förstås viktig, och den svenska regeringen
              har i detta arbete intagit en väldigt proaktiv roll för att lyfta
              fram våra svenska näringar och visa hur de bidrar med klimatnytta.
              Inte minst är det skogsfrågorna som har framhållits väldigt starkt
              av den svenska regeringen.
            </seg>
          </u>
          <u>
            <seg>
              Detta ärende handlar i stället om juridiken och regelverken runt
              taxonomin, exempelvis vilken information som finansmarknadens
              aktörer måste ge i broschyrer och årsrapporter, att det är Finansinspektionen
              som utses som myndighet att bedriva tillsyn och att det är medlemsstaterna
              som ska fastställa regler om åtgärder och sanktioner vid överträdelser.
              Detta är viktigt att utforma och anta, oavsett själva klassificeringen
              i taxonomin.
            </seg>
          </u>
          <u>
            <seg>
              Fru talman! I samband med detta betänkande har det kommit in
              några motioner. Ingen av dem handlar om just dessa lagstiftningsåtgärder
              utan berör i stället taxonomins själva innehåll och utformningsprocess.
              På så sätt varken ifrågasätter eller påverkar de den proposition
              som betänkandet behandlar. Därför har denna lagstiftning och propositionen
              ett samlat stöd i riksdagen.
            </seg>
          </u>
          <u>
            <seg>
              Hur taxonomin sedan ska utformas och innehållet i den är alltjämt
              en viktig fråga. Den behandlas i en separat process, i vilken
              finansutskottet har varit väldigt aktivt och i vilken också den
              svenska regeringen har varit väldigt aktiv i att påverka EU. Det
              är, som sagt var, väldigt viktigt att fortsätta detta arbete med
              den delegerade akt som har lagts fram och framöver med de kommande.
            </seg>
          </u>
          <u>
            <seg>
              Samtidigt finns det såklart stora möjligheter för Sverige i fråga
              om detta. Vi ser redan hur investeringarna till grön omställning
              i landet ökar, likaså efterfrågan på fler investeringsobjekt.
              Sverige ligger långt fram, och vi ska fortsätta att ligga långt
              fram i klimatomställningen. Det handlar också om framtidens jobb
              här i Sverige och om att svenska näringar ska kunna växa och fortsätta
              utvecklas samtidigt som vi tar vårt ansvar för klimatomställningen.
            </seg>
          </u>
          <note>
            Därmed yrkar jag bifall till utskottets förslag och avslag på
            motionerna och reservationerna.
          </note>
          <note>
            (Applåder)
          </note>
          <note>
            Anf. 59 LARS THOMSSON (C) replik:
          </note>
          <u>
            <seg>
              Fru talman! Utskottets ordförande Åsa Westlund höll ett väldigt
              väl avvägt anförande. Vi diskuterar egentligen inte taxonomin
              i sak. Det är jag helt på det klara med. Men samtidigt går det
              inte att blunda för alla hot som vi ser framöver. Jag valde att
              räkna upp en otrolig massa detaljförslag som vart och ett av dem
              är helt förskräckligt för svenskt jord- och skogsbruk och bioenergins
              utveckling.
            </seg>
          </u>
          <u>
            <seg>
              På något sätt gör historien att vi inte är helt övertygade om
              att den tidigare regeringen var tillräckligt framåtlutad och agerade
              tillräckligt kraftfullt. Vi ser att det finns en hel del gemensamma
              skrivningar i EU som regeringen valde att inte skriva under till
              stöd för den svenska linjen vad gäller skogen. Där valde man att
              stå vid sidan av.
            </seg>
          </u>
          <u>
            <seg>
              Min enkla fråga är: Stöder Åsa Westlund min oro kring denna form
              med delegerade akter och vad det kan leda till för svensk utveckling
              i stort?
            </seg>
          </u>
          <note>
            Anf. 60 ÅSA WESTLUND (S) replik:
          </note>
          <u>
            <seg>
              Fru talman! Jag tackar Lars Thomsson för frågan. Jag delar absolut
              ledamotens oro för detaljnivån i dessa delegerade akter och också
              oron för att den svenska verkligheten inte avspeglas i det arbete
              som utförs i dessa expertgrupper. Inte minst när det gäller skogen
              skiljer sig vår verklighet från andra europeiska länders verklighet.
              Men det gäller också till stora delar det svenska jordbruket.
              Det är viktigt för den nytillträdda regeringen – liksom för den
              förra – att vara aktiv och påverka processerna för att få genomslag
              också för den svenska verkligheten.
            </seg>
          </u>
          <u>
            <seg>
              Jag vill nog ändå påstå att vi har nått viss framgång i det tidigare
              påverkansarbetet. Många länder har varit irriterade, men jag är
              samtidigt övertygad om att vi måste jobba ännu hårdare för att
              få större gehör för den hållbarhet som vi driver för inte minst
              vattenkraft, skogsbruk och jordbruksverksamhet i Sverige.
            </seg>
          </u>
          <note>
            Anf. 61 LARS THOMSSON (C) replik:
          </note>
          <u>
            <seg>
              Fru talman och Åsa Westlund! Jag tackar för svaret. Jag tror
              att vi har rätt mycket gemensam samsyn i dessa frågor.
            </seg>
          </u>
          <u>
            <seg>
              Den andra aspekten är också värd att lyfta fram. Jag ser det
              här som ett stort demokratiskt hot. När vi kommer till sådana
              ingripande insatser mot vår basnäring – det är vad vi pratar om
              – som vi inte kan vara med och styra med mer än att säga ja eller
              nej, kommer vi i praktiken aldrig att kunna säga nej eftersom
              det inte kommer att bli kvalificerad majoritet.
            </seg>
          </u>
          <u>
            <seg>
              Det här är den första delen. Sedan kommer ytterligare två, fyra
              eller fem delegerade akter, bland annat om sociala frågor. Hur
              vet vi var de landar?
            </seg>
          </u>
          <u>
            <seg>
              Min oro rör att om det inte går att styra detta på ett bättre
              sätt än för den första delegerade akten kommer vi att få se en
              svensk svexitrörelse dra igång. Många kommer att säga att det
              inte går att vara med i den här föreningen och att vi måste lämna
              tåget. Det skulle vara helt förkastligt i dessa tider när vi verkligen
              behöver större instrument för att samarbeta runt de stora frågorna,
              inte minst klimatfrågan.
            </seg>
          </u>
          <note>
            Delar Åsa Westlund min oro för den demokratiska aspekten kring
            förfarandet med taxonomin? Vad avser regeringen att göra?
          </note>
          <note>
            I detta anförande instämde Mats Nordberg (SD).
          </note>
          <note>
            Anf. 62 ÅSA WESTLUND (S) replik:
          </note>
          <u>
            <seg>
              Fru talman! Jag tackar än en gång Lars Thomsson för frågan.
            </seg>
          </u>
          <u>
            <seg>
              EU har som arbetsmetod att jobba mycket med delegerade akter.
              Det är ett sätt att ta hand om mer detaljinriktade delar av lagstiftningsarbetet.
              Men jag delar verkligen uppfattningen att det finns en farhåga
              i att EU redan har varit i närheten av att gå för långt i att
              anta politiskt kontroversiella beslut i delegerade akter. Det
              är faktiskt inte avsikten med den typen av förfaringssätt. Då
              ska man utgå från lagstiftningen och sedan bygga vidare på den
              för att fastslå fler detaljer. Här kommer de kontroversiella besluten
              i de delegerade akterna, och det är inte ett bra förfaringssätt.
            </seg>
          </u>
          <u>
            <seg>
              Nu har Sveriges riksdag uppmanat regeringen att i sak invända
              mot den delegerade akten, och då är det givetvis det som regeringen
              förhåller sig till. Jag kan inte svara för framtida beslut. Vi
              vet inte ens hur de delegerade akterna kommer att se ut. Regeringen
              får återkomma till hur man ska ställa sig till dem framöver. Men
              jag delar verkligen oron för att det blir en bristande demokratisk
              insyn och bristande demokratisk kontroll om kontroversiella politiska
              beslut antas i delegerade akter i stället för i den reella bakomliggande
              lagstiftningen.
            </seg>
          </u>
          <note>
            Anf. 63 JAN ERICSON (M):
          </note>
          <u>
            <seg>
              Fru talman! Dagens betänkande gäller lagstiftningsåtgärder med
              anledning av EU:s beslut om taxonomin. För eventuella åhörares
              skull ska jag börja med en kort bakgrund om vad taxonomi är för
              något. Det är nog en fråga som många funderar över.
            </seg>
          </u>
          <u>
            <seg>
              Våren 2020 antog EU:s ministerråd en förordning om begreppet
              taxo ­ nomi. Det är ett verktyg som ska klassificera vilka investeringar
              som är miljömässigt hållbara och inte. Det lite märkliga begreppet
              taxonomi inne ­ bär att det etableras en definition på EU-nivå
              av vad som räknas som en hållbar investering och att det skapas
              en standard som kommer att få stor inverkan på finansbranschen
              – och i förlängningen företag som behöver lån och aktiekapital.
              Det kommer också att styra placeringar i hållbara eller gröna
              fonder. Som vissa har påpekat kommer det troligen att få andra
              effekter, till exempel styra offentlig upphandling och kanske
              bli styrande för olika former av certifiering, miljömärkning och
              liknande.
            </seg>
          </u>
          <u>
            <seg>
              I grunden är det väl en rimlig väg att skapa en större tydlighet
              i EU, men bara om det görs på ett demokratiskt och rimligt sätt.
            </seg>
          </u>
          <u>
            <seg>
              Vi moderater konstaterade tidigt att det är oerhört viktigt att
              regelverket inte blir skevt, och att det är viktigt att bevaka
              vad det får för effekter för Sverige. Vi nåddes efter hand av
              allvarlig oro för att taxonomin hotade ett antal svenska branscher
              och att regeringen tappat kontrollen över frågan i EU och dessutom
              visat ett mycket begränsat engagemang. Ett exempel som nämndes
              var att Sverige skickade tjänstemän på lägre nivåer när andra
              länder skickade ministrar till olika förhandlingar.
            </seg>
          </u>
          <u>
            <seg>
              Oron gällde bland annat skogsnäringen, vattenkraften, bioenergin,
              avfallsförbränningen, gruvverksamheten, stålindustrin, kärnkraften,
              bilindustrin, it-sektorn och fastighetssektorn. Det finns fler
              exempel. Alla riskerade att drabbas av att betraktas som icke
              hållbara. Därmed skulle man få svårt att anskaffa kapital och
              locka placerare. I en förlängning skulle detta hota svenska jobb,
              svensk välfärd och svensk energiförsörjning. Jag tycker att Lars
              Thomsson gav tydliga och detaljerade exempel på hur till exempel
              skogen och jordbruket skulle påverkas.
            </seg>
          </u>
          <u>
            <seg>
              Jag och tre andra ledamöter lyfte upp frågan med miljöminister
              Per Bolund den 26 november förra året under riksdagens frågestund,
              och det var vad jag vet första gången frågan lyftes upp i debatter
              i riksdagen. Svaret från ministern var häpnadsväckande och visade
              att han faktiskt inte var särskilt insatt i frågan eller i förslagets
              konsekvenser för Sverige. Vi var flera som tyckte att regeringens
              passivitet var närmast förbluffande.
            </seg>
          </u>
          <u>
            <seg>
              Den 8 december förra året hade jag två interpellationsdebatter
              med Per Bolund i frågan. Även tre andra riksdagsledamöter deltog
              i debatterna. Låt mig sammanfatta våra angreppspunkter mot regeringen.
              De var följande:
            </seg>
          </u>
          <u>
            <seg>
              Regeringen och ansvariga ministrar trodde faktiskt att förslaget
              inte skulle innebära någon tvingande reglering för någon, vilket
              Bolund sa i debatten. Vi påpekade att det är helt fel , eftersom
              kraven kommer att fortplanta sig genom hela näringskedjan ned
              till de minsta företagen.
            </seg>
          </u>
          <u>
            <seg>
              Det var också uppenbart att regeringen inte hade insett frågans
              allvar för Sverige utan låtit mer aktivistiskt lagda tjänstemän
              sköta förhandlingarna i stället för att lyfta upp dem på ministernivå
              och även involvera statsministern.
            </seg>
          </u>
          <u>
            <seg>
              Det var också tydligt att regeringen trodde att förslaget i grunden
              är bra för Sverige, trots att det finns en enorm oro i många olika
              branscher för svenska jobb och svensk energiförsörjning. Jag räknade
              upp ett antal hotade branscher i mitt inlägg, det vill säga dem
              jag har räknat upp tidigare här. Alla riskerade de försämrad konkurrensförmåga
              och försvårande av kapitalförsörjningen genom det liggande förslaget.
            </seg>
          </u>
          <u>
            <seg>
              Det blev också tydligt att regeringen verkade sakna en plan och
              en agenda för att i sista minuten försöka förändra det liggande
              förslaget. Man tog förvånansvärt lätt på frågan och sa att det
              var gott om tid , trots att klockan då redan var fem i tolv.
            </seg>
          </u>
          <u>
            <seg>
              För egen del tror jag också att Miljöpartiet i grunden hela tiden
              gillat det liggande förslaget eftersom man i praktiken verkar
              vara beredd att offra det mesta i vårt samhälle för andra syften.
              Att låta Miljöpartiets ministrar och departement sköta denna fråga
              i EU har varit som att sätta bocken till trädgårdsmästare.
            </seg>
          </u>
          <u>
            <seg>
              Jag konstaterade i mitt sista inlägg i den aktuella interpellationsdebatten
              att jag då hade varit ledamot i riksdagen i drygt 14 år. Under
              dessa år har jag sett många EU-förslag komma och gå, både bra
              och dåliga. Men jag tror aldrig att jag upplevt ett förslag som
              har potential att så oerhört allvarligt skada Sverige som taxonomin.
              Och samtidigt har jag inte upplevt en så stor okunnighet om förslagets
              innebörd och en så total passivitet från regeringens sida när
              det gäller att försöka stoppa förslag som får en orimlig effekt
              för Sverige.
            </seg>
          </u>
          <u>
            <seg>
              Då, för ett år sedan, avslutade jag mitt inlägg med att ”nu är
              det upp till bevis för regeringen och ansvariga statsråd när det
              gäller att värna svenska intressen”.
            </seg>
          </u>
          <u>
            <seg>
              I dag har det gått ytterligare ett år, och nu har jag 15 år bakom
              mig som riksdagsledamot. Men min bild har inte förändrats. Taxonomin
              är ett allvarligt hot mot svensk välfärd, svenska företag, svenska
              jobb och svensk energiförsörjning.
            </seg>
          </u>
          <u>
            <seg>
              Fru talman! Sedan december förra året har det varit många turer
              kring taxonomin, där oppositionen skjutit regeringen framför sig.
            </seg>
          </u>
          <u>
            <seg>
              Den 22 juni i år anmälde Moderaterna en avvikande ståndpunkt
              när frågan var uppe i finansutskottet. Detta utmynnade i ett gemensamt
              ställningstagande mellan Centerpartiet, Sverigedemokraterna, Kristdemokraterna
              och Moderaterna, där vi uttalade att den svenska regeringen ska
              invända mot den delegerade akten om taxonomin, för att värna vattenkraften
              och skogsbrukets villkor och arbeta för att samla majoritet för
              den uppfattningen.
            </seg>
          </u>
          <u>
            <seg>
              Fru talman! I dagens betänkande har vi moderater två särskilda
              yttranden. Under beslutspunkt 1 vill vi framhålla att även om
              den aktuella propositionen om taxonomin inte, som vissa har påpekat
              här, direkt berör frågor om vad som är miljömässigt hållbart eller
              inte finns det skäl att sammanfatta och understryka den problematik
              som taxonomins genomförande riskerar att medföra för Sverige och
              EU.
            </seg>
          </u>
          <u>
            <seg>
              Det riskerar att försämra konkurrenskraft och energiförsörjning
              och hotar nödvändiga investeringar i exempelvis ny kärnkraft.
              I det läge vi i dag är i med rekordhöga elpriser till följd av
              elbrist finns det all anledning att oroa sig ännu mer för taxonomins
              betydelse i framtiden. En alltför strikt bedömning av begreppet
              hållbar energiförsörjning riskerar att leda till allvarlig energibrist.
              Skrivningarna om vatten och skog riskerar dessutom att äventyra
              svensk vattenkraft och svenskt skogsbruk och även att skapa stora
              problem för jordbruket.
            </seg>
          </u>
          <u>
            <seg>
              Regeringen måste öka engagemanget i den fortsatta processen kring
              taxonomin för att värna svenska intressen, för detta kan sluta
              hur illa som helst för skogen, vattenkraften och jordbruket.
            </seg>
          </u>
          <u>
            <seg>
              Under beslutspunkt 2 vill jag påminna om det gemensamma ställningstagandet
              från den 22 juni, som jag nämnde tidigare, som vi hade tillsammans
              med Kristdemokraterna, Centerpartiet och Sverigedemokraterna.
              Det är fortfarande den linje som en majoritet i finansutskottet
              har lagt fram som svensk linje.
            </seg>
          </u>
          <u>
            <seg>
              Taxonomin är fortfarande ett hot som hänger över Sverige. Den
              svens ­ ka regeringen måste höja både aktiviteten och engagemanget
              i alla frågor som rör taxonomin för att försvara svenska intressen.
              Det arbete som regeringen gjort hittills i frågan duger helt enkelt
              inte.
            </seg>
          </u>
          <u>
            <seg>
              Jag vill avslutningsvis peka på det som några, bland annat Lars
              Thomsson, har nämnt här om vad den här frågan betyder för Sverige
              och synen på EU hos svenska folket. Ett medlemskap i EU kräver
              engagemang från Sveriges regering när det gäller att stå upp för
              svenska intressen i varje läge. Det är helt avgörande för förtroendet
              i Sverige för medlemskapet i EU. Det regeringen riskerar att göra
              om man inte hanterar den här frågan rätt är att skapa en opinion
              mot det svenska EU-medlemskapet, och det tror jag inte att någon
              här inne egentligen vill. Vi vill att EU ska fungera, vara bra
              för Sverige och ha ett starkt stöd i Sverige. Men den väg som
              EU är på nu när det gäller taxonomin går i en annan riktning.
            </seg>
          </u>
          <u>
            <seg>
              Det är tyvärr inte bara taxonomin som regeringen har misslyckats
              med. Vi vet hur dåligt man hanterade förhandlingarna om återhämtningsfonden.
              Vi vet hur Stefan Löfven öppnade Pandoras ask i och med den sociala
              pelaren, vilket har inneburit att vi nu har ett förslag i knät
              om minimilöner i EU. Och vi vet hur de här frågorna skadar Sverige
              och skapar motstånd i Sverige. Det är dags för regeringen att
              skärpa sig.
            </seg>
          </u>
          <note>
            I detta anförande instämde Mats Nordberg (SD).
          </note>
          <note>
            Anf. 64 ROBERT HALEF (KD):
          </note>
          <u>
            <seg>
              Fru talman! Debatten handlar om lagstiftningsåtgärder med anledning
              av EU:s gröna taxonomiförordning.
            </seg>
          </u>
          <u>
            <seg>
              Kristdemokraterna är positiva till taxonomiförordningen och till
              att det tas fram standardiserade kriterier för hållbara investeringar.
              Men att det ställs krav på enskilda aktörer eller aktiviteter
              utan någon helhetssyn på klimatomställningen är inte bra för Sveriges
              vattenkraft, skog eller kärnkraft.
            </seg>
          </u>
          <u>
            <seg>
              Många av kriterierna går längre än befintlig lagstiftning och
              riskerar att försena omställningen och de uppsatta nationella
              miljö- och klimatmålen. Dessutom brister den demokratiska förankringen.
            </seg>
          </u>
          <u>
            <seg>
              EU:s gröna taxonomiförordning innehåller kriterier för att avgöra
              om en ekonomisk verksamhet ska anses vara miljömässigt hållbar.
              Syftet är att hjälpa investerare att identifiera och jämföra investeringar
              ur miljöhänsyn. För att anses som miljömässigt hållbar ska en
              verksamhet enligt förordningen bland annat bidra väsentligt till
              ett eller flera av förordningens miljömål. Den ska samtidigt inte
              orsaka betydande skada för något av miljömålen.
            </seg>
          </u>
          <u>
            <seg>
              Fru talman! Den aktuella propositionen om taxonomin berör inte
              frågor om vad som är miljömässigt hållbart eller inte, men det
              finns skäl att understryka den problematik som taxonomins genomförande
              riskerar att medföra för Sverige och EU.
            </seg>
          </u>
          <u>
            <seg>
              Taxonomin riskerar att hämma Europeiska unionens konkurrenskraft
              och möjligheter att reducera utsläppen och trygga medlemsländernas
              energiförsörjning på ett hållbart sätt. För att vi i Sverige och
              EU ska klara våra klimat- och miljömål kommer mer ren och fossilfri
              el att behövas. Då behövs kärnkraft, vindkraft, solkraft, förnybar
              energiproduktion, ny teknik och ett nyttjande av skogens fulla
              potential.
            </seg>
          </u>
          <u>
            <seg>
              Fru talman! EU-kommissionens förslag om taxonomin har negativ
              inverkan på omställningen och företagens villkor. De negativa
              aspekterna av taxonomin överväger de positiva, i alla fall i nuläget
              sett till helheten. Skrivningar om vatten och skog är formulerade
              på ett sätt som kan komma att äventyra svensk vattenkraft och
              svenskt skogsbruk. Den delegerade akten har inte en teknikneutral
              syn på de olika kraftslagen och avviker från forskning och evidens.
            </seg>
          </u>
          <u>
            <seg>
              Regeringen bör försvara viktiga svenska industrier, energikällor
              och andra svenska intressen.
            </seg>
          </u>
          <u>
            <seg>
              Fru talman! För oss kristdemokrater är kärnkraftens situation
              särskilt oroande. I dagsläget finns en stor risk att den kan komma
              att klassas som icke hållbar. Kärnkraften behövs och är viktig
              under överskådlig tid. Vi har sett utvecklingen i andra länder
              där man stängt kärnkraftverk – dessa länder har blivit mer beroende
              av import av el från kolkraft.
            </seg>
          </u>
          <u>
            <seg>
              Fru talman! I Sverige har vi bevittnat att stängningen av några
              kärn ­ reaktorer har gjort även Sverige beroende av kolkraft och
              oljekraft under vissa tider på året. Vi har på grund av nedstängningen
              av några kärnkraft ­ verk enbart de senaste dagarna fått uppleva
              en extrem prishöjning på el ­ marknaden. Industrier har fått stoppa
              produktionen och dra ned på expan ­ sionstakten på grund av elbristen.
            </seg>
          </u>
          <u>
            <seg>
              I detta läge valde regeringen att i strid mot EU-nämndens beslut
              åka ned till Bryssel och där inte ställa sig bakom de medlemsstater
              som vill att kärnkraften ska inkluderas som hållbar i taxonomin.
              Det är ett ansvarslöst agerande, inte minst gentemot näringslivet
              som är mitt uppe i en omställning, bland annat till elektrifiering.
            </seg>
          </u>
          <u>
            <seg>
              Fru talman! Som en anpassning till EU:s gröna taxonomiförordning
              föreslår regeringen att det införs ytterligare krav på finansmarknadsaktörer
              och vissa större företag när det gäller upplysningar om miljömässig
              hållbarhet.
            </seg>
          </u>
          <u>
            <seg>
              Regeringens förslag innebär bland annat att fondförvaltare och
              andra finansmarknadsaktörer tydligare ska redogöra för hur miljömässigt
              hållbara deras finansiella produkter är, och vissa större företag
              ska lämna ytterligare information i sina hållbarhetsrapporter.
              Därtill bör fondförvaltare även lämna upplysningar om miljömässig
              hållbarhet till Pensionsmyndigheten så att informationen kan nå
              fram till pensionsspararna, och detta ska bli en förutsättning
              för att Pensionsmyndigheten ska godkänna en ansökan om att få
              ingå fondavtal. Detta, fru talman, är bra förslag som vi från
              Kristdemokraterna ställer oss bakom.
            </seg>
          </u>
          <u>
            <seg>
              Fru talman! Regeringen bör invända mot den delegerade akten om
              taxonomin för att värna vattenkraften och skogsbrukets villkor
              och arbeta för att samla majoritet i EU för den uppfattningen.
              Dessutom bör regering ­ en begära en förlängning av tidsfristen
              för invändning mot den delegerade akten om taxonomin med två månader.
            </seg>
          </u>
          <u>
            <seg>
              Därmed ställer jag mig bakom de två gemensamma särskilda yttrandena.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 18.)
          </note>
          <note>
            § 15 Samhällsplanering, bostadsförsörjning och byggande samt
            konsumentpolitik
          </note>
          <note>
            Civilutskottets betänkande 2021/22:CU1
          </note>
          <note>
            Utgiftsområde 18 Samhällsplanering, bostadsförsörjning och byggande
            samt konsumentpolitik (prop. 2021/22:1 delvis)
          </note>
          <note>
            föredrogs.
          </note>
          <note>
            Anf. 65 EMMA HULT (MP):
          </note>
          <u>
            <seg>
              Fru talman! Vi är här i dag för att debattera civilutskottets
              betänkande Utgiftsområde 18 Samhällsplanering, bostadsförsörjning
              och byggande samt konsumentpolitik i statens budget för 2022.
              I detta betänkande är det inte den tidigare rödgröna regeringens
              politik som blir verklighet; den blåbruna budgetens avtryck är
              tydliga.
            </seg>
          </u>
          <u>
            <seg>
              Sedan Miljöpartiet trädde in i regeringen 2014 har vi tillsammans
              med Socialdemokraterna tagit ett större nationellt ansvar för
              att bygga i kapp bostadsbristen och bygga ihop Sverige. Vi har
              åter fått en nationell bostadspolitik, vilket har gjort att det
              har byggts fler bostäder än det gjorts sedan miljonprogrammets
              dagar. Men med M:s, SD:s och KD:s budget, som nu har vunnit, dras
              investeringsstödet för hyresbostäder in, och stödet för energieffektiviseringar
              i flerbostadshus avskaffas. Det är både tragiskt och oansvarigt.
            </seg>
          </u>
          <u>
            <seg>
              Fru talman! Det planeras många byggprojekt runt om i vårt land
              just nu, där investeringsstödet är en del av kalkylen. Det är
              bostäder som verkligen behövs. Att plötsligt avveckla investeringsstödet
              inom några få veck ­ or efter riksdagens beslut i dag kommer att
              drastiskt ändra förutsätt ­ ningarna för dessa planerade projekt.
              Det är uppenbart att många planerade byggprojekt kommer att försenas
              eller färdigställas med väsentligt högre hyror och i värsta fall
              sämre energiprestanda.
            </seg>
          </u>
          <u>
            <seg>
              Investeringsstödet har haft funktionen att sätta maxhyra, vilket
              har gjort att man har kunnat få statligt stöd för att fler ska
              ha råd att bo. En hög andel riskerar att inte byggas alls. Förslaget
              slår dessutom särskilt hårt mot svagare marknader där investeringsstödet
              har varit helt avgörande för att projekt över huvud taget ska
              bli verklighet. Där behöver bostäder också byggas för att hela
              Sverige ska kunna leva.
            </seg>
          </u>
          <u>
            <seg>
              Fru talman! Jag är ledamot i ett av Jönköpings två kommunala
              bostadsbolag. Vi har Vätterhem som bygger bostäder i attraktiva
              lägen. Där har kundunderlaget oftast möjlighet att efterfråga
              lägenheter även med högre hyror. Själv är jag ledamot i det kommunala
              bostadsbolaget Junehem som bygger bostäder i små orter, kranskommuner
              och näst intill landsbygd.
            </seg>
          </u>
          <u>
            <seg>
              För Junehems räkning är detta ett oerhört hårt slag rakt i magen.
              Flera av de projekt som vi har planerat för under de kommande
              sex till åtta åren riskerar nu att inte bli verklighet. Det är
              projekt i kommundelar i Jönköpings kommun som verkligen behöver
              lägenheter för att de äldre som nu bor i villa ska kunna efterfråga
              ett tillgängligt attraktivt boende i samma ort som de har bott
              i under flera år eller stora delar av sitt vuxna liv. Därigenom
              skulle de kunna gå med hunden i samma skog, plocka svamp och umgås
              med sina grannar. Jag är riktigt oroad över att dessa lägenheter
              inte kommer att bli verklighet när investeringsstödet försvinner.
            </seg>
          </u>
          <u>
            <seg>
              Fru talman! Oavsett om det är budget eller lagförslag vi debatterar
              pratar vi i den bostadspolitiska debatten väldigt mycket om nya
              bostäder och nyproduktion. Då ska vi veta att nyproduktion är
              en väldigt liten andel av de bostäder som finns i Sverige. Därför
              var jag himla stolt och glad över att det i det rödgröna budgetförslaget
              fanns satsningar också på befintliga bostäder. Många äldre flerbostadshus
              har stora upprustningsbehov och därmed klimatutmaningar. Därför
              är stödet för att förbättra energiprestandan i flerbostadshus
              oerhört viktigt.
            </seg>
          </u>
          <u>
            <seg>
              Att avveckla detta stöd, som utskottet nu föreslår, är mycket
              olyckligt, eftersom stödet är ett viktigt bidrag för att öka takten
              i den helt nödvändiga energieffektivisering som krävs i flerbostadshus
              runt om i vårt land. Så ­ da ­ na åtgärder är nödvändiga för att
              minska klimatpåverkan från dessa fastig ­ heter och inte minst
              för att klara av den klimatutmaning vi står mitt i.
            </seg>
          </u>
          <u>
            <seg>
              Fru talman! Jag tror att det behövs mer nationellt ansvar för
              att klara av att minska såväl bostadsbristen som hemlösheten,
              och därför är det oerhört sorgligt att den blåbruna budgeten skär
              ned på de pengar som behövs för att fler hyresrätter med rimliga
              hyror ska byggas och äldre flerbostadshus energieffektiviseras.
            </seg>
          </u>
          <u>
            <seg>
              Är det nu vi ser en politisk inriktning som vill att vi går från
              ett natio ­ nellt ansvar till att återigen dumpa över ansvaret
              för bostadspolitiken på marknaden och i kommunernas knä? Det har
              vi provat förut, och vi ser resultatet. Jag tycker inte att vi
              ska prova det igen.
            </seg>
          </u>
          <u>
            <seg>
              Tidigare i dag var jag med i ett seminarium som Stadsmissionen
              anordnade och där deras senaste hemlöshetsrapport presenterades.
              Jag kan bara konstatera att för att lösa hemlöshetsproblematiken
              i Sverige, som är en del av bostadspolitiken, behövs mer nationellt
              ansvarstagande, inte mindre.
            </seg>
          </u>
          <u>
            <seg>
              Fru talman! I det rödgröna budgetförslaget hanteras också konsumentpolitik,
              och under politikens inriktning finns ett avsnitt om miljömässigt
              hållbar konsumtion, något som jag kort vill ta upp. Det är ett
              viktigt och riktigt grönt avtryck i budgetförslaget som vi i Miljöpartiet
              är oerhört stolta över.
            </seg>
          </u>
          <u>
            <seg>
              Konsumenters agerande spelar en betydande roll för att uppnå
              en mer miljömässigt hållbar konsumtion, vilket ligger i linje
              med de nationella miljö- och klimatmålen samt den tidigare rödgröna
              regeringens ambitioner i strategin för en cirkulär ekonomi. Jag
              räknar med att den socialdemokratiska regeringen tar detta arbete
              vidare.
            </seg>
          </u>
          <u>
            <seg>
              Ändamålsenlig information kan underlätta för konsumenter att
              göra mer miljömässigt hållbara och cirkulära val. Konsumenter
              har dock varierande förutsättningar att ta till sig och agera
              i enlighet med informationen. Därför är det glädjande att vi i
              den rödgröna regeringens budgetförslag kan läsa att man vill intensifiera
              arbetet med att underlätta informationen för konsumenterna så
              att de kan göra hållbara val.
            </seg>
          </u>
          <u>
            <seg>
              Jag står bakom vårt särskilda yttrande. Jag har inte möjlighet
              att yrka bifall till någon reservation. Vi har nämligen ingen
              reservation , eftersom vår utgiftsram är större än utskottets
              förslag.
            </seg>
          </u>
          <note>
            (Applåder)
          </note>
          <note>
            Anf. 66 OLA MÖLLER (S):
          </note>
          <u>
            <seg>
              Fru talman! Den tyske författaren Thomas Mann har en gång sagt
              att de yttre omständigheterna i uppåtstigandet ofta framträder
              först när färden nedför har blivit verklighet. Med en så enkel
              och genial mening skulle man kunna inleda denna debatt.
            </seg>
          </u>
          <u>
            <seg>
              Det uppåtstigande som vi har sett sedan 2014 är enormt. Inte
              på 30 år har det byggts så mycket som nu. Under perioden 2015–2018
              påbörjades fler bostäder än under den moderatledda regeringens
              alla åtta år vid makten. Vi är såklart stolta över att vi har
              fått igång bostadsbyggandet. Av Sveriges bnp består 11 procent
              av bidrag från byggsektorn, och bostadsbyggandet är en väsentlig
              del av detta. Därför har vi socialdemokrater satt upp ett mål
              om att påbörja en halv miljon bostäder till 2030.
            </seg>
          </u>
          <u>
            <seg>
              Med en sådan takt kan vi både bygga i fatt det stora underskott
              som finns och hålla igång de ekonomiska hjulen. Ett högt bostadsbyggande
              är viktigt för dem som kan få en ny bostad och för arbetarna som
              får jobb. Och eftersom tillväxten ökar är det viktigt för oss
              alla.
            </seg>
          </u>
          <u>
            <seg>
              Fru talman! I den budget som de högerkonservativa har drivit
              igenom tas bostadspolitikens mest verkningsfulla verktyg bort
              ur verktygslådan och ersätts av just ingenting. Investeringsstödet
              har bidragit till tiotusentals nya lägenheter. Ungefär 50 000
              lägenheter har beviljats stödet. Dessa lägenheter har byggts med
              väsentligt lägre hyra än vad som annars skulle vara fallet, om
              de ens hade byggts.
            </seg>
          </u>
          <u>
            <seg>
              Investeringsstödet är inte bara ett ekonomiskt tillskott till
              hyresgästen, som får lägre hyra. Det är också en möjliggörare
              för byggnation på landsbygden. Dagens redovisningsregler gör det
              nämligen hart när omöjligt att bygga på platser där betalningsförmågan
              är svag. Människor har alltså redan i dag svårt att efterfråga
              nyproducera lägenheter, även med investeringsstöd. Med ett borttaget
              investeringsstöd blir det ännu svårare, om det ens finns något
              nytt att efterfråga. Svaret på frågan hur man bygger hyres ­ rätter
              på landsbygden, en fråga som massor av kommunpolitiker just nu
              sitter och brottas med, är investeringsstödet.
            </seg>
          </u>
          <u>
            <seg>
              Men svaret på varför investeringsstödet tas bort är nog egentligen
              ganska enkelt. De högerkonservativa ger nämligen inte så mycket
              för hyresrätten. Så sent som för någon vecka sedan debatterade
              vi regeringens förslag om stärkt skydd för hyresgäster. Det blev
              uppenbart att Moderaterna och Sverigedemokraterna ger väldigt
              lite för hyresgästernas trygghet. Framför allt Sverigedemokraternas
              ställningstaganden var väldigt klargörande för vem de företräder.
              Den ekonomiska eliten är lika intresserad av trygghet för hyresgästerna
              som de är av investeringsstödet. SD gör vad de kan för att vara
              eliten till lags.
            </seg>
          </u>
          <u>
            <seg>
              Fru talman! Klimatkrisen är inget som berör de högerkonservativa
              spe ­ ciellt mycket heller. Sänkt skatt på koldioxidutsläpp i
              ett läge där Paris ­ avtalet mer eller mindre ligger i respirator
              är ett väldigt tydligt exempel på just det. Men så är det väl
              när man företräder de grupper som tjänar pengar på den kris vi
              befinner oss i. Att stödet för energieffektiviseringar slopas
              är därför fullt logiskt. Varför energieffektivisera i dag när
              man kan fanti ­ sera om kärnkraft om 25 år? Stödet skulle dessutom
              innebära lägre hyror för dem som får sina hus renoverade, och
              det skulle innebära att de saftiga hyreshöjningar som måste till
              inte blir så höga. Men varför ska man ge hyresgästerna en lättare
              vardag när man inte gillar hyresrätten som feno ­ men?
            </seg>
          </u>
          <u>
            <seg>
              Att Thomas Mann hade rätt visar också den process som omgärdat
              de senaste veckornas hantering av budgeten. De högerkonservativa
              börjar med att göra en ny fadäs. Lärdomarna från när de senast
              var i farten och slopade investeringsstödet och tusentals lägenheter
              försvann över en natt verkar inte riktigt ha satt sig. Det var
              även denna gång nära att många av dem som redan beviljats stöd
              inte skulle få det. Denna gång hade servettskissen ersatts av
              ett plockepinn. Nu vet de högerkonservativa visserligen att staten
              måste fullfölja ingångna avtal. Men att 23 000 lägenheter helt
              plötsligt verkade stå utan möjlighet till stöd var en nyupptäckt
              tabbe som det tog mindre än 24 timmar för de högerkonservativa
              att backa från. Vad vi kan konstatera är att det är viktigare
              för de högerkonservativa att driva igenom ideologiskt motiverade
              hastverk än att ta hänsyn till den verklighet som vi faktiskt
              befinner oss i.
            </seg>
          </u>
          <u>
            <seg>
              Men det slutar inte där. Nya frågor har uppstått, och de högerkonservativa
              har inte kunnat ge några som helst svar. De har ingen aning. Det
              är nämligen så här: Sverige ska få pengar från EU:s återhämtningsfond.
              Det stödet är baserat på införandet av investeringsstödet och
              renoveringsstödet. De högerkonservativa kan inte ge några som
              helst garantier för att vi kommer att få del av pengarna från
              EU. Den enkla anledningen är att det inte finns några sådana garantier.
              Genom att dra undan mattan för en hållbar svensk bostadsproduktion
              riskerar de högerkonservativas framfart att kosta Sverige miljarder.
              I kombination med att de rycker undan mattan för bostadsproduktionen
              och därmed tillväxten visas med all tydlighet att den ekonomiska
              trovärdighet som Moderaterna en gång hade, om än oförtjänt, nu
              är fullständigt borta.
            </seg>
          </u>
          <u>
            <seg>
              Fru talman! Den budget som går igenom kammaren är till största
              delen socialdemokratisk politik som den socialdemokratiskt ledda
              regeringen lade fram. Förbättringar i sjukförsäkringen, trygghetspensionen
              och nivåerna i a-kassan hade aldrig hamnat på riksdagens bord
              i en budgetproposi ­ tion om det inte varit för Socialdemokraterna.
              Att de är kvar beror på att M, KD och SD bara kommit överens om
              de delar där de visste att de skulle kunna komma överens. M och
              KD skulle aldrig ha accepterat att socialdemokratiska satsningar
              skulle ligga kvar eller förbättrat sjukförsäkringen om de hade
              förhandlat om en budget från början. I stället hade reformerna
              varit innehållslösa för vanligt folk, något som familjeveckan
              nu är ett tydligt exempel på. Tid med barnen kan man ge från de
              högerkonservativa, men du får betala den själv. Det är en klasspolitik
              som sparkar hårt nedåt.
            </seg>
          </u>
          <u>
            <seg>
              I ljuset av detta blir de högerkonservativas svek mot bostadspolitiken
              ännu större, för där har det inte varit några som helst problem
              att komma överens. Det är helt uppenbart. Nästan inget annat område
              blir så kliniskt nedmonterat som bostadspolitiken. Man kan fråga
              sig varför. Svaret är, som jag lyft fram tidigare, att bostadsbrist
              göder den ekonomiska eliten genom att hyrorna blir högre och fastighetsvärdena
              går upp. M och KD kan gå upp på kontoret och säga ”väl utfört
              arbete” till sina – jag höll på att säga uppdragsgivare.
            </seg>
          </u>
          <u>
            <seg>
              Som socialdemokrat kan jag bara uppmärksamma svenska folket på
              vad valet i höst kommer att handla om. På ena sidan står ett socialdemokratiskt
              alternativ som gör förbättringar för människor här och nu och
              bygger en framtid som alla får vara med på och som är hållbar.
              Mot detta står ett högerkonservativt block som med precision söndrar
              samhället för att gynna dem som redan har på hyresgästernas, arbetstagarnas,
              elevernas och våra äldres bekostnad.
            </seg>
          </u>
          <note>
            (Applåder)
          </note>
          <note>
            Anf. 67 MOMODOU MALCOLM JALLOW (V) replik:
          </note>
          <u>
            <seg>
              Fru talman! Låt mig börja med att tacka Ola Möller för ett väldigt
              bra anförande. Jag håller med om nästan allt som Ola Möller sa.
            </seg>
          </u>
          <u>
            <seg>
              Det finns väldigt bra saker i regeringens budget. Det är därför
              Vänsterpartiet stöder regeringens budget i andra hand. Det finns
              som sagt förbättringar av sjukförsäkringen och annat som jag tycker
              är väldigt positiva och bra. Det finns också satsningar på att
              öka takten i bostadsbyggandet och på energieffektivisering, vilket
              vi också tycker är väldigt bra.
            </seg>
          </u>
          <u>
            <seg>
              Men vi vet också att det är den blåbruna budgeten som den här
              reger ­ ingen kommer att styra med. Där råder, precis som Ola
              Möller nämnde, en total avsaknad av satsningar på bostadspolitiken.
              Man vill ta bort investeringsstödet. Man vill ta bort stödet för
              renovering och energieffektivisering. Vi vet vad konsekvensen
              blir. Det blir inga bostäder.
            </seg>
          </u>
          <u>
            <seg>
              Jag kommer att ta replik även på företrädarna för de partier
              som står bakom denna budget. Ola Möller kanske undrar varför jag
              inte ställer frågorna till dem. Jag kommer att göra det. Det kan
              Ola Möller vara lugn för.
            </seg>
          </u>
          <u>
            <seg>
              Det är Ola Möllers parti som sitter i den regering som styr landet
              med denna budget. Hur kommer ni att kunna hantera detta? Kommer
              ni att genomföra ett förslag som tar bort allt stöd till bostadsbyggandet?
            </seg>
          </u>
          <note>
            Anf. 68 OLA MÖLLER (S) replik:
          </note>
          <u>
            <seg>
              Fru talman! Jag tackar Momodou Malcolm Jallow för de fina orden.
              Det värmer att höra dem.
            </seg>
          </u>
          <u>
            <seg>
              Jag är givetvis också orolig. Vi går nu i en riktning där bostadsbyggandet
              försämras, där hyrorna höjs för hyresgästerna och där marknadens
              intresse blir det överordnade. Vi vet att marknaden är en förträfflig
              tjänare men en fruktansvärd herre.
            </seg>
          </u>
          <u>
            <seg>
              Jag ser det som att i det parlamentariska läge som råder var
              den socialdemokratiska regeringen den enda möjliga regeringsbildningen
              som kunde tillträda. För att ta ansvar för landet var vi tvungna
              att göra detta.
            </seg>
          </u>
          <u>
            <seg>
              Det innebär att när riksdagen har fattat beslutet att dra ned
              på pengarna i det här hänseendet är det vad vi har att förhålla
              oss till. Det är tråkigt. Jag önskar givetvis att vi kunde bygga
              en majoritet för att satsa på att uppfylla grundlagens intentioner
              om att ge människor rätt till ett tryggt boende.
            </seg>
          </u>
          <u>
            <seg>
              Vi får helt enkelt göra så att i valet nu till hösten kommer
              vi att driva bostadspolitiken och kämpa för att få upp den på
              agendan. Det är uppenbart så att ska vi klara av att trygga människors
              rätt till boende och värna hyresgästerna måste det till en vänsterpolitik
              som tar ett ansvar. Det gäller ekonomiskt men också för att hålla
              våra system med partsmodeller och liknande levande.
            </seg>
          </u>
          <u>
            <seg>
              Det är det tråkiga svaret. Det är igen det parlamentariska läget
              som får genomslag. I ett sådant läge tar vi ansvar. Men jag har
              stor tillförsikt att svenska folket ser att det kommer att få
              effekter på jobben när man drar ned på bostadsbyggandet på det
              viset som de högerkonservativa föreslår. Vi vet att arbetssätt
              och arbetslöshet är en viktig fråga att diskutera i det här sammanhanget.
            </seg>
          </u>
          <note>
            Anf. 69 MOMODOU MALCOLM JALLOW (V) replik:
          </note>
          <u>
            <seg>
              Fru talman! Det känns som déjà vu. När vi hade debatt om januari
              ­ avtalet var det samma sak. Det är Socialdemokraterna som styr
              landet, men de har nyliberal politik. De sa: Vi kan inte göra
              någonting, för vi har ett avtal med de nyliberala partierna.
            </seg>
          </u>
          <u>
            <seg>
              Det är samma sak nu igen. Vi har en ny bostadsminister, Johan
              Danielsson. I en intervju i Studio E tt ställde man frågan hur
              han själv ordnade sin första bostad. Han svarade: När jag flyttade
              till Stockholm och började jobba köpte jag en bostadsrätt i Aspudden.
            </seg>
          </u>
          <u>
            <seg>
              Det är hans råd, till exempel till de unga : Man ska köpa bostäder.
              Han hänvisar till den utredning som är på gång. Det gör mig orolig.
              Man hänvisar till en utredning som ska ta fram förslag för att
              underlätta för förstagångsköpare.
            </seg>
          </u>
          <u>
            <seg>
              Men oavsett vilka förslag som utredningen lägger fram är det
              inte vad som behövs i detta läge. Vad som behövs är hyresrätter.
              Det är oroväckande. Vad tänker du om detta?
            </seg>
          </u>
          <note>
            Anf. 70 OLA MÖLLER (S) replik:
          </note>
          <u>
            <seg>
              Fru talman! Jag tänker inte recensera den nytillträdde bostadsminis
              ­ terns svar i P1. Om jag tolkar Momodou Malcolm Jallow rätt svarade
              bostadsministern på en rak fråga om hur han skaffade sin första
              bostad och inte om vilket råd bostadsministern hade för människor
              att skaffa sig en bostad, och det är en viss skillnad.
            </seg>
          </u>
          <u>
            <seg>
              Jag håller med Momodou Malcolm Jallow om att det är ett tråkigt
              svar att hänvisa till det parlamentariska läget. Men väljarna
              har gett oss ett resultat att förhålla oss till. Eftersom Socialdemokraterna
              var den enda möjliga regeringsbildaren i nuvarande läge är det
              vad som gäller
            </seg>
          </u>
          <u>
            <seg>
              Skillnaden den här gången mellan med januariavtalet och med den
              nuvarande regeringen är att Vänsterpartiet har varit med och röstat
              fram den här regeringen igen. Jag kommer inte ihåg om ni tryckte
              grönt eller gult. Jag minns faktiskt inte.
            </seg>
          </u>
          <u>
            <seg>
              Hur som helst har vi förhandlat om den frågan. Det är ett klart
              steg framåt utifrån Vänsterpartiets perspektiv. Jag tycker att
              jämförelsen är lite elak att säga att det för Vänsterpartiet nu
              är samma som med januariavtalet.
            </seg>
          </u>
          <note>
            Anf. 71 CARL-OSKAR BOHLIN (M) replik:
          </note>
          <u>
            <seg>
              Fru talman! Det är alltid kul att få komma till kammardebatterna
              och få ta del av Ola Möllers litterära kanon. Förra gången inledde
              han med att citera Goethe. Han sa då att mästaren visar sig i
              sina begränsningar. Jag konstaterar att Ola Möller även den här
              gången drog över sin anförandetid en smula.
            </seg>
          </u>
          <u>
            <seg>
              Det är inte utan att man slås av den kognitiva dissonans som
              råder kring Socialdemokraternas förhållningssätt till hur vi använder
              våra skattemedel. Man är den största kritikern till det man anför
              vara omotiverade vinster i välfärden när det kommer till mjuka
              sektorer. Men man har inga som helst problem med att ösa miljarder
              över privata byggföretag.
            </seg>
          </u>
          <u>
            <seg>
              Det finns naturligtvis en del som tycker att det är välkommet.
              Men frågan är: Är det verkligen ett effektivt sätt att använda
              våra gemensamma pengar i ett land som brottas med betydande problem
              och svårigheter? Det moderata svaret på den frågan är nej, helt
              enkelt eftersom stöden har visat sig på totalen ineffektiva.
            </seg>
          </u>
          <u>
            <seg>
              Det har visat sig att det som byggs i många fall ändå hade byggts.
              Det har visat sig att de som flyttade in i lägenheterna hade kunnat
              efterfråga och ha råd med lägenheterna även om de hade byggts
              utan stödet.
            </seg>
          </u>
          <u>
            <seg>
              I går kom en rapport från SBAB som visar att vi nu på vissa håll
              i landet har en överetablering av hyresrätter , medan det byggs
              alldeles för lite av den boendeform som efterfrågas mest av alla,
              nämligen småhus.
            </seg>
          </u>
          <u>
            <seg>
              Min fråga till Ola Möller är: Vad gör regeringen för att vi ska
              kunna bygga fler småhus i det här landet?
            </seg>
          </u>
          <note>
            Anf. 72 OLA MÖLLER (S) replik:
          </note>
          <u>
            <seg>
              Fru talman! Jag får väl skylla på att jag är vikarie i debatten
              när det gäller att jag drar över talartiden för att få ihop ett
              anförande. Jag är nybörjare på jobbet i detta sammanhang, så det
              kan ha varit därför.
            </seg>
          </u>
          <u>
            <seg>
              Det är en intressant jämförelse med vinster i välfärden. Investeringsstödet
              innebär i praktiken att hyresgästerna får lägre hyror. Det innebär
              att lokalsamhället får nya bostäder så att man kan få liv och
              rörelse i byar och städer där så inte hade varit fallet innan.
              Det gör att människor får bättre möjlighet till arbetspendling.
            </seg>
          </u>
          <u>
            <seg>
              Vinster i välfärden innebär att äldre och elever betalar med
              sin framtid, sin hälsa och sitt välmående för att göda kapitalet.
              Det är en väsentlig skillnad. Det tyder på en viss oförståelse
              från Carl-Oskar Bohlin om fenomenens art att han ens en gång väljer
              att dra den parallellen.
            </seg>
          </u>
          <u>
            <seg>
              När det gäller småhusbyggnationen delar jag uppfattningen att
              det behövs högre småhusproduktion. Skillnaden mellan oss är att
              Moderaterna ställer småhusproduktionen mot hyresgästen. För en
              socialdemokrat är det både och.
            </seg>
          </u>
          <u>
            <seg>
              Givetvis vill vi bygga fler småhus. En fråga vi måste komma till
              rätta med är markfrågan. Den ligger på kommunal nivå. Där vet
              jag att många av Carl-Oskar Bohlins kolleger ute i landet på kommunsidan
              är väldigt snåla med att ge tillgång till nybyggnation och friliggande
              tomter.
            </seg>
          </u>
          <u>
            <seg>
              Frågan är varför inte hela Danderyd, Lidingö eller Täby, där
              människor verkligen skulle vilja bo, kryllar av nybyggarprojekt.
              Det beror inte på att Sveriges riksdag inte vill det, utan det
              beror på att det sitter kommunalråd från Moderaterna och stoppar
              och inte ger människor möjligheten att byg ­ ga småhus där de
              vill och drömmer om att bo.
            </seg>
          </u>
          <note>
            Anf. 73 CARL-OSKAR BOHLIN (M) replik:
          </note>
          <u>
            <seg>
              Fru talman! Det där är en sanning med modifikation. En lång rad
              av de områdesskyddsbestämmelser som i dag ligger som ett betungande
              raster över en väldigt stor del av vår landyta styrs från den
              här kammaren. Ni har inte gjort ett dyft åt det under de senaste
              sju åren vid makten. Det är grunden för problemet.
            </seg>
          </u>
          <u>
            <seg>
              Ett annat problem är att under den här mandatperioden har de
              rödgröna konsekvent röstat nej till alla de förslag som vi har
              lagt fram för att göra det enklare bygga småhus. Det har handlat
              om att reformera lantmäteriet, se till att det går att bygga enklare
              utanför detaljplan och att reformera detaljplaneinstitutet, bara
              för att nämna några exempel. Men för er finns bara subventionspolitiken.
            </seg>
          </u>
          <u>
            <seg>
              Fru talman! För den som bara har hammare ser alla problem ut
              som en spik. Det summerar den socialdemokratiska bostadspolitiken.
              För Socialdemokraterna kan bostadspolitik bara vara subventioner
              i en kolumn och inga regelförenklingar, och det är ett problem.
            </seg>
          </u>
          <note>
            Anf. 74 OLA MÖLLER (S) replik:
          </note>
          <u>
            <seg>
              Fru talman! Det är intressant att Carl-Oskar Bohlin här lyfter
              fram sanningar med modifikation. Det byggs fler småhus nu än under
              förra året Det har stigit med 13 procent. Det byggs fler småhus,
              och antalet ökar under den socialdemokratiskt ledda regeringens
              tid vid makten.
            </seg>
          </u>
          <u>
            <seg>
              Det går inte att bo i en regelförenkling. Hade det varit så att
              regelförenklingar var sättet att tämja marknaden hade det hänt
              en väldig massa. Är det någonting som vi har sysslat med i den
              här kammaren är det regelförenklingar. Åk ut och tala med en bygglovshandläggare
              ! Från PBL 2011 till i dag är det ett virrvarr av nya bestämmelser,
              vilket i grund och botten bara gör att processerna blir längre
              och svårare.
            </seg>
          </u>
          <u>
            <seg>
              I stället för att hålla på och tro att vi kan bo i regelförenklingar
              är det efterfrågesidan vi måste diskutera. Och då är investeringsstödet
              lösningen på bostadskrisen.
            </seg>
          </u>
          <note>
            (Applåder)
          </note>
          <note>
            Anf. 75 OLA JOHANSSON (C):
          </note>
          <u>
            <seg>
              Fru talman! Vad gäller bostadsbyggandet och bostadsmarknadens
              förmåga att leverera bostäder åt de hundratusentals svenskar som
              står i bostadskö har mycket lite förändrats sedan jag stod här
              för ett år sedan.
            </seg>
          </u>
          <u>
            <seg>
              Då kändes det som att vi hade en bred politisk enighet om att
              något behöver göras åt hyresmarknaden. Utredningen om fri hyressättning
              pågick, och utifrån de direktiv som den hade fått såg det lovande
              ut: Från och med den 1 juli ska hyror kunna sättas fritt i nya
              hyresrätter om hyresvärden och hyresgästen är överens om det,
              och vi kommer parallellt med den ordi ­ narie reglerade hyresmarknaden
              att få ett bestånd med mer marknadsanpassade hyror.
            </seg>
          </u>
          <u>
            <seg>
              Två partier är glada för att förslaget stoppades. Vänsterpartiet
              och Sverigedemokraterna motsätter sig båda varje förändring som
              syftar till att skapa en bostadsmarknad som liknar den vi ser
              i många av våra grannländer, fru talman. Vad som kännetecknar
              en sådan marknad är främst att man kan få tag i en bostad utan
              kötid, ofta till en kostnad som motsvarar vad man har råd med
              och med en standard och ett läge som motsvarar vad man är beredd
              att betala.
            </seg>
          </u>
          <u>
            <seg>
              Fru talman! Den 21 juni blev en tuff dag för mig som talesperson,
              när Moderaterna gjorde gemensam sak med Vänsterpartiet och avbröt
              reformeringen av hyressättningen som vi varit överens om att genomföra.
              När det stod klart för dem att det var fel parti som var på väg
              att lyckas med det föll bilan tungt över januariavtalet och de
              reformer på bostadsmarknaden som fanns där.
            </seg>
          </u>
          <u>
            <seg>
              Nu är det upp till Moderaterna och Kristdemokraterna att visa
              på vilket sätt de är beredda att motverka bostadsbristen och segregeringen
              på bostadsmarknaden och få fart på byggandet och renoveringar
              av miljonprogramsområdena med Sverigedemokraternas fot på bromsen.
              Det går an att klaga, men vägen till att själv a åstadkomma något
              har aldrig varit längre än den nu är för Carl-Oskar Bohlin och
              Larry Söder. Jag vet vilken kritik ni har fått utstå för att ni
              sumpade chansen medan den fanns.
            </seg>
          </u>
          <u>
            <seg>
              Det är 207 av 288 rapporterande kommuner som anger underskott
              på bostäder i kommunen som helhet. Det är främst nya på bostadsmarknaden
              som har svårt att ta sig in. Unga, studenter, nyanlända och jobbsökande
              men även äldre personer och personer med funktionsnedsättning
              kan inte få tag i en bostad, säger Boverket i sin årliga bostadsmarknadsenkät.
            </seg>
          </u>
          <u>
            <seg>
              Det är en gradvis förbättring, men långt ifrån vad som skulle
              behövas. Och det visar med all önskvärd tydlighet att bostadsmarknaden
              måste reformeras i grunden. De byggsubventioner som nu behålls
              under ett år för att sedan avvecklas är egentligen helt otillräckliga.
            </seg>
          </u>
          <u>
            <seg>
              Fler och fler byggföretag och fastighetsbolag upptäcker att de
              kan få pengar om de bygger enligt det regelverk som regeringen
              har satt upp. Det är i längden en ohållbar politik att subventionera
              fram alla de tiotusentals hyreslägenheter som behövs. För att
              travestera Ola Möller: Man kan inte heller bo i ett investeringsstöd.
            </seg>
          </u>
          <u>
            <seg>
              Stöd ska, om det finns, kunna riktas till de svagaste bostadsmarkna
              ­ derna, där bostäder behövs men inga byggföretag vågar satsa.
              Stöd ska kunna riktas till bostäder åt de hushåll som inte har
              råd att efterfråga en bostad och som hyresvärdar tvingas neka
              för att de inte uppfyller inkomstkraven. Jag välkomnar utredningen
              om en socialt hållbar bostadspolitik men menar att det inte räcker
              att bara skruva på systemen när de är felaktiga i grunden.
            </seg>
          </u>
          <u>
            <seg>
              Sverige är moget att föra en diskussion om hur man med hjälp
              av en ny social bostadssektor, efter förebilder från liknande
              länder, kan se till att det för utvalda målgrupper byggs och upplåts
              bostäder. Det handlar om hushåll med begränsade finansiella resurser
              som lider av strukturell hemlöshet.
            </seg>
          </u>
          <u>
            <seg>
              Stockholm Stadsmissions rapport, som Emma Hult refererade till,
              presenterades tidigare i dag. Den underströk det som Centerpartiet
              varit först ut med att kräva: en ny social bostadssektor som kommer
              till rätta med den strukturella hemlösheten.
            </seg>
          </u>
          <u>
            <seg>
              Trots att Centerpartiet har medverkat till att förbättra och
              vässa investeringsstöden medan vi var med och förhandlade om budgetar
              har vi hela tiden förespråkat en annan politik, som pressar kostnader
              och stärker förutsättningar att i de flesta fall bygga efter marknadsmässiga
              principer.
            </seg>
          </u>
          <u>
            <seg>
              Fru talman! Sverige är på väg att hämta sig ur en pandemi. För
              oss är det viktigaste att skapa en tillväxt i ekonomin, att pressa
              ned arbetslösheten och långtidsarbetslösheten och att stärka jobbskapande
              och företagande. Då krävs insatser i budgeten för att bland annat
              finansiera nystartsjobb och samtidigt ta bort arbetsgivaravgifterna
              för dem som anställer arbetslösa.
            </seg>
          </u>
          <u>
            <seg>
              Klimatpolitiken med grön omställning börjar ge resultat när vi
              ser batterifabriker och lyckosamma försök att tillverka fossilfritt
              stål. Det har redan skapat en byggboom i de berörda städerna,
              Luleå och Skellefteå. Vi fortsätter satsningen och utvidgar den
              till energilagring, tillverkning av vätgas, modern återvinningsteknik
              och minusutsläpp.
            </seg>
          </u>
          <u>
            <seg>
              En ny flotta av fossilfria fordon för tunga transporter byggs
              ut med särskilda premier. För att kunna ta till vara all den förnybara
              el som produceras främst genom vind, vatten och sol behöver kraftnäten
              byggas ut och moderniseras.
            </seg>
          </u>
          <u>
            <seg>
              Omställningen av fordonsflottan omfattar både personbilar och
              jordbruks- och arbetsmaskiner. Satsningar på förnybara bränslen
              och el inom flyget behöver göras om människor ska kunna förflytta
              sig igen. Sverige är ett avlångt land, fru talman, och flyget
              är lika nödvändigt som ett heltäckande elnät med god kapacitet
              och bredband till alla hushåll.
            </seg>
          </u>
          <u>
            <seg>
              Klimatförändringarna sker här och nu. Vi behöver bygga samhällen
              som klarar av ökande vattenmängder på hårdgjorda ytor i våra städer
              och som kan leda bort översvämningar, minska skredrisker längs
              stränder och stoppa övergödningen i vattendragen vid allt tätare
              hundraårsregn.
            </seg>
          </u>
          <u>
            <seg>
              Centerpartiet vill genomföra de största satsningarna någonsin
              på att bygga ut bredband. Vi tänder gatubelysning, rustar upp,
              bygger ut och tjälsäkrar vägnätet på landsbygden och håller mackar
              öppna för att skapa förutsättningar för människor att bygga, bo
              och verka utanför storstäderna.
            </seg>
          </u>
          <u>
            <seg>
              Ett enklare strandskydd är inte en del av budgeten, men det kommer
              att bidra till att små orter kan växa och att man kan bygga nytt
              och bygga invid sjöar och vattendrag. Utan att ta en enda krona
              i anspråk från skattebetalarna sätter vi fart på bostadsbyggandet
              i de delar av Sverige där man hindrats av rigida och orimliga
              strandskyddsbestämmelser
            </seg>
          </u>
          <u>
            <seg>
              För att få stopp på skjutningar, narkotikahandel och hot och
              våld mot kvinnor stärker vi rättskedjan och ger polisen förutsättningar
              att visa sig i de utsatta områdena, att utreda brott och att lagföra
              kriminella, kvinnomisshandlare och våldtäktsförövare.
            </seg>
          </u>
          <u>
            <seg>
              Det förebyggande arbetet mot gängkriminaliteten är viktigast.
              För oss är det viktigt att lyfta de goda exemplen från utsatta
              områden som likt Gårdsten i Göteborg vänt utvecklingen genom att
              involvera de boende, vara tydliga med kravställningen och samverka
              med de lokala näringsidkarna. Renoveringen av våra värst utsatta
              områden och energieffektiviseringen av 60 år gamla bostäder från
              miljonprogrammet är kanske vår allra största utmaning nu.
            </seg>
          </u>
          <u>
            <seg>
              Nära vård, bra skolor och yrkesutbildningar som ger vägar in
              i arbetslivet är andra områden vi satsar på i den budget på 35
              miljarder kronor extra som till någon del finansieras med neddragningar
              inom det utgiftsområde som i dag debatteras här. Det är omprioriteringar
              som jag kan motivera eftersom jag ser, och har beskrivit, andra
              behov som är viktigare än många av dem som görs inom utgiftsområde
              18.
            </seg>
          </u>
          <u>
            <seg>
              Fru talman! Jag beklagar att Sverige har en bostadsmarknad som
              i sig årligen kräver flera miljarder av skattebetalarnas pengar
              för att kompensera för sitt bristande funktionssätt. Sverige behöver
              verkligen fler bostäder, men vi behöver också sänka byggkostnaderna,
              bygga mer i trä och förenkla planprocesserna för att korta tiden
              från idé till inflyttningsklar bostad.
            </seg>
          </u>
          <u>
            <seg>
              Lantmäteriet behöver korta sina handläggningstider och beta av
              köerna till fastighetsbildningen. Vi anser att deras verksamhet
              borde kunna utmanas av andra aktörer. Vi tror på att öppna och
              kostnadsfria data från lantmäteriet kan underlätta för alla aktörer
              som vill medverka till att bygga samhällen – kommuner, stat, myndigheter
              och inte minst företagen i byggbranschen.
            </seg>
          </u>
          <u>
            <seg>
              Fru talman! Jag skulle gärna se att den bostadspolitiska debatten
              följer med oss in i valåret. Ingenting kan vara viktigare än att
              skapa tryggare och modernare bostäder i utsatta områden, att minska
              trångboddheten och att få stopp på kriminellas övertagande av
              bostadsrättsföreningar och svarthandel med hyreskontrakt.
            </seg>
          </u>
          <u>
            <seg>
              Att bygga en mångfald av bostäder med trädgårdsstäder, egnahem
              och hyres- och bostadsrätter på det sätt som nu görs längs Norrlandskusten
              där jobben skapas ser vi som positivt. Vi tror att satsningar
              som Centerpartiet gör på grön omställning, trygghet, vård och
              skola och på att stärka landsbygden med äganderätt till skogen
              och ett enklare strandskydd bidrar till det.
            </seg>
          </u>
          <note>
            Anf. 76 MOMODOU MALCOLM JALLOW (V) replik:
          </note>
          <u>
            <seg>
              Fru talman! När jag lyssnar på er politik och när jag hör Ola
              Johanssons anförande hör jag gnällande om marknadshyror. Det känns
              som att man inte har gått vidare från det. Majoriteten av svenska
              folket har talat och sagt: Vi vill inte ha detta. Forskarna har
              talat. All empiri har talat emot det. Vi har visat här i riksdagen
              att det inte kommer att gå igenom. Det är bara att släppa det
              och gå vidare.
            </seg>
          </u>
          <u>
            <seg>
              Det är denna kognitiva dissonans jag hela tiden hänvisar till
              när jag pratar med Centerpartiet. Man vill helt enkelt inte tro
              att man kan ha fel. Man har rätt avsett vad forskningen säger.
              Man har rätt oavsett vad svens ­ ka folket säger, som man påstår
              sig representera. Man bara tror det. Släpp det! Så länge Vänsterpartiet
              är här kommer vi aldrig att acceptera marknadshyror.
            </seg>
          </u>
          <u>
            <seg>
              Jag vill också säga att all politik från Centerpartiet går ut
              på att försäm ­ ra allt för hyresgästen. Man vill ta bort stödet
              till renovering och energi ­ effektivisering. Centerpartiet vill
              profilera sig som ett grönt parti, och jag förstår inte hur detta
              rimmar med den profileringen. Man vill vara ett grönt parti men
              vill ändå ta bort just den satsning som ska hjälpa till med energi
              ­ effektivisering. Hur går det ihop?
            </seg>
          </u>
          <u>
            <seg>
              Man vill ta bort allt stöd som har med bostadsbyggande att göra,
              men hyckleriet kommer när det gäller stöd som går till de rika.
              Allt stöd som går till de välbärgade, till de ägda bestånden,
              är Centerpartiet väldigt villigt att satsa på. När det handlar
              om 140 miljarder i rot sedan 2009 är det inget problem. Men när
              det handlar om 16 miljarder som går till hyresgäster låter det
              varenda gång från Centerpartiet: Nej, det vill vi inte. Varför?
            </seg>
          </u>
          <note>
            Anf. 77 OLA JOHANSSON (C) replik:
          </note>
          <u>
            <seg>
              Fru talman! Vi kan konstatera att detta är en ideologisk debatt.
              Momo ­ dou Malcolm Jallow och jag kommer aldrig att vara överens
              om den grundläggande synen på vad som driver samhället framåt
              och vad som skapar investeringar som är till nytta för alla som
              bor och lever i Sverige. Här kan vi vara väldigt överens om att
              vi inte är överens och troligtvis aldrig kommer att bli det.
            </seg>
          </u>
          <u>
            <seg>
              Varför släpper jag inte frågan om att reformera hyressättningen?
              Jo, därför att vi vet att det nuvarande systemet, bruksvärdessystemet,
              som hade sina styrkor i ett skede, är omodernt och hindrar de
              nyinvesteringar och renoveringar av exempelvis miljonprogrammet
              som vi talade om tidigare. Vi var gemensamt i civilutskottet ute
              och besökte en kommun nära Stockholm där vi ganska tydligt fick
              ta del av den forskning som säger att bruksvärdessystemet har
              precis den effekt på nysatsningar, nybyggnation och renoveringar
              som vi inte vill se.
            </seg>
          </u>
          <u>
            <seg>
              Att Momodou Malcolm Jallow i sin replik hänvisar till forskning
              på det här området tycker jag är hårresande. De flesta experter,
              även inom våra myndigheter som har ansvar för bostadsfrågorna
              i Sverige, är ganska överens om att det finns en kritik mot det
              system som Momodou Malcolm Jallow så gärna förfäktar. Det finns
              dessutom erfarenheter från andra länder, inte minst Finland, Österrike
              och Nederländerna, som visar att det finns andra vägar att gå
              än den svenska modellen i det här fallet. Vi kan alltså vara överens
              om att vi inte är överens.
            </seg>
          </u>
          <u>
            <seg>
              När det gäller energieffektiviseringar ser vi stora möjligheter
              med de energideklarationer som finns och de klimatdeklarationer
              som är under framtagande. Jag tror att starka men också enhetliga
              krav på byggindustrin, eller på fastighetsägare i det här fallet,
              är vägen framåt. Jag är också övertygad om att vi inte har sett
              slutet på utvecklingen av det hållbara byggandet i exempelvis
              trä och industriella processer inom bostadsbyggandet som drivs
              just av privata företags vinstintresse och angelägenhet att tillgodose
              en marknad som skriker efter bostäder.
            </seg>
          </u>
          <note>
            Anf. 78 MOMODOU MALCOLM JALLOW (V) replik:
          </note>
          <u>
            <seg>
              Fru talman! Om jag förstår Ola Johansson rätt är det dåligt för
              miljön att satsa på energieffektivisering. Det är nämligen detta
              det innebär. Vi har en satsning på energieffektivisering, och
              då säger Centerpartiet att vi måste ta bort den. Gör vi det är
              det bra för miljön. Jag förstår inte. Det är obegripligt. Förklara
              för mig: Hur kan det vara bra att ta bort en satsning vars enda
              syfte är att förbättra miljön? Hur kan det vara bra att ta bort
              den? Det måste du förklara, om inte för mig så för dina egna väljare.
            </seg>
          </u>
          <u>
            <seg>
              Det finns vidare ett djupt förakt för hyresgäster inom Centerpartiet.
              Förra veckan hade vi ett förslag här som skulle stärka hyresgästernas
              ställning. Centerpartiet och Ola valde att inte stödja det. Jag
              kan fortfarande inte släppa det. Detta var det enda förslaget
              för att stärka hyresgästernas ställning, och då säger Centerpartiet:
              Nej, ni ska vräkas. Ni ska vara hemlösa. Varför? Du har nu möjlighet
              att förklara.
            </seg>
          </u>
          <note>
            Anf. 79 OLA JOHANSSON (C) replik:
          </note>
          <u>
            <seg>
              Fru talman! Jag kan konstatera att den satsning som Momodou Malcolm
              Jallow nu hyllar är ny. Detta är ett stöd som vi inte har med
              i vårt budgetalternativ, och det finns inte heller i det som vann
              riksdagens gillande.
            </seg>
          </u>
          <u>
            <seg>
              Jag var ganska tydlig i mitt anförande. Jag var till och med
              så ärlig att jag sa att Centerpartiet inte gör några satsningar
              på utgiftsområde 18 efter ­ som vi anser att andra saker är viktigare
              i sammanhanget. Vi tror faktiskt att det finns större och viktigare
              satsningar att göra på energi- och klimatområdet än dem som Momodou
              Malcolm Jallow efterfrågar. Jag är helt övertygad om att en tuffare
              kravställning från statens sida är minst lika verkningsfull. Det
              ligger inte heller i någon fastighetsägares intresse att låta
              sitt bestånd förfalla, förfaras och sluka mer energi än vad som
              är nödvändigt. Det är vår uppfattning. Jag har också pratat om
              energilagring. Jag har pratat om satsningar på vätgas. Jag hade
              tänkt prata om ett bonus malus-system som gör att vi ställer om
              vår fordonsflotta till fossilfria fordon, och så vidare.
            </seg>
          </u>
          <u>
            <seg>
              När det gäller synen på hyresgäster har vi en annan åsikt än
              Momodou Malcolm Jallow.
            </seg>
          </u>
          <note>
            Anf. 80 CARL-OSKAR BOHLIN (M) replik:
          </note>
          <u>
            <seg>
              Fru talman! Ola Johansson nämner den 21 juni som någon form av
              lägsta punkt för Centerpartiets aktier i denna parlamentariska
              församling under mandatperioden. Faktum är dock att detta bara
              är datumet då det alla vi andra redan har vetat sedan januariavtalet
              ingicks kom i kapp Centerpartiet , nämligen att ni har bedrivit
              en charad och låtsats inte vara beroende av ett parti som det
              visade sig att ni var beroende av.
            </seg>
          </u>
          <u>
            <seg>
              Ola Johanssons problem har funnits ända sedan han ingick januariöverenskommelsen.
              Under en hel mandatperiod har han nu behövt gå runt och låtsas
              att han i grunden ställer sig bakom och tror på investeringsstöd.
              Nu får vi läpparnas bekännelse efter att januariavtalet har fallit.
              Investeringsstöd är inte någonting att hänga i granen; det ska
              vi över huvud taget inte ha.
            </seg>
          </u>
          <u>
            <seg>
              Problemet med detta, fru talman, är att Centerpartiet befinner
              sig i en fantasivärld som inte har någon bäring på hur den parlamentariska
              församlingen ser ut. Då måste man låtsas förespråka saker som
              man inte är för, och när sedan verkligheten kommer i kapp delger
              man sitt hjärtas mening.
            </seg>
          </u>
          <u>
            <seg>
              Anledningen till att ni kunde göra detta är att M, KD och SD
              har förhandlat en budget tillsammans. Anledningen till att den
              gick igenom var att vi fick benäget stöd av just Centerpartiet
              i den avgörande voteringen. Men inte heller det vill ni låtsas
              om.
            </seg>
          </u>
          <u>
            <seg>
              Fru talman! Centerpartiets problem är att man låtsas att man
              befinner sig på en plats i svensk politik som inte finns.
            </seg>
          </u>
          <note>
            Anf. 81 OLA JOHANSSON (C) replik:
          </note>
          <u>
            <seg>
              Fru talman! Tyvärr räckte inte min talartid till för att avsluta
              svaret till Momodou Malcolm Jallow. Jag skulle vilja tillägga
              att vi visst tänker på hyresgästerna. Vi tänker på de hyresgäster
              som skulle vilja bli hyresgäster, det vill säga de som står längst
              ifrån bostadsmarknaden. Dessa tänker Vänsterpartiet inte alls
              på. Man skyddar sina egna intressen och de befint ­ liga hyresgästerna.
              Det ska man väl göra, men man måste bredda perspektivet.
            </seg>
          </u>
          <u>
            <seg>
              Till Carl-Oskar skulle jag vilja säga att den 21 juni var en
              ödesdag för diskussionen om hur vi reformerar hyressättningsmodellen.
              Jag tror att både Carl-Oskar Bohlin och jag själv trodde på det
              förslag som var på väg att presenteras. Jag ser också att Carl-Oskar
              Bohlin nickar instämmande.
            </seg>
          </u>
          <u>
            <seg>
              Jag kan lova Momodou Malcolm Jallow att jag inte kommer att ta
              upp den här frågan mer såvida jag inte får besked från främst
              Moderaterna om hur de tänker driva den här frågan vidare. Kommer
              Moderaterna att få med bromsklossen – Sverigedemokraterna – på
              att reformera hyressättningsmodellen? Då är jag jättenöjd och
              kan förenas med Moderaterna i att argumentera för det.
            </seg>
          </u>
          <u>
            <seg>
              Jag är helt övertygad om att detta är någonting som måste komma
              till. Med tanke på att vi inte har en reformering av hyressättningen
              är vi tvingade att betala privata byggföretag för att bygga, och
              det är ju ett system som vi vill komma ifrån.
            </seg>
          </u>
          <u>
            <seg>
              När vi i Centerpartiet förhandlade om modellen för investeringsstöd
              var vi väldigt noga med att detta skulle vässas. Det skulle sättas
              av en pott till landsbygdskommunerna, och det skulle gå att sätta
              av en del av beståndet till sociala ändamål. Dessa saker fanns
              inte med i systemet tidigare. Det fanns också idéer om hur detta
              skulle kunna utvecklas framöver.
            </seg>
          </u>
          <u>
            <seg>
              Med den position som vi har i dag är jag helt övertygad om att
              vi behöver komma bort från subventionspolitiken. Vi behöver skaffa
              ordentliga incitament för bostadsbyggandet. Där tror jag att Carl-Oskar
              Bohlin och jag är ganska överens.
            </seg>
          </u>
          <note>
            Anf. 82 CARL-OSKAR BOHLIN (M) replik:
          </note>
          <u>
            <seg>
              Fru talman! Det är ju inga objektiva omständigheter i verkligheten
              som har förändrats, utan det är bara Centerpartiets parlamentariska
              situation i den här kammaren som gör att man nu kovänder 180 grader.
              Det är ändå av ganska stor betydelse var man landar i denna fråga.
            </seg>
          </u>
          <u>
            <seg>
              Vad beträffar den 21 juni handlade detta om huruvida det fanns
              ett förtroende för regeringen eller inte. Det gjorde det inte,
              för ni hade ingått ett avtal på falska premisser. Ni hade låtsats
              som att ni hade en majoritet som ni i själva verket inte hade.
            </seg>
          </u>
          <u>
            <seg>
              Att man behandlar riksdagen med charader, som om det vore en
              lekstuga, undergräver såklart förtroendet för den institution
              vi nu finns i. Jag hoppas att Centerpartiets lärdom av detta är
              att man börjar förhålla sig till det parlament som finns, både
              under den tid som återstår fram till valet och efter nästa val.
            </seg>
          </u>
          <note>
            Anf. 83 OLA JOHANSSON (C) replik:
          </note>
          <u>
            <seg>
              Fru talman! I postfacket fanns en liten röd skrift som producerats
              av en tankesmedja som är Moderaterna närstående. I den beskriver
              man hur det ideala bostadspartiet ser ut. Det är ett parti som
              förespråkar den typ av reformering på bostadsmarknaden som Centerpartiet
              har stått för hela tiden.
            </seg>
          </u>
          <u>
            <seg>
              Jag tycker att detta uppfordrar Carl-Oskar Bohlin och hans partikamrater
              och samarbetskamrater att se till att även de inkluderas i den
              krets av partier som uppfyller tankesmedjans krav på hur en bra
              bostadspolitik behöver utformas. Jag konstaterar att Centerpartiet
              har varit först ut på den banan.
            </seg>
          </u>
          <note>
            Anf. 84 MOMODOU MALCOLM JALLOW (V):
          </note>
          <u>
            <seg>
              Fru talman! Nu är vi här igen. I Vänsterpartiets budgetmotion
              Röd politik för en grön omställning föreslår vi en återstart av
              den svenska ekonomin efter coronapandemin. Vi vill se en stor
              grön och modern omställning av samhället som skapar utveckling
              och arbetstillfällen i hela landet.
            </seg>
          </u>
          <u>
            <seg>
              Krishanteringen i dag handlar även om att reparera de stora skador
              som nyliberala ekonomiska teorier har orsakat vårt samhälle de
              senaste 30 åren. Den politiska utvecklingen har alltför länge
              dominerats av nedmontering av vår gemensamma välfärd och våra
              trygghetssystem.
            </seg>
          </u>
          <u>
            <seg>
              Fru talman! Välfärdens underfinansiering, klimatkrisen och den
              höga arbetslösheten hänger samman med den skeva omfördelningspolitik
              vi har i Sverige. När kapitalet samlas hos ett fåtal används det
              inte för att investera i det gemensamma.
            </seg>
          </u>
          <u>
            <seg>
              Vi i Vänsterpartiet vill ändra på detta. Vår politik skapar i
              stället välfärd som kommer alla i samhället till del – inte bara
              de rika. I vår motion för utgiftsområde 18 återspeglas allt detta
              tydligt.
            </seg>
          </u>
          <u>
            <seg>
              Som en del av den överenskommelse som vi i Vänsterpartiet ingick
              med de två tidigare regeringspartierna stödde Vänsterpartiet deras
              budgetförslag i kammaren eftersom vårt eget förslag till budget
              hade fallit. Men, fru talman, i slutskedet av utskottsberedningen
              av budgetpropositionen – dagen före den planerade justeringen
              – inkom M, SD och KD med ett gemensamt budgetförslag. Detta har
              försvårat processen.
            </seg>
          </u>
          <u>
            <seg>
              Vänsterpartiet anser att regeringens budgetförslag i sin helhet
              är bättre för Sverige än det blåbruna alternativ som vi diskuterar
              här i dag. Högerns förslag genomsyras av nationalkonservativa
              värderingar som Vänsterpartiet aldrig kan ställa sig bakom.
            </seg>
          </u>
          <u>
            <seg>
              Fru talman! Eftersom riksdagsmajoriteten i det första steget
              av budgetprocessen har gett budgetpolitiken en annan inriktning
              än den Vänsterpartiet önskar avstår jag från ställningstagande
              när det gäller anslagsfördelningen inom utgiftsområde 18. Vänsterpartiets
              förslag inom utgiftsområ ­ de 18 är en del av Vänsterpartiets
              budgetalternativ, som är en helhet.
            </seg>
          </u>
          <u>
            <seg>
              I Vänsterpartiets budget för utgiftsområde 18 för år 2022 återfinns
              en stor satsning på bostäder för dem som allra mest behöver det
              i bostadsbristens Sverige, det vill säga en satsning på alla de
              människor i vårt samhälle som inte har stora resurser på banken
              men som ändå behöver ett tryggt och långsiktigt boende.
            </seg>
          </u>
          <u>
            <seg>
              Vår budget präglas av en hög ambition att ställa om till ett
              modernt, grönt samhälle. Bygg- och energisektorn spelar en mycket
              viktig roll i samhällets omställning, och detta måste tydligt
              återspeglas i en budget för riksdagens utgiftsområde 18 .
            </seg>
          </u>
          <u>
            <seg>
              Sammantaget anvisar Vänsterpartiet ungefär 6,3 miljarder kronor
              mer än den blåbruna budgeten för utgiftsområde 18 för 2022 och
              drygt 5,7 miljarder mer än regeringens eget budgetförslag.
            </seg>
          </u>
          <u>
            <seg>
              Fru talman! Behovet av investeringar inom samhällsplanering,
              bostadsförsörjning och bostadsbyggande är omfattande. Bostadsbristen
              är stor, och behovet av hyresrätter med rimliga hyror är enormt.
              Bostäder måste byggas, och de måste byggas klimatsmart.
            </seg>
          </u>
          <u>
            <seg>
              Dessutom är det befintliga flerbostadsbeståndet i stort behov
              av renovering och klimatanpassning. Om staten inte stöder denna
              så viktiga omställning ekonomiskt kommer det att slå hårt mot
              samhällets allra fattigaste hyresgäster.
            </seg>
          </u>
          <u>
            <seg>
              Med klimatsmarta investeringsstöd kan samhället bidra till allt
              detta. Vinsten är ett klimatsmart samhälle utan hemlöshet och
              utanförskap.
            </seg>
          </u>
          <u>
            <seg>
              Fru talman! När regeringen nu väljer att minska stödet för energieffektivisering
              med hela 1,2 miljarder, så som den blåbruna budgeten föreslår,
              väljer Vänsterpartiet i stället att öka stödet med drygt 2,2 miljarder
              jämfört med högerns budget.
            </seg>
          </u>
          <note>
            För att ytterligare öka takten i byggandet av klimatsmarta hyresrätter
            med rimliga hyror ökar Vänsterpartiet anslaget Investeringsstöd
            för anordnande av hyresbostäder och bostäder för studerande med
            2 miljarder kronor jämfört med utskottets förslag.
          </note>
          <u>
            <seg>
              Vi vill också att investeringsstödet mycket tydligare än i dag
              ska knytas till klimatmålen och att högre krav på klimatsmarta
              bostäder ska ställas när stöd beviljas.
            </seg>
          </u>
          <u>
            <seg>
              Fru talman! I syfte att öka byggandet av flerbostadshus i trä
              föreslår vi dessutom att det inrättas ett nytt anslag på 1 miljard
              kronor – ett investeringsstöd för uppförande av klimatsmarta flerbostadshus
              i trä. Ett ökat industriellt träbyggande ger inte bara klimatfördelar
              utan bidrar också till att arbetstillfällen skapas utanför städerna,
              precis där jobben så väl behövs.
            </seg>
          </u>
          <u>
            <seg>
              En annan viktig reform i Vänsterpartiets budget handlar om statliga
              topplån. Även detta syftar till att öka byggandet av hyresrätter
              med rimliga hyror, och det bidrar också till att öka konkurrensen
              i byggbranschen.
            </seg>
          </u>
          <u>
            <seg>
              Fru talman! Utöver detta föreslår vi att kommunerna ska stödjas
              i sitt arbete med att ta fram klimatneutrala byggplaner och att
              olika aktörer ska få stöd till projekt som bidrar till att skapa
              klimatsmarta stadsdelar. Dessutom lägger vi fram förslag som skulle
              öka tillgängligheten och underlätta för fler människor att få
              tillgång till samhället på likvärdiga villkor.
            </seg>
          </u>
          <u>
            <seg>
              Fru talman! Låt mig prata om högerpartiernas – de blåbrunas –
              budget.
            </seg>
          </u>
          <u>
            <seg>
              Det är inte flyktingar som har skapat problemen på den svenska
              bostadsmarknaden, som de bruna påstår. Inte heller är det investeringsstöd
              eller energieffektiviseringsstöd som har skapat bostadsbristen,
              hemlöshe ­ ten, trångboddheten och alltmer segregerade bostadsområden.
            </seg>
          </u>
          <u>
            <seg>
              I stället är det högerns egna avregleringar och nedmonteringen
              av den statliga bostadspolitiken som lagt grunden för dagens situation.
              Avregleringarna började på 90-talet och har sedan fortsatt så
              snart borgarna haft en ny stund vid makten. Att Socialdemokraterna
              i stor utsträckning har accepterat de förändringar som genomförts
              av borgerliga regeringar har banat vägen fram till där vi befinner
              oss i dag. På bara ett par årtionden förvandlades bostaden från
              att vara en del av välfärden, en social och mänsklig rättighet,
              till en privatsak. I dag är bostaden en simpel handelsvara, som
              vilken annan vara som helst.
            </seg>
          </u>
          <u>
            <seg>
              Fru talman! Nu fortsätter det. Intentionen i den budget som har
              lagts fram av riksdagens blåbruna partier är tydlig. Med ett enda
              penseldrag raderar man ut den bostadspolitik som äntligen, efter
              så många år, började ta form. Investeringsstödet avvecklas, och
              det avvecklas snabbt. Och hur vi än vrider och vänder på denna
              budget är det hyresgästerna som drabbas, framför allt de med lägst
              inkomster.
            </seg>
          </u>
          <u>
            <seg>
              Fru talman! Högern säger att man avvecklar investeringsstödet
              efter ­ som det inte löser de grundläggande problem som är orsaken
              till bostadsbristen. Men är inte bristen på bostäder det grundläggande
              problemet med bostadsbristen? Och i så fall: Hur kan de 50 000
              hyresbostäder som investeringsstödet har bidragit till inte vara
              en del av lösningen på bostadsbristen? Det är svårbegripligt.
              Jag kan inte förstå det.
            </seg>
          </u>
          <u>
            <seg>
              Låt mig citera. ” Utan investeringsstödet kommer bostadsbyggandet
              att minska kraftigt i hela landet. – – – Sveriges politiker, oavsett
              partitillhörighet, måste inse att investeringsstödet är helt avgörande
              för att bygga bort bostadsbristen . – – – De forna allianspartierna
              och Sverigedemokraterna – vill nu avskaffa stödet. Helt utan att
              presentera andra lösningar. ” Man skulle kunna tro att det är
              Vänsterpartiets ord, mina ord. Men så skrev i själva verket företrädare
              för bland annat byggindustrin i en nyligen publicerad artikel
              i Dagens industri. Och precis så är det.
            </seg>
          </u>
          <u>
            <seg>
              Sedan investeringsstöden infördes 2016 har de kostat 16 miljarder.
              Under bara dessa år har de alltså resulterat i att hela 50 000
              hyresbostäder med rimliga hyror har byggts eller börjat byggas.
              Men högern tar bort stödet, för att det, enligt dem, inte är effektivt
              och inte träffsäkert.
            </seg>
          </u>
          <u>
            <seg>
              Samtidigt fortsätter det att regna miljardbelopp i form av bidrag
              till de ägda bostadsformerna, även i årets budget. Alla dessa
              bidrag gynnar bara dem som redan har det bäst.
            </seg>
          </u>
          <u>
            <seg>
              Fru talman! Sedan 2009 har runt 140 miljarder delats ut i rotbidrag.
              Det är ofantligt mycket pengar, som har gått till ombyggnationer
              av kök och badrum som i många fall inte ens skulle behöva bytas
              ut. Hur effektivt är detta bidrag, kan man fråga sig. Rotbidragets
              träffsäkerhet är det å andra sidan inga problem med. Det träffar
              med skarp precision de rikaste. Mest rotbidrag har getts till
              rika kommuner och minst till fattiga. Åtta gånger mer rotbidrag
              har gått till Danderyd än till Haparanda.
            </seg>
          </u>
          <u>
            <seg>
              Under perioden 2009–2019 har vi skattebetalare, genom rotbidrag,
              skänkt 6,7 miljarder i bidrag till personer med en årsinkomst
              över 1 miljon. Bara under 2019 delades 3,6 miljarder ut till personer
              med en årsinkomst över 500 000. Skatteverkets siffror är lika
              tydliga som den blåbruna budgeten; vi ska ta från de fattiga och
              ge till de rika. Den som har mycket tycks aldrig bli nöjd. Den
              vill alltid ha mer. Men är det verkligen så vi ska använda våra
              gemensamma skattepengar? Är det rimlig fördelningspolitik?
            </seg>
          </u>
          <u>
            <seg>
              Dessa 6,7 miljarder kronor, som gick till miljonärer, kunde i
              stället ha använts till att påbörja byggande av ytterligare 20
              000 hyresrätter med rimliga hyror. Varför är ett investeringsstöd,
              som i stor utsträckning går till att bygga allmänna bostäder,
              det vill säga bostäder som i någon form ägs av oss alla tillsammans
              och finns kvar för oss alla i framtiden, till mindre nytta för
              samhället än de rikas behov av att riva ut sina kök? Det borde
              vara självklart för alla, fru talman, att det är mer samhällsnyttigt
              att satsa våra gemensamma resurser på att utrota hemlösheten än
              på köksrenoveringar hos de rika.
            </seg>
          </u>
          <u>
            <seg>
              När moderater och andra högerpartier tjatar om att Vänsterpartiet
              alltid vill ha bidrag kan man undra hur de tänker. Kanske tänker
              de: ”Om vi kallar det för avdrag märker ingen att vi får bidrag.”
              Men vi ser, och vi förstår, eftersom varje krona av dessa rikemansbidrag
              måste tas från något annat. Så enkel är matematiken.
            </seg>
          </u>
          <u>
            <seg>
              I det samhälle Vänsterpartiet vill ha bor ingen på gatan, inte
              heller i fattighus eller i Liberalernas behovsbostäder. I Vänsterpartiets
              samhälle har människor egna, trygga hem. Och det ligger ingen
              till last att ens hem är en hyresrätt.
            </seg>
          </u>
          <u>
            <seg>
              Fru talman! Vi ser en blåbrun budget och politik som fortsätter
              att marginalisera och stigmatisera hyresrätten som ett tillfälligt
              boende, bara för att de rika använder hyresrätten för tillfälliga
              pauser i livets olika skeden. Man visar stor respektlöshet och
              stort förakt mot en tredjedel av landets befolkning och deras
              hem.
            </seg>
          </u>
          <u>
            <seg>
              Så länge politiken fortsätter att prioritera de rikas boende
              framför hemlöshet och utanförskap i vårt land kommer Vänsterpartiet
              att fortsätta käm ­ pa för behovet av hyresrätter med rimliga
              hyror inom ramen för en generell bostadspolitik, helt enkelt för
              att ingen annan gör det.
            </seg>
          </u>
          <u>
            <seg>
              Sverige är ett rikt land. Vi har råd att bygga de bostäder som
              behövs, och vi har råd att renovera de bostäder som kräver det.
              Men vi har inte råd med utanförskap och hemlöshet. Det är hög
              tid att våra skattemedel börjar gynna även samhällets mest utsatta,
              fru talman. Det måste till ett skifte i politiken där fokus inte
              längre ligger på att varje år ösa miljarder av skatte ­ medel
              på dem som har det bäst. De enorma summor som i dag subventio
              ­ nerar det ägda boendet borde i stället användas till att bygga
              bostäder till de människor som i dag står längst ifrån allt vad
              bostadsmarknaden heter. Det gör vi genom att bygga mycket inom
              den generella bostadspolitiken och värna allmännyttan.
            </seg>
          </u>
          <u>
            <seg>
              Fru talman! Genomgående i alla högerpartiernas budgetar är den
              enorma oförmågan att förstå vad fattigdom är, vad fattigdom innebär.
              Deras politik handlar bara om att fortsätta sälja ut allmännyttans
              bostäder och göra det enklare för folk att skuldsätta sig. Borgarna
              tycks tro att om de sjuka eller fattigaste bara sparar lite av
              sjukpenningen eller gnetar lite till i sina rutjobb kan de köpa
              en villa vid någon strand eller i alla fall en bostadsrätt i något
              miljonprogram.
            </seg>
          </u>
          <u>
            <seg>
              Det är inte bara sorgligt utan framför allt skrämmande att högern
              på allvar tror att de fattigaste i vårt samhälle egentligen bara
              behöver lite mer förmånliga villkor hos banken för att de ska
              kunna traska iväg och köpa en bostad. Så är det inte. Då har man
              inte förstått någonting alls om vad det innebär att vara fattig.
            </seg>
          </u>
          <u>
            <seg>
              Fru talman! Jag avslutar med att yrka bifall till Vänsterpartiets
              reservation, nummer 1, och jag står bakom vårt särskilda yttrande.
            </seg>
          </u>
          <note>
            Anf. 85 JAKOB OLOFSGÅRD (L):
          </note>
          <u>
            <seg>
              Fru talman! Jag vill börja med att yrka bifall till reservation
              nummer 2.
            </seg>
          </u>
          <u>
            <seg>
              Inom utgiftsområde 18 talar vi om samhällsplanering, bostadsförsörjning
              och byggande samt konsumentpolitik. I dag vill jag lyfta fram
              bostäderna.
            </seg>
          </u>
          <u>
            <seg>
              Fru talman! Jag har haft förmånen att samarbeta med olika arkitekter,
              både i arbetslivet och privat. Det finns olika sorters arkitekter.
              Det finns de som sitter bakom stora datorskärmar eller ritbord
              och sedan kommer och berättar för mig vad jag borde bygga. Sedan
              finns det arkitekter som vid första mötet bjuder in genom att
              sätta sig ned vid ett fikabord och ta en kopp kaffe, för att sedan
              säga: Berätta om dig själv! Berätta vilka ni är! De är genuint
              intresserade av vad jag är intresserad av, vad jag önskar bo i
              och så vidare.
            </seg>
          </u>
          <u>
            <seg>
              Det är på det sättet vi som politiska arkitekter ska forma bostadspolitiken.
              Vi ska inte komma med storskaliga lösningar som enbart fungerar
              på papperet och där alla klumpas ihop till att bo i bostäder som
              visserligen passar alla men ändå inte passar någon.
            </seg>
          </u>
          <u>
            <seg>
              Levande och fungerande bostäder som människor trivs i och älskar
              att bo i växer inte först och främst fram bakom ett ritbord, utan
              de växer fram genom den organiskt fria marknaden, som bildar en
              spontan ordning över tid. Det är när politiken säger: Jag vill
              veta mer om dig.
            </seg>
          </u>
          <u>
            <seg>
              Fru talman! Vi måste även lära oss av historien. Framtida områden
              behöver innehålla blandade boendeformer. I sämre fungerande områden,
              som vi har fått ärva av det som politiken förr ansåg som det bästa,
              behöver vi komplettera med det som saknas, riva det som inte fungerar
              och skapa blandning där det i dag finns för få valmöjligheter.
            </seg>
          </u>
          <u>
            <seg>
              För att lyfta befintliga bostadsområden där ett stort utanförskap
              råder har vi i Liberalerna tagit fram ett program vi kallar Förortslyftet,
              som är klubbat på vårt landsmöte. Det är någonting som jag gärna
              lyfter fram. Jag kommer att nämna det från denna talarstol om
              och om igen, för det finns goda lösningar och goda förslag som
              man kan nå bred uppslutning kring.
            </seg>
          </u>
          <u>
            <seg>
              Även om jag på min lilla tid här inom bostadspolitiken har förstått
              att det finns stora ideologiska skillnader tror jag ändå att det
              finns saker vi kan komma överens om för vårt lands bästa – om
              vi har en öppen famn gentemot varandra och kan tala med varandra,
              vill säga.
            </seg>
          </u>
          <u>
            <seg>
              Låt mig nämna några av dessa förslag. Det handlar till exempel
              om att inrätta en nationell investeringsfond för utsatta områden
              som syftar till att förbättra stadsmiljön. Det är små saker som
              gör skillnad, till exempel fler sopkärl, fler öppna lokaler på
              bottenvåningar, mer grönytor och bättre och tryggare belysning.
            </seg>
          </u>
          <u>
            <seg>
              För oss liberaler har även hyrköp varit en prioriterad sak inom
              bostadspolitiken, och vi hoppas att det ska bli verklighet, detta
              för att hitta fler varierade bostadsformer som skapar mångfald.
              Hyrköp, eller vad man nu vill kalla det, skulle även kunna fungera
              i utsatta områden. Det ger fler människor möjligheten att äga
              sitt boende och långsiktigt stärka sin ekonomiska ställning. Hyrköp
              skulle även stärka ungas möjlighet att få nyproducerade bostäder
              där både insatsen och lånebehovet är lägre.
            </seg>
          </u>
          <u>
            <seg>
              Fru talman! Jag vill i dag särskilt lyfta fram en budgetpost
              i vår budget. Det är anslaget till Boverket om 5 miljoner per
              år. Det är inte det största anslaget i vår budget, men totalt
              blir det 15 miljoner för att ge Boverket uppdraget att ta fram
              och utvärdera en ny trångboddhetsnorm. I vissa delar av Sverige
              är det en stor andel av befolkningen som lever i mycket trånga
              förhållanden. Så vill nog ingen av oss att det ska vara.
            </seg>
          </u>
          <u>
            <seg>
              Trångboddheten är en konsekvens av ett delat land, där människor
              i olika områden har olika stora möjligheter att leva sitt liv
              efter sin egen vilja. Om Boverket kan ta fram en sådan trångboddhetsnorm
              kan vi identifiera dem som lever i trångboddhet och påverkas av
              detta negativt i sin livsmiljö. En sådan norm bör ta hänsyn till
              mycket. Det handlar om bostadsstorlek och antal rum, vilket också
              påverkar hälsan och välmåendet. Detta behövs för att ta fram riktlinjer
              med mål att minska trångboddheten, speciellt i utsatta områden.
            </seg>
          </u>
          <u>
            <seg>
              En sådan kontinuerlig kartläggning kan sätta press på samhällets
              aktörer att ta ansvar för att minska trångboddheten – allt för
              att de sociala klyftorna ska minska mellan utsatta och icke utsatta
              områden. Det är för barnens skull, tänker jag. Det är för att
              de ska få bättre möjligheter i livet, vilket de har rätt till.
              De ska få mindre stressade miljöer, mindre psykisk ohälsa, bättre
              miljö och utrymme för läxläsning samt lekutrymmen.
            </seg>
          </u>
          <u>
            <seg>
              Vi har i debatten även nämnt investeringsstödet. Jag vill kort
              ta upp det. Det har ju knappast blivit som Liberalerna önskar.
              Det är inte dem med lägst inkomster som det går till. Dessutom
              går bara 25 procent av stödet till nybyggnationer i storstadsområden,
              trots att 75 procent av behovet finns just där.
            </seg>
          </u>
          <u>
            <seg>
              Liberalerna vill hellre se andra åtgärder som bosparande, bostadsstiftelser
              som bygger bostäder för att bekämpa hemlöshet och andra åtgärder
              som hjälper dem som står allra längst ifrån bostadsmarknaden.
            </seg>
          </u>
          <u>
            <seg>
              Låt mig ta upp detta med energieffektiviseringen också. Det är
              en god tanke, men den håller inte hela vägen. Risken finns att
              dessa medel går till bolag och företag som inte har skött sig
              väl. Dessutom är det väldigt krångligt och konstigt utformat,
              vilket gör att många privata aktörer väljer att inte använda det.
            </seg>
          </u>
          <u>
            <seg>
              Räntorna är rekordlåga. Byggsektorn går väldigt starkt. Det är
              alltså ett onödigt stöd. Det finns andra sätt att styra klimatåtgärder
              på, och vi bör tänka till om vad vi ska använda våra skattemedel
              till och vilken välfärd vi behöver bygga upp.
            </seg>
          </u>
          <u>
            <seg>
              Det är med dessa budgetramar som vi liberaler sätter oss ned
              vid ritbordet. Vi vill vara de politiska arkitekterna som lämnar
              över en ritning eller en skiss med en konstruktionsberäkning som
              ger en stadig grund att bygga vidare på. Sedan är det upp till
              varje individ och människa att själv skapa och bygga sin bostadsdröm.
            </seg>
          </u>
          <note>
            Anf. 86 MOMODOU MALCOLM JALLOW (V) replik:
          </note>
          <u>
            <seg>
              Fru talman! Låt mig citera vad Liberalerna säger i sitt särskilda
              yttrande: ”Det är fria människor och marknadskrafter, inte subventioner
              till vissa bostadspolitiska insatser, som på allvar möjliggör
              ett ökat bostadsbyggande och lösningar på den bostadsbrist vi
              ser i dag.” Man talar om fria människor, marknadskrafter – inte
              subventioner. Liberalerna tror inte på subventioner.
            </seg>
          </u>
          <u>
            <seg>
              Ni väljer också att ta bort energieffektiviseringen och investeringsstödet.
              Alla stöd och subventioner som ska gå till att bygga hyresrätter
              vill ni inte ha, och det är ju i enlighet med det som jag citerade
              här.
            </seg>
          </u>
          <u>
            <seg>
              Låt mig också ta upp något annat. Det är 16 miljarder som går
              till investeringsstöd. Ni vill inte ha dem. Ni tar bort det. Sedan
              2016 har man med dessa 16 miljarder byggt 50 000 lägenheter med
              rimliga hyror.
            </seg>
          </u>
          <u>
            <seg>
              Den andra subventionen är rotbidrag till de välbärgade. Sedan
              2009 är det 140 miljarder det handlar om – 140 miljarder till
              rika människor som äger sin bostad! Det är människor som har ett
              hem i Sverige och ett hem i Italien på sommaren som de åker till
              och renoverar, och de debiterar skattebetalarna för det.
            </seg>
          </u>
          <u>
            <seg>
              Detta tycker Liberalerna är bra och rimligt, men att ge 16 miljarder
              till fattiga människor för att renovera sina bostäder eller för
              att man ska kunna bygga bostäder med rimliga hyror tycker Liberalerna
              inte är okej. Det är inte rimligt. Jag förstår inte. Det är obegripligt.
            </seg>
          </u>
          <u>
            <seg>
              Om man är mot subventioner, varför är man för bidrag på 140 miljarder
              för att subventionera rika människors liv? Men man är inte för
              16 miljarder till fattiga människor. Är inte det hyckleri? Eller
              har jag och hela Sverige missförstått detta? Förklara, tack!
            </seg>
          </u>
          <note>
            Anf. 87 JAKOB OLOFSGÅRD (L) replik:
          </note>
          <u>
            <seg>
              Fru talman! Även här inser jag att ledamoten och jag står otroligt
              långt från varandra ideologiskt och när det gäller hur vi ser
              på just den fria marknaden.
            </seg>
          </u>
          <u>
            <seg>
              När den fria marknaden fungerar, vilket vi ska underlätta att
              den gör, handlar den om människor. Det är människor som har en
              efterfrågan på hur man vill bo och leva. Det är människor som
              vill påverka. Det är konsumenten som är i fokus.
            </seg>
          </u>
          <u>
            <seg>
              Marknaden och byggföretagen lyssnar in, på samma sätt som den
              goda arkitekten som sätter sig ned och frågar: Vad vill du ha?
              Här svarar en mycket större andel av människorna i dag att de
              vill bo i småhus.
            </seg>
          </u>
          <u>
            <seg>
              Men vi i Liberalerna är också absolut för att vi ska bygga hyresrätter,
              inte bara tillfälligt. Det finns de som vill bo i hyresrätter
              hela livet. Det är okej att göra det. Jag vill bara förtydliga
              det, så att vi inte missförstår varandra.
            </seg>
          </u>
          <u>
            <seg>
              När det gäller andra åtgärder, som rut- och rotavdrag, handlar
              det om att skapa arbetstillfällen. Det tror jag inte heller ledamoten
              är emot att man gör.
            </seg>
          </u>
          <u>
            <seg>
              Nej, subventioner är vi inte för – det är helt rätt uppfattat.
            </seg>
          </u>
          <note>
            Anf. 88 MOMODOU MALCOLM JALLOW (V) replik:
          </note>
          <u>
            <seg>
              Fru talman! Jag kan försäkra min kollega att de som behöver hyresrätter
              också är människor, och det är många som behöver det här. De kanske
              inte kan efterfråga de bostäder som Liberalerna vill ha, men de
              behöver bostäder. Och enligt grundlagen har vi en skyldighet att
              se till att alla som bor i detta land har ett tryggt hem.
            </seg>
          </u>
          <u>
            <seg>
              Jag kan säga så här: Vi står på två helt olika sidor i denna
              fråga. Liberalerna står på de rikas sida. Jag står på de mest
              utsattas sida. Vi bedömer ett lands framgång genom hur landet
              behandlar de m som är mest utsatta i landet. Det är väldigt viktigt.
            </seg>
          </u>
          <u>
            <seg>
              Det pratas om arbetstillfällen. Om en rik person renoverar sitt
              hus i Italien undrar jag hur det skapar arbetstillfällen för svenska
              arbetare. Jag tror inte att det gör det. Jag ser inte det. Det
              är bara vilseledande retorik, som jag inte köper.
            </seg>
          </u>
          <u>
            <seg>
              Dessutom pratar man om förortslyft. Jag tror att det var er partiledare
              som sa att man ska vräka föräldrar till kriminella. Jag kan inte
              begripa Liberalernas politik. Det är fantasi, helt enkelt.
            </seg>
          </u>
          <note>
            Anf. 89 JAKOB OLOFSGÅRD (L) replik:
          </note>
          <u>
            <seg>
              Fru talman! Det blir svårt att mötas, känner jag, i att förstå
              varandras politik. Det spelar nog ingen roll vad jag säger till
              ledamoten. Han kommer envist att ställa rika och fattiga mot varandra
              och skapa polarisering i stället för att komma med konstruktiva
              förslag och lösningar.
            </seg>
          </u>
          <u>
            <seg>
              Bostadsbyggandet går nu upp och ökar. Det är tufft för en barnfamilj
              att spara ihop till detta, på grund av hårda amorteringskrav och
              höga insatskostnader. Men nu ser det ut som att man har lyckats
              spara ihop till det. Och glädjen hos dem som vill äga sin bostad
              är stor. Vi ser nu att fler har möjlighet att göra just detta:
              äga sin bostad och kontinuerligt bygga upp ekonomin.
            </seg>
          </u>
          <note>
            Anf. 90 EMMA HULT (MP) replik:
          </note>
          <u>
            <seg>
              Fru talman! Det var ett intressant anförande av Jakob Olofsgård.
              Det var några saker som jag reagerade på. Som oppositionspolitiker
              nu i denna kammare kan jag ju begära replik lite fritt. Därför
              passar jag på att göra det.
            </seg>
          </u>
          <u>
            <seg>
              Jag är övertygad om att det finns en hel del saker som vi behöver
              komma överens om, precis som ledamoten Olofsgård sa, för landets
              bästa. Jag är också övertygad om att vi behöver en mångfald av
              upplåtelseformer. Hyrköp är en av dem, men det finns även en rad
              andra som jag hoppas att Liberalerna kan tänka sig att närma sig.
              Det handlar om nya former av kollektiv. Det handlar om byggemenskaper.
              Men vi kan också konstatera att hyresrätterna kommer att spela
              en viktig roll för Sverige även i framtiden, framför allt de billiga
              hyresrätterna.
            </seg>
          </u>
          <u>
            <seg>
              Ledamoten Olofsgård är väldigt tydlig med att han inte vill se
              investeringsstödet. Därför är min första fråga: Hur ska vi se
              till att bygga billiga hyresrätter för dem som i dag inte har
              möjlighet att komma in på bostadsmarknaden på grund av hur mycket
              pengar de har i plånboken?
            </seg>
          </u>
          <u>
            <seg>
              Jag kan också konstatera, fru talman, att ledamoten sa: Det är
              inte de med lägst inkomster som får del av dessa bostäder.
            </seg>
          </u>
          <u>
            <seg>
              Jag skulle jättegärna vilja se den rapporten eller den redovisningen,
              för det vi hör från Sveriges kommuner är att de använder dessa
              bostäder också för att tillgodose bostadsbehovet hos dem som står
              absolut längst ifrån bostadsmarknaden. Det handlar bland annat
              om hur man väljer att använda reglerna kring förtur, där kommunerna
              har ett jättestort ansvar.
            </seg>
          </u>
          <u>
            <seg>
              Jag skulle väldigt gärna vilja fråga den liberala ledamoten i
              civilutskottet: Hur vill Liberalerna se till att människor med
              lägst inkomster kommer in på bostadsmarknaden om investeringsstödet,
              som har varit väldigt lyckosamt de senaste åren och som har skapat
              väldigt många bostäder i hela vårt land, inte är ett verktyg i
              ledamotens verktygslåda?
            </seg>
          </u>
          <note>
            Anf. 91 JAKOB OLOFSGÅRD (L) replik:
          </note>
          <u>
            <seg>
              Fru talman! Det är en tro på den entreprenörsanda och den kreativitet
              som finns i Småland, som vi båda två kommer från. Där ser jag
              att lösningarna finns. Det handlar om att skapa billigare hyresrätter
              genom modulhusbyggande och industriellt byggande i trä. Regelförenklingar
              för dessa byggnationer kan skapa lägre byggkostnader.
            </seg>
          </u>
          <u>
            <seg>
              Sedan kostar det att bygga nytt – så är det. Det är väldigt svårt
              att se till att de som har allra lägst inkomster får del av nyproduktionen.
              Här finns det andra saker. Det är förortslyftet i vårt program,
              som vi vill lyfta fram. Det är andra bostadsformer. Som vi nämnde
              är hyrköp absolut en sådan sak som gör att det är enklare att
              få en bostad. Jag säger bostad. Det kan vara en hyresrätt, en
              bostadsrätt eller ett småhus. Det är en bostad. I vilken form
              den ska vara får man välja fritt själv.
            </seg>
          </u>
          <u>
            <seg>
              Men att skapa de allra billigaste hyresrätterna gör man genom
              rörelse på bostadsmarknaden. Det frigör billigare och äldre men
              bra bostäder. De har en lägre hyra än just nyproduktionen. Vi
              måste stimulera nyproduktio ­ nen, inte hämma den, genom att den
              svarar mot den efterfrågan som finns hos den människa som sitter
              vid arkitektens bord och tar en kopp kaffe.
            </seg>
          </u>
          <note>
            Anf. 92 EMMA HULT (MP) replik:
          </note>
          <u>
            <seg>
              Fru talman! Jag har också under mina år som yrkesverksam inom
              byggsektorn och som riksdagsledamot och bostadspolitisk talesperson
              träffat många arkitekter. Men jag vill bara försäkra mig om att
              Liberalerna fortfarande står bakom den reform som vi tillsammans
              har tagit fram om seriellt byggande. Det lät tidigare i ledamotens
              anförande som att det mesta skulle skapas bit för bit, projekt
              för projekt. Jag hoppas att vi kan se bättre regler för seriellt
              byggande och att Liberalerna också fortsatt står bakom den reformen.
              Det vill jag försäkra mig om.
            </seg>
          </u>
          <u>
            <seg>
              Jag har en sista fråga till ledamoten Olofsgård. Vi vet att investeringsstödet
              har gjort absolut störst nytta i de delar av landet där marknaden
              är svag, ofta på landsbygden. Ser inte ledamoten Olofsgård, som
              den landsbygdspolitiska talesperson han är, investeringsstödet
              som ett viktigt verktyg för att vi ska kunna bygga bostäder i
              hela landet?
            </seg>
          </u>
          <note>
            Anf. 93 JAKOB OLOFSGÅRD (L) replik:
          </note>
          <u>
            <seg>
              Fru talman! När det gäller bostadsbyggande på landsbygden handlar
              det också om andra åtgärder, som vi lyfter fram i vår bostadsmotion.
              Det handlar om ett skattebefriat sparande till insatsen. Det handlar
              om att ta bort det skärpta amorteringskravet. Det är enklare att
              bygga sig ett småhus på landet. Jag tror också att det är mångas
              dröm att bo på landsbygden i ett småhus. Men det ska också finnas
              bostadsrätter. De ska på samma sätt byggas på landsbygden. Sedan
              finns det andra åtgärder än just detta.
            </seg>
          </u>
          <u>
            <seg>
              När det gäller just vilka som har fått del av investeringsstödet
              nämnde ledamoten, fru talman, att hon finns med i Junehem. Det
              är ett väldigt fint och bra bostadsbolag hemma i Jönköpings kommun.
              De projekt som jag har besökt i Junehem är väldigt fina.
            </seg>
          </u>
          <note>
            Anf. 94 CARL-OSKAR BOHLIN (M):
          </note>
          <u>
            <seg>
              Fru talman! I går fick Sverige en ny bostadsminister. Om man
              ska välja att se glaset halvfullt får man väl konstatera att den
              nytillträdde Johan Danielsson får svårt att få mindre ur händerna
              än sina två företrädare på den posten.
            </seg>
          </u>
          <u>
            <seg>
              På papperet verkade det ju så bra med alla stora liberala reformer
              som skulle komma ur januariavtalet. Men det bidde inte ens en
              tummetott, fru talman. Den här mandatperioden har tjänat som ett
              skolboksexempel på vad som händer när man är överens på ett intetsägande
              papper men i grunden vill åt helt olika håll. Det är också ett
              smärtsamt exempel på vad som händer när man lever i en fantasivärld
              och låtsas som om parlamentets sammansättning inte har någon betydelse.
            </seg>
          </u>
          <u>
            <seg>
              Dessa charader, fru talman, leder inte bara till att man inte
              får någonting gjort. Det leder också till att man urholkar tilltron
              till hela vår demokrati, eftersom det framstår som om man befinner
              sig i en lekstuga snarare än i rikets högsta folkvalda beslutande
              församling.
            </seg>
          </u>
          <u>
            <seg>
              Allteftersom mandatperioden har fortlöpt tycks verkligheten ha
              kom ­ mit ikapp de flesta partier här i kammaren. Kvar i fantasivärlden,
              även refererad till som ”den breda mitten”, tycks nu bara Centerpartiet
              vara. Janu ­ ariavtalet lovade som bekant reformer på bostadspolitikens
              område. Hit ­ tills har vi mest sett bråk om utredningsdirektiv,
              förseningar och som kro ­ nan på verket en fundamental blåsning
              av Centerpartiet rörande deras påstådda liberalisering av strandskyddet,
              i allt väsentligt skärpningar för dem som vill bygga nära vatten.
              Jag förstår att Miljöpartiet äter tårta, även om de naturligtvis
              hade velat gå ännu längre.
            </seg>
          </u>
          <u>
            <seg>
              Hur kunde vi hamna här? Jo, vi hamnade här eftersom såväl den
              nyss avgångna regeringens regeringsunderlag som den nyss tillträddas
              inte är överens om en gemensam riktning för landet. Man är i grunden
              bara överens om två saker, och det är vad man är emot. För det
              första ska man inte prata med Sverigedemokraterna och för det
              andra ska man lägga ned kärnkraften.
            </seg>
          </u>
          <u>
            <seg>
              Ur de här två ställningstagandena kommer det ingen bostadspolitik.
              Det säger sig självt, och det är precis vad vi nu har fått se.
              Den nytillträdda regeringen saknar, vad jag kan bedöma, helt politik
              för att göra det enklare att bygga den boendeform som just nu
              är den mest efterfrågade, nämligen småhus.
            </seg>
          </u>
          <u>
            <seg>
              Som jag nämnde i ett tidigare replikskifte kom den statliga bolåneaktören
              SBAB i går med en rapport som visar tydliga indikationer på överetablering
              av dyra hyresrätter på olika håll i Sverige och en kraftig underproduktion
              av den mest efterfrågade boendeformen, nämligen småhus. Det här
              är naturligtvis problematiskt, och det borde vara problematiskt
              även för en regering som i grunden inte har särskilt mycket till
              övers för att folk ska kunna äga sin bostad under rimliga förutsättningar.
            </seg>
          </u>
          <u>
            <seg>
              Det borde dock vara av intresse även för en rödgrön eller enbart
              rödröd regering, eftersom småhusbyggandet sätter fart på flyttkedjorna.
              Snarare än att lägga miljarder på att bygga hyresrätter som ändå
              inte kan efterfrågas av de grupper som man här i debatten försöker
              göra gällande efterfrågar dem är kanske det mest effektiva sättet
              att faktiskt tillgängliggöra billiga hyresrätter. Om vi får fart
              på flyttkedjorna är det nämligen precis vad som sker.
            </seg>
          </u>
          <u>
            <seg>
              Fru talman! Det är något otydligt exakt vilket underlag regeringen
              har, men jag kan härifrån talarstolen beklaga att man med den
              här formeringen i parlamentet under mandatperioden konsekvent
              har röstat nej till de förenklingsförslag som vi har lagt för
              att göra det enklare att bygga småhus. Det handlar om att reformera
              detaljplaneinstitutet. Vi ser i dag en utveck ­ ling där kommuner
              många gånger har mer än tio års kötid för detaljplaner. Det är
              förstås helt oacceptabelt om man vill öka småhusbyggandet.
            </seg>
          </u>
          <u>
            <seg>
              Vi lade på riksdagens bord ett förslag om att göra det enklare
              för enskilda människor att bygga utanför detaljplanelagt område,
              en verklig förstärkning av äganderätten i det här landet. Det
              förslaget föll, eftersom Centerpartiet var tungan på vågen och
              röstade med regeringspartierna i frågan.
            </seg>
          </u>
          <u>
            <seg>
              Att reformera Lantmäteriet har behövt göras i många år, men trots
              det säger regeringen konsekvent nej till kommuner som vill utmana
              den dysfunktionella statliga lantmäterimyndigheten genom att starta
              kommunal lantmäteriverksamhet. Sedan regeringen tillträdde har
              sju av åtta ansökningar fått nej med hänvisning till kompetensbrist.
              Det blir naturligtvis ett moment 22. Om man aldrig får visa att
              man har den kompetens som krävs är det ju omöjligt att få sin
              ansökan beviljad. Naturligtvis skulle regeringen i stället kunna
              kontrollera detta i efterhand.
            </seg>
          </u>
          <u>
            <seg>
              På det hela taget är det här alltså en förlorad mandatperiod
              för bostadspolitiken. Som väl är fasar vi nu ut ineffektiva subventioner,
              men vi gör det på ett ansvarsfullt sätt så att de företag som
              har sökt under förutsägbara former ska kunna ta del av stödet.
            </seg>
          </u>
          <u>
            <seg>
              Regeringen Andersson kommer inte att kunna leverera någon ny
              bostadspolitik fram till valet. Men ljuset i tunneln, en dag i
              december när det är som mörkast på året, är att det bara är 284
              dagar kvar till dess att Sverige får en ny regering som kan ta
              sig an bostadspolitiken på allvar.
            </seg>
          </u>
          <u>
            <seg>
              Med detta, fru talman, vill jag yrka bifall till utskottets förslag
              i betänkandet.
            </seg>
          </u>
          <note>
            Anf. 95 OLA JOHANSSON (C) replik:
          </note>
          <u>
            <seg>
              Fru talman! Det känns fint att kunna dra ut på Carl-Oskar Bohlins
              medverkan här i parlamentet innan han går på föräldraledighet.
              Jag önskar honom all lycka och glädje med det. Det är viktigt.
            </seg>
          </u>
          <u>
            <seg>
              Charaderna får Carl-Oskar Bohlin stå för. Det måste kännas frustrerande
              att tillhöra ett parti som inte har haft något som helst inflytande
              på många år. Jag tror att det är den frustrationen vi märker.
            </seg>
          </u>
          <u>
            <seg>
              Jag tror också att det är viktigt att som moderat beakta att
              landet måste kunna styras också i minoritet. Vi har en valrörelse
              framför oss som blir hård och där sannolikt mycket av det vi diskuterar
              i dag kommer att följa med oss. Jag tror dock att det är viktigt
              att ha en ödmjukhet inför det faktum att man måste kunna styra
              ett land också i minoritet. Det är tråkigt att Carl-Oskar Bohlin
              inte erkänner det.
            </seg>
          </u>
          <u>
            <seg>
              Carl-Oskar Bohlin tar upp frågan om strandskyddet. Jag tycker
              att det är bra att vi diskuterar igenom dessa frågor, för det
              finns ett intresse från Moderaterna att förminska de reformer
              som vi har förhandlat fram i januariavtalet. Jag kan förstå det.
              Det är fel parti som lyckas med det som Moderaterna och vi i alliansregeringen
              försökte men misslyckades med, eftersom vi hade skilda intressen.
            </seg>
          </u>
          <u>
            <seg>
              Jag märker att det finns en bristande förståelse hos Moderaterna
              för vad den reform som kommer att genomföras betyder, nämligen
              att strandutvecklingsområden inrättas där man kan omfatta en stor
              del av en kommun, för att inte säga en hel kommun, i ett område
              utan att det ingår i en översiktsplan till exempel. Det är en
              viktig sak. Och den allra viktigaste saken är kanske ändå just
              det som Carl-Oskar Bohlin ibland vill negligera i debatten, nämligen
              att en grävd damm, ett dike eller ett mindre vatten undantas från
              strandskyddsreglerna.
            </seg>
          </u>
          <u>
            <seg>
              Det är en väldigt stor förändring som kommer att påverka väldigt
              många människor runt om i landet, och jag skulle vilja fråga Carl-Oskar
              Bohlin om det verkligen är Moderaternas avsikt att stoppa den
              största reformering av strandskyddet som vi har lyckats med sedan
              det infördes någon gång på 50- eller 60-talet. Är det er avsikt
              att spotta era egna kommunalråd i ansiktet på det sättet?
            </seg>
          </u>
          <note>
            Anf. 96 CARL-OSKAR BOHLIN (M) replik:
          </note>
          <u>
            <seg>
              Fru talman! Jag noterar att Ola Johanssons grundläggande problem
              fortsatt är att hans karta inte stämmer med verkligheten. Han
              refererar till Moderaterna som ett parti som inte har något inflytande,
              men det är ju vår budget som vi står här och debatterar i dag,
              Ola Johansson. Detta kommer alltså från en företrädare för ett
              parti som i huvudsak har använt den gula knappen, det vill säga
              att avstå, att inte ta ställning, under hela den här höstens avgörande
              voteringar.
            </seg>
          </u>
          <u>
            <seg>
              Låt oss dock diskutera strandskyddet, eftersom det efterlystes!
              Jag noterar att Ola Johansson inte har läst lagrådsremissen, och
              det beklagar jag. Vad gäller grävda dammar står det explicit i
              lagrådsremissen att grävda dammar utan naturligt in- och utflöde
              i dag inte har strandskydd, så där föreslås inga lagändringar.
              Så mycket för den förhandlingssegern – ni vet ju inte vad ni har
              gått med på, Ola Johansson. Man föreslår alltså att gällande rätt
              ska ligga kvar.
            </seg>
          </u>
          <u>
            <seg>
              När det kommer till småvatten – sjöar under 1 hektar och bäckar
              bredare än 2 meter – inför ni ett nytt strandskydd kallat fri
              passage, som i dag inte finns i hälften av alla län i Sverige
              därför att länsstyrelserna där redan har upphävt det. Det innebär
              att hälften av alla Sveriges län även här får ett starkare strandskydd
              än de har i dag.
            </seg>
          </u>
          <u>
            <seg>
              Problemet, Ola Johansson, är att ni från början har haft en usel
              förhandlingsposition och att ni inte har en aning om vad ni har
              kommit överens om. Det är Centerpartiets grundläggande problem,
              och jag beklagar att ni inte har läst den lagstiftning ni uppenbarligen
              har satt er kråka på.
            </seg>
          </u>
          <note>
            Anf. 97 OLA JOHANSSON (C) replik:
          </note>
          <u>
            <seg>
              Fru talman! Vi har visst läst lagrådsremissen, och vi har också
              varit delaktiga i att ta fram den.
            </seg>
          </u>
          <u>
            <seg>
              När det gäller fri passage: Vi kan ta vartenda område som Carl-Oskar
              Bohlin lyfter fram och skära ned och motbevisa varenda tes som
              har framförts. Fri passage är något som har funnits i lagstiftningen
              i alla tider, och att det nu skrivs in ytterligare en gång gör
              inte att vi ytterligare försvårar för någon som vill bygga och
              bo. Grejen är ju också den – och det tycks Carl-Oskar Bohlin inte
              ha insett – att det faktum att diskussionen om fri passage förekommer
              är ett resultat av att strandnära byggande har blivit enklare
              även inom stora områden i kommuner där dessa strandutvecklingsområden
              införts.
            </seg>
          </u>
          <u>
            <seg>
              Carl-Oskar Bohlin väljer ju att inte ta upp de stora och viktiga
              förändringarna; strandutvecklingsområdena är något som Carl-Oskar
              aldrig nämner i sin argumentation i dessa frågor, utan han tar
              upp små, små saker. När han nämner kartor är det precis detta
              som är problemet: Länsstyrelser och kommunernas planavdelningar
              pekar på kartan och säger ”Här får ni inte bygga”. Så kommer det
              inte att vara i fortsättningen.
            </seg>
          </u>
          <note>
            Anf. 98 CARL-OSKAR BOHLIN (M) replik:
          </note>
          <u>
            <seg>
              Fru talman! Då blir det en sista kunskapslektion för Ola Johansson:
              Det stämmer att begreppet fri passage har funnits i lagstiftningen
              sedan 2009. Det var alliansregeringen som införde det, och det
              var ett misstag. Men det är ju en del i dispensgivning vid strandskyddsdispenser,
              Ola Johansson, och ni har nu hittat på att detta ska gälla vid
              vartenda dike, varenda bäck och varenda liten pöl i hela Sverige.
              Det innebär alltså en skärpning, för i de områden där strandskyddet
              vid småvatten i dag är avskaffat – en förändring som alliansregeringen
              också införde, alltså länsstyrelsernas möjlighet att göra detta
              – finns i dag inte kravet på fri passage.
            </seg>
          </u>
          <u>
            <seg>
              Nu har ni sett till att det blir en förbudsgata vid varenda liten
              bäck, för där ska samma regler som vid strandskydd gälla. En 1
              meter bred bäck får alltså en 40 meter bred förbudszon på varje
              sida om bäcken – tack vare Centerpartiets magnifika förhandlande.
            </seg>
          </u>
          <note>
            (Applåder)
          </note>
          <note>
            Anf. 99 MOMODOU MALCOLM JALLOW (V) replik:
          </note>
          <u>
            <seg>
              Fru talman! Jag önskar att jag kunde stå här och plocka lite
              saker som finns i Moderaternas bostadspolitik och diskutera dem,
              men det går inte. Det finns nämligen ingen. Det finns ingen bostadspolitik
              från Moderaterna. Det är brist på innehåll – på nästan 50 sidor
              står det ingenting om bostadspolitiken. Rimligen beror detta på
              att Moderaternas väljare redan har det som många saknar, nämligen
              ett tryggt hem där man får stanna kvar.
            </seg>
          </u>
          <u>
            <seg>
              Moderaterna säger att investeringsstödet är ineffektivt och inte
              nämnvärt har bidragit till att öka bostadsbyggandet. Jag ska än
              en gång citera den artikel jag citerade tidigare: ” Utan investeringsstödet
              kommer bostadsbyggandet att minska kraftigt i hela landet. – –
              – Sveriges politiker, oavsett partitillhörighet, måste inse att
              investeringsstödet är helt avgörande för att bygga bort bostadsbristen
              . – – – De forna allianspartierna och Sverigedemokraterna vill
              nu avskaffa stödet. Helt utan att presentera andra lösningar.
              ”
            </seg>
          </u>
          <u>
            <seg>
              Det är den sista meningen som är det Moderaterna står för – det
              finns inga lösningar över huvud taget för hur man ska angripa
              bostadsbristen. Man vill ta bort alla de lösningar som har föreslagits
              och alla de stöd som har föreslagits, men man kommer inte med
              något annat. Det finns nämligen ett djupt förakt för hyresgäster,
              så man vill inte på något sätt ha förslag som hjälper hyresgäster.
              När andra lägger fram förslag som hjälper hyresgäster vill Moderaterna
              ta bort de förslagen.
            </seg>
          </u>
          <u>
            <seg>
              Jag vill bara ha en förklaring: Varför har Moderaterna inga förslag
              som hjälper hyresgästerna och som möter bostadsbristen så att
              vi kan bygga fler bostäder? I artikeln jag citerade står det tydligt
              att byggande t kommer att stanna utan detta. Det blir inga bostäder
              byggda.
            </seg>
          </u>
          <note>
            Anf. 100 CARL-OSKAR BOHLIN (M) replik:
          </note>
          <u>
            <seg>
              Fru talman! Bara för att man citerar någonting i riksdagens talarstol
              blir det inte per automatik en sanning.
            </seg>
          </u>
          <u>
            <seg>
              Jag hade också önskat att Momodou kunde stå här och plocka russinen
              ur kakan som är den moderata bostadspolitiken. Anledningen till
              att han inte kan det är förmodligen att han inte har läst vår
              bostadspolitiska mo ­ tion, som innehåller 70 skarpa förslag för
              att göra det enklare att bygga bostäder.
            </seg>
          </u>
          <u>
            <seg>
              Jag tror inte heller att jag och Momodou kommer att bli överens
              om vad det är som krävs för att vi ska kunna bygga mer i det här
              landet. Vi tror helt enkelt inte på subventionspolitiken som det
              allena saliggörande för att det ska byggas mer. I stället bygger
              vår bostadspolitik på tanken att förutsättningarna för att enskilda
              ska kunna bygga fler bostäder måste bli bättre. I den delen är
              Vänsterpartiets politik helt kliniskt befriad från förslag.
            </seg>
          </u>
          <u>
            <seg>
              Vad vill ni göra åt problemen med riksintressena, Momodou Malcolm
              Jallow? Vad vill ni göra åt att det tar för lång tid att få fram
              detaljplaner? Vad vill ni göra åt att det är så svårt att bygga
              hus för enskilda utanför detaljplanerat område? Vad vill ni göra
              åt att det tar ett år att få en tomt avstyckad hos den monopolmyndighet
              som heter Lantmäteriet? Är det rimligt, Momodou Malcolm Jallow?
              Svaret är naturligtvis nej, men den regering ni har stött i sju
              år har inte gjort någonting för att förändra detta faktum. Det
              är ju det grundläggande problemet.
            </seg>
          </u>
          <u>
            <seg>
              Jag förstår att ni aldrig kommer att se det, och jag förstår
              att ni kommer att stånga er blodiga för att återinföra investeringsstöd.
              Det är därför Vänsterpartiet behöver hållas utanför och inte ha
              inflytande i bostadspolitiken, liksom i de flesta andra politiska
              sammanhang.
            </seg>
          </u>
          <note>
            Anf. 101 MOMODOU MALCOLM JALLOW (V) replik:
          </note>
          <u>
            <seg>
              Fru talman! Att Vänsterpartiet behöver hållas utanför och inte
              ha inflytande i svensk politik tror jag är en mening som hela
              Sverige känner igen. Vi har gått från att inte ha inflytande till
              att bli ett av de partier som har mest inflytande i denna kammare
              och i svensk politik. Att tro att vi inte ska ha inflytande är
              att leva i en fantasi.
            </seg>
          </u>
          <u>
            <seg>
              Carl-Oskar Bohlin säger att han inte tror på subventionspolitiken.
              Jag ställer samma fråga som tidigare: Om han inte tror på subventionspolitiken,
              menar Carl-Oskar Bohlin då den subventionspolitik som ska hjälpa
              hyresgästerna? Carl-Oskar Bohlin är nämligen väldigt mycket för
              subven ­ tionspolitik som hjälper de välbärgade. Eller har jag
              missförstått något? Jag vill gärna ha en förklaring.
            </seg>
          </u>
          <u>
            <seg>
              Som jag sa är det 16 miljarder som går till hyresgäster, och
              sedan är det över 140 miljarder som går till välbärgade. Det är
              jättestor skillnad. Carl-Oskar Bohlin har inga problem med 140
              miljarder till välbärgade, men han har ett stort problem med 16
              miljarder till fattiga människor. Varför?
            </seg>
          </u>
          <note>
            Anf. 102 CARL-OSKAR BOHLIN (M) replik:
          </note>
          <u>
            <seg>
              Fru talman! Jag får börja med att ge Momodou rätt i det att Vänsterpartiet
              har haft ett historiskt stort inflytande under den här mandatperio
              ­ den. Det beror i huvudsak på Centerpartiet, men den frågan har
              vi avhandlat sedan tidigare.
            </seg>
          </u>
          <u>
            <seg>
              Jag har inget principiellt emot att alla partier försöker skaffa
              sig det inflytande de kan, och i vissa specifika sakfrågor kan
              vi göra upp med Vänsterpartiet. Jag bara säger att grunden för
              Vänsterns bostadspolitik inte kommer att föra det här landet framåt.
              Det kommer inte att befrämja byggande av sådant som efterfrågas,
              och det kommer inte att befrämja att vi får igång flyttkedjor
              och därmed bättre kan tillgängliggöra bostadsbeståndet och göra
              det mer varierat. Vänsterpartiet saknar dock fullständigt förslag
              i den delen, och jag förväntar mig inte heller att vi ska bli
              överens om saken.
            </seg>
          </u>
          <note>
            Anf. 103 MIKAEL ESKILANDERSSON (SD):
          </note>
          <u>
            <seg>
              Fru talman! Även en sjumilavandring börjar med ett steg.
            </seg>
          </u>
          <u>
            <seg>
              Det är med stor glädje jag i dag yrkar bifall till den Sverigevänliga
              budget som utskottet föreslår. Sverigedemokraterna, Moderaterna
              och Kristdemokraterna har gemensamt tagit fram ett förslag till
              budget, ett förslag som tagit bort mycket av det mest skadliga
              i den budget som reger ­ ingen tagit fram.
            </seg>
          </u>
          <u>
            <seg>
              För civilutskottets del finns det en mycket viktig principiell
              skillnad i den blågula budgeten. Det handlar om investeringsstödet
              för hyresbostäder och stödet för energieffektivisering av flerbostadshus.
            </seg>
          </u>
          <u>
            <seg>
              Den tidigare inriktningen har varit mer stöd i tron att det ska
              lösa bostadskrisen. Det gör det inte. Investeringsstödet är inte
              lösningen. Det varken fungerar eller är en bra lösning. Jag tycker
              att det är viktigt att stöd från staten går till människor som
              har dålig ekonomi och behöver stöd, inte till den som stått i
              bostadskö längst eller den som vill bo i ett nybyggt hus på en
              fin adress. Och när det gäller att bygga på landsbygden, som vi
              har fått höra om här tidigare, borde i stället redovisningsreglerna
              ändras.
            </seg>
          </u>
          <u>
            <seg>
              Kommunutredningen, där Niklas Karlsson från Socialdemokraterna
              satt som ordförande, lade fram sitt förslag i början av 2017 och
              pekade ut det här redovisningsproblemet redan då. Det var alltså
              för mer än fyra år sedan, och fortfarande har regeringen inte
              återkommit med ett förslag där man ändrat redovisningsreglerna.
              Det är inte det ekonomiska som är problemet; det är just hur det
              redovisas.
            </seg>
          </u>
          <u>
            <seg>
              Att man i stället tar pengar från skattebetalarna och ger till
              dem som har stått längst i bostadskö är väldigt dålig fördelningspolitik.
              Precisionen när det gäller att ge stöd till dem som faktiskt behöver
              det saknas helt. Hur mycket Ola Möller än försöker få det att
              låta annorlunda är det faktiskt så.
            </seg>
          </u>
          <u>
            <seg>
              När regeringen tog ut riktningen och började med subventionerna
              var man desperat. För många nya på bostadsmarknaden till följd
              av en misslyckad flyktingpolitik skapade en enorm brist på mycket
              kort tid. Det var helt enkelt omöjligt att bygga i samma takt.
            </seg>
          </u>
          <u>
            <seg>
              Man införde subventioner som inte ens marknaden ville ha. Så
              här sa till exempel Anna Broman, bostadspolitisk expert på Byggföretagen:
              ”At t stödet fasas ut är välkommet. Den här typen av subventioner
              stör marknaden och skapar osäkerhet. Bygg - och anläggningsbranschen
              behöver långsiktiga villkor som ger bättre förutsättningar för
              en hög och jämn byggtakt .” Inte ens den del av marknaden som
              borde vara vinnare gillar alltså det slöseri med skattepengar
              som regeringen ägnat sig åt.
            </seg>
          </u>
          <u>
            <seg>
              Man kan med fog jämföra de statliga subventionerna med en buss
              som kör åt fel håll. Ju mer man höjer stöden, alltså ju mer man
              gasar på, desto längre från målet kommer man. Vi måste vända bussen
              och börja köra åt rätt håll. Den blågula budgeten är en tydlig
              inbromsning och en början till en vändning. Snart kommer vi att
              vara på rätt väg igen. Vi kan rikta in oss på rätt mål – för målet
              måste väl ändå vara att människor ska ha råd att bo i en god miljö,
              att varje person ska kunna välja boende och att var och en ska
              betala sitt eget boende och ha ekonomi till det.
            </seg>
          </u>
          <u>
            <seg>
              I målet för bostadsmarknaden pratar man om en god livsmiljö för
              alla, men det är svårt att se att subventionerna leder till något
              annat än en god livsmiljö för den lilla skara som har råd och
              möjlighet att flytta till de nybyggda områdena.
            </seg>
          </u>
          <u>
            <seg>
              Jag tror mer på att förstärka människors ekonomi så att de klarar
              sitt eget boende. Det kan man göra på många sätt. Bostadsbidrag
              och bostadstillägg behöver stärkas. Startlån för unga, fördelaktigt
              bostadssparande och att skrota det andra amorteringskravet är
              viktiga åtgärder som skulle göra skillnad på riktigt.
            </seg>
          </u>
          <u>
            <seg>
              När subventionerna så småningom blir utfasade blir det naturligt
              att stärka våra svenska hushåll så att de klarar sitt eget boende.
              Men som det är nu används enorma summor till subventioner som
              framför allt gynnar ekonomiskt starka människor i våra städer.
              Efter hand som dessa subven ­ tioner avvecklas frigörs resurser
              som i stället kan läggas på att stärka enskilda individers och
              familjers ekonomi så att de har råd med ett bra boende. Jag välkomnar
              att vi nu har tagit det första steget för att bygga en bättre
              framtid.
            </seg>
          </u>
          <u>
            <seg>
              I morse hörde vi den nya bostadsministern Johan Danielsson uttala
              sig i tv om att vi behöver göra det lättare för människor att
              finansiera sin första bostad. Efter sju år har alltså även Socialdemokraterna
              insett detta. Eller är det bara vackra ord? Vi får se vilka förslag
              man lägger fram den närmaste tiden. Kanske tar man bort de regler
              som man själv infört när det gäller amorteringskravet. Kanske
              inför man startlån, som vi har efterfrågat länge. Eller, mest
              troligt, så tillsätter man en utredning som är klar efter valet.
            </seg>
          </u>
          <u>
            <seg>
              Fru talman! Bostadsbolagen behöver bra villkor och framför allt
              förutsägbarhet med tydliga regler som gäller under lång tid. Plötsliga
              nya regler och pålagor är skadliga.
            </seg>
          </u>
          <u>
            <seg>
              Alla företag har drabbats av en mängd nya regelverk och ökad
              byråkrati under den senaste regeringen. Det har handlat om allt
              från hållbarhetsrapporter till skatter och särskilda miljöregler.
              Byggbolagen är inte undantagna från dessa pålagor utan drabbas
              som de flesta andra företag, möjligen med den skillnaden att de
              har svårare att flytta utomlands.
            </seg>
          </u>
          <u>
            <seg>
              Vill vi att byggbolagen ska bygga i Sverige behöver de också
              ha bra förutsättningar att verka här. Men det är inte bara administrationen
              som är ett hinder. Det behövs också tillgång till byggbar mark
              och vettiga regler för att exploatera områden. Bättre samordning
              mellan utbyggd kollektivtrafik och planläggning kan i många kommuner
              ge möjlighet att bygga mer och skapa trygga bostadsområden. Det
              som efterfrågas är trygga områden med närhet till service och
              arbete, där människor kan känna tryggheten i ett fungerande samhälle.
            </seg>
          </u>
          <u>
            <seg>
              Fru talman! Tyvärr har regeringen också valt att i onödan begränsa
              bostadsmarknaden. Regeringen verkar se ned på människor som äger
              sitt boende och har gjort ytterst lite för att förenkla för den
              som vill äga sitt boende.
            </seg>
          </u>
          <u>
            <seg>
              Det byggs till exempel extremt få ägarlägenheter i Sverige. Den
              som försöker bygga sådana drabbas av försvårande byråkrati, och
              ibland sätter märkliga regler i planerna stopp för just ägarlägenheter
              även om planen ger tillåtelse för både hyreshus och bostadsrätter.
            </seg>
          </u>
          <u>
            <seg>
              Ett förenklingsarbete av regelverken måste komma till stånd.
              De tillkännagivanden som vi har skickat till regeringen genom
              åren har inte heller lett till några lättnader när det gäller
              att äga sitt boende. Bristen på ägarlägenheter är stor.
            </seg>
          </u>
          <u>
            <seg>
              Fru talman! Avslutningsvis kan jag konstatera att det finns mycket
              som behöver förbättras på den svenska bostadsmarknaden. Den blågula
              budgeten är ett första steg, även om mitt parti gärna hade gått
              längre. Jag ser fram emot att inför kommande år vara med och bygga
              på ett nytt och bättre regelverk för att bostadsmarknaden ska
              utvecklas bättre.
            </seg>
          </u>
          <note>
            Jag yrkar bifall till utskottets förslag.
          </note>
          <note>
            I detta anförande instämde Patrik Jönsson och Jimmy Ståhl (båda
            SD).
          </note>
          <note>
            Anf. 104 OLA MÖLLER (S) replik:
          </note>
          <u>
            <seg>
              Fru talman! Hemma i min valkrets, västra Skåne, styrs ett antal
              kom ­ muner av sverigedemokratiska kommunalråd. När jag besöker
              dessa kom ­ muner och pratar med deras allmännyttor konstaterar
              de med all tydlighet att många av de projekt som byggs där inte
              skulle ha blivit av ifall inte investeringsstödet funnits. Detta
              beror på nedskrivningsreglerna i K3-reglementet.
            </seg>
          </u>
          <u>
            <seg>
              För den som inte kan K3-reglementet, vilket de flesta som lyssnar
              på den här debatten nog inte kan : E n värdering av en fastighet
              är beroende på vilka hyresnivåer som sätts. Med investeringsstödet
              sänks hyresnivån, vilket gör att värderingen på fastigheten sänks
              och då ligger på en bättre nivå i förhållande till kostnaden för
              att bygga fastigheten, alltså produktionskostnaden. Om det blir
              ett positivt resultat kan man bygga huset ; blir det negativt
              bygger man i regel inte huset. Därför är investeringsstödet inte
              bara en fråga om en subvention till någon marknad, utan det handlar
              om att faktiskt möjliggöra byggnation hemma i min valkrets på
              landsbygden.
            </seg>
          </u>
          <u>
            <seg>
              75 procent av de ansökningar om stöd som låg inne, de 23 000
              lägenheter som de högerkonservativa upptäckte att de var tvungna
              att korrigera i civilutskottet, gällde lägenheter på landsbygd.
              Det är alltså lägenheter som, allt annat lika, inte hade kunnat
              byggas.
            </seg>
          </u>
          <u>
            <seg>
              Det är så, Mikael Eskilandersson, att vi inte kommer runt K3-reglementet,
              även om Mikael Eskilandersson vill att vi ska göra det, för det
              är bestämt utanför vår kontroll. EU har bestämt att detta ska
              göras.
            </seg>
          </u>
          <u>
            <seg>
              Så, Mikael Eskilandersson, hur ska du klara av att bygga på landsbygden
              när K3-reglementet de facto gäller?
            </seg>
          </u>
          <note>
            Anf. 105 MIKAEL ESKILANDERSSON (SD) replik:
          </note>
          <u>
            <seg>
              Fru talman! Det är intressant att man från regeringens sida inte
              heller har gjort någonting för att ändra det. Även om man givetvis
              alltid kan skylla på EU-regler och att det finns EU-direktiv i
              grunden är det märkligt att vi ska behöva ta pengar från skattekollektivet
              till att betala för att bygga i kommuner som just Bjuv eller varför
              inte Båstad eller andra kommuner där det bor människor som faktiskt
              har råd att betala en högre hyra. Det är inga problem för de flesta.
              I stället ska vi alltså ta pengar från dem som är fattiga, som
              kanske bor ute på landsbygden och som har betalat sitt eget boende.
              De ska också vara med och betala de här hyreshusen som blir för
              dyra, för att kostnaderna ska hållas nere så att det fungerar
              med det här regelverket.
            </seg>
          </u>
          <u>
            <seg>
              Egentligen borde man för länge sedan ha gjort någonting åt just
              nedskrivningsreglerna. Att man inte ens försöker är också intressant
              med tanke på att det faktiskt var Niklas Karlsson från Socialdemokraterna
              som satt som ordförande i den här utredningen som redan 2017 presenterade
              att det här måste förändras.
            </seg>
          </u>
          <u>
            <seg>
              Jag ser fortfarande inte varför man ska ta pengar från skattekollektivet
              och ge till kanske ibland de allra rikaste vi har i samhället
              för att de ska ha råd att bo på de finaste adresserna. Jag förstår
              inte logiken.
            </seg>
          </u>
          <note>
            Anf. 106 OLA MÖLLER (S) replik:
          </note>
          <u>
            <seg>
              Fru talman! Jag blir alltid lika besviken när jag debatterar
              med Mikael Eskilandersson, för han har inte läst på.
            </seg>
          </u>
          <u>
            <seg>
              Regeringen gav ett uppdrag till Bokföringsnämnden under den här
              mandatperioden för att reda ut detta, för vi ville förändra det.
              Men Bokföringsnämnden kom tillbaka till regeringen – detta var
              något som skedde inom ramen för januariavtalet – och sa: Det går
              inte. Vi kan inte göra något åt det.
            </seg>
          </u>
          <u>
            <seg>
              Vi hade gärna velat göra något åt detta, men Bokföringsnämnden
              har sagt att det inte går. Då kan inte en ansvarsfull regering
              gå fram med ett reglemente som riskerar att dras inför EU-domstolen.
            </seg>
          </u>
          <u>
            <seg>
              Svaret på frågan, Mikael Eskilandersson, är investeringsstödet.
              Jag förstår att Mikael Eskilandersson har svårt för det när hans
              parti sitter i en buss som har växeln inlagd för full fart bakåt.
            </seg>
          </u>
          <note>
            (Applåder)
          </note>
          <note>
            Anf. 107 MIKAEL ESKILANDERSSON (SD) replik:
          </note>
          <u>
            <seg>
              Fru talman! Det finns faktiskt en ganska stor möjlighet att arbeta
              inom EU för att förändra ett regelverk om det är EU:s regler som
              ställer till med bekymmer. Men man kan ju också välja att bara
              följa regler.
            </seg>
          </u>
          <u>
            <seg>
              Jag ser fortfarande inte varför man ska ta pengar från de allra
              fattigaste, ta pengar från dem som bor på landsbygden, och ge
              dem till personer som egentligen har råd att betala sitt boende
              utan några som helst problem.
            </seg>
          </u>
          <u>
            <seg>
              Det finns en marknad för det som byggs nytt i Bjuv och i Båstad,
              där människor är beredda att betala en högre hyra. Det är inte
              ett problem. Om man hade velat skulle man i stället kunnat bygga
              ägarlägenheter. Det hade gått alldeles utmärkt. Men det är för
              att regeringen är så inriktad på att det bara ska vara hyreslägenheter
              som man får problemet från början.
            </seg>
          </u>
          <note>
            Anf. 108 LARRY SÖDER (KD):
          </note>
          <u>
            <seg>
              Fru talman! En budgetdebatt är både spännande och intressant
              i många avseenden. Där ska olika idéer brytas mot varandra och
              skillnaden mellan bostadspolitiska förslag diskuteras.
            </seg>
          </u>
          <u>
            <seg>
              Exempel på saker som jag vill diskutera är att vi behöver åtgärder
              för ett bostadsbyggande efter behov, så att alla människor har
              ett boende och ungdomar inte behöver bo hemma längre än planerat.
            </seg>
          </u>
          <u>
            <seg>
              Vi behöver åtgärder för att korta ledtiderna från idé till färdigt
              hus. Kommunala administrativa ledtider men även överklagande,
              lantmäteriförrättningar med mera behöver åtgärdas för att förverkliga
              dessa minskade ledtider.
            </seg>
          </u>
          <u>
            <seg>
              Vi behöver åtgärder för att de otrygga bostadsområden som finns
              i vårt avlånga land ska bli mer trygga. Vi måste ta tag i problematiken
              med att småhusbyggnationen är på en nivå som inte på något sätt
              motsvarar behovet av småhus. Sju av tio vill bo i eget ägt boende,
              och då är det rent ut sagt skamligt att man bygger ett så litet
              antal småhus i Sverige.
            </seg>
          </u>
          <u>
            <seg>
              Kreditrestriktionerna måste ses över i syfte att fler barnfamiljer
              ska kunna förverkliga sin dröm om ett eget ägt boende. Framför
              allt behöver man få kommunerna att ta det bostadsförsörjningsansvar
              som de faktiskt har men i många fall tar väldigt lätt på. De planerar
              för få bostäder och har en planberedskap som gör att de inte klarar
              de enskilda målen för bostadsbyggande.
            </seg>
          </u>
          <u>
            <seg>
              Men denna gång är debatten faktiskt lite annorlunda. Våra förslag
              från Kristdemokraterna och vårt eget budgetförslag finns givetvis
              att ta del av. Där tydliggör vi hur vi skulle vilja se en budget
              och vilka åtgärder vi vill vidta som tar tag i de problem som
              jag redovisat.
            </seg>
          </u>
          <u>
            <seg>
              Regeringens budgetförslag är inte ett huvudförslag, utan huvudförslaget
              är ett gemensamt förslag från Moderaterna, Kristdemokraterna och
              Sverigedemokraterna som har förhandlats fram med de tre partiernas
              budgetförslag som grund. Var det ett förslag från oss tre som
              skulle ta de stora greppen inom bostadspolitiken? Svaret på frågan
              är givetvis att det inte hade intentionen att ta greppet om de
              stora och komplicerade reformerna. För att kunna göra det behöver
              man ha längre tid än ett år på sig och dess ­ utom möjligheten
              att skapa underlag för beslut i kammaren under en längre tid än
              ett år.
            </seg>
          </u>
          <u>
            <seg>
              Vårt budgetförslag har inriktat sig på att skapa förutsättningar
              för en tryggare tillvaro för vanligt folk. Det blir mer pengar
              till polis, rättsväsen, tull med mera – allt för att öka tryggheten
              för den enskilda människan. Budgetförslaget har inriktats på att
              du ska känna dig trygg med sjukvården, som ska vara tillgänglig
              på samma villkor över hela landet. Det har inriktats på att försöka
              pressa tillbaka den stora arbetslösheten, ett problem som bör
              få större uppmärksamhet i dagspressen än vad de t faktiskt får.
            </seg>
          </u>
          <u>
            <seg>
              För att kunna genomföra dessa åtgärder under ett enskilt budgetår
              är inriktningen några få åtgärder inom ett antal områden för att
              få Sverige i en ny riktning. Sedan är Sverige en båt som inte
              kan ändra kurs under ett enskilt år men kan göra en liten kursändring
              nu som gör det enklare efter nästa val, då det kommer att sitta
              en annan regering på plats. Då får andra utgiftsområden bidra
              till denna kursändring, och även inom vårt utgiftsområde har vi
              fått vara med och bidra till kursändringen. En av dessa var att
              påbörja utfasningen av investeringsstödet.
            </seg>
          </u>
          <u>
            <seg>
              Vi kristdemokrater tror inte att det är rätt att ha ett investeringsstöd
              som går till att bygga hyresrätter med en slutgiltig hyra som
              bara övre medelklassen har råd att betala. Det finns inget i den
              satsningen som är inriktat på låginkomsttagare, eftersom det inte
              är någon av dem som har råd att flytta in i de nya hyreslägenheterna.
              Snitthyran för en nybyggd lägenhet som är 70 kvadratmeter är över
              11 000 kronor. Inte ens de största ivrarna av investeringsstödet
              kan påstå att det är en hyra som en låginkomsttagare kan betala.
            </seg>
          </u>
          <u>
            <seg>
              Visst finns det behov av att bygga hyresrätter, men det måste
              skapas förutsättningar att göra det på normala villkor. Att subventionera
              en viss del av bostadsbyggandet skapar snedvridning och en dysfunktionell
              bostadsmarknad, precis som den vi har.
            </seg>
          </u>
          <note>
            Den andra delen som vi förändrar i vår gemensamma budget är att
            riksdagen den 20 juni 2021 beslutade att införa ett nytt stöd
            till energieffektivisering i flerbostadshus. Stöd får ges till
            merkostnader för energieffektivisering som förbättrar en byggnads
            energiprestanda med minst 20 procent. Reglerna trädde i kraft
            den 1 oktober 2021.
          </note>
          <u>
            <seg>
              Det är som ni förstår ett relativt nytt stöd, men jag anser att
              det bör finnas andra typer av incitament i dagens samhälle med
              tanke på klimatdiskussionen och de höga elpriserna. Det leder
              till att vi inte anser att stödet är nödvändigt för att kunna
              göra de åtgärder som stödet främjar. Regeringens egen budget stöder
              faktiskt detta, det vill säga att man även där minskar denna post.
            </seg>
          </u>
          <u>
            <seg>
              Dock vill jag påminna om att jag är glad åt ökningen av Lantmäteriets
              del i budgeten. Utökningen denna gång är 13 miljoner kronor och
              går till att säkerställa fortsatt drift och utveckling av verksamheten
              vid Onsala rymdobservatorium. Detta tycker vi som är boende i
              kommunen är oerhört glädjande.
            </seg>
          </u>
          <note>
            Med de orden yrkar jag bifall till utskottets förslag till beslut.
          </note>
          <note>
            I detta anförande instämde Hans Eklind (KD).
          </note>
          <note>
            Anf. 109 MOMODOU MALCOLM JALLOW (V) replik:
          </note>
          <u>
            <seg>
              Fru talman! Kristdemokraterna har ett extremt stort fokus på
              äganderätten men väldigt lite fokus på hyresrätten. Den totala
              oförmågan hos Kristdemokraterna att förstå att alla inte kommer
              att kunna köpa en bostad eller ens vill göra det är häpnadsväckande.
            </seg>
          </u>
          <u>
            <seg>
              I dessa tider ser vi en väldigt hög skuldsättning – vi är nummer
              två i Europa. Kronofogden har meddelat att de aldrig har fått
              så många ansökningar om skuldsanering. Vi ser barnfamiljer som
              vräks på grund av de har en skuld på 600 kronor – 600! Om familjer
              inte kan betala en skuld på 600 kronor, hur kan Kristdemokraterna
              förvänta sig att de då ska kunna ta flera miljoner i lån för att
              köpa en bostad? Är det inte rimligt att förstå att det inte är
              alla som kan köpa eller ens vill göra det? Statistiken säger att
              sju av tio vill det.
            </seg>
          </u>
          <u>
            <seg>
              Om vi hade lika höga subventioner för hyresrätter som för de
              ägda bestånden är det klart att alla skulle vilja ha hyresrätter,
              men så är det inte. De som äger sina bostäder får resurser efter
              resurser och finansiering genom skattebetalarnas pengar. Det är
              klart att alla vill ha det så, men vi vill ändra på det.
            </seg>
          </u>
          <u>
            <seg>
              Förmågan att förstå att alla inte kan eller vill köpa bostäder
              finns inte hos Kristdemokraterna. Varför är det så? Är det inte
              okej att vi har blanda ­ de boendeformer?
            </seg>
          </u>
          <note>
            Anf. 110 LARRY SÖDER (KD) replik:
          </note>
          <u>
            <seg>
              Fru talman! Jag tror att jag i denna talarstol har sagt det flera
              gånger, men jag kan gärna upprepa det: Vi har inget emot att människor
              vill bo i hyresrätt. Människor kan föredra hyresrätt i olika skeden
              av sitt liv. Det finns också människor som bor i hyresrätt i hela
              sitt liv. Det är helt okej för oss, men vi vill inte föregripa
              och säga att människor inte får bo i ett eget ägt boende. Det
              är detta som händer på vår bostadsmarknad i dag. Vi bygger inga
              småhus, utan man förpassas till att bo i hyresrätt även om man
              inte vill det.
            </seg>
          </u>
          <u>
            <seg>
              Man måste kunna välja det boende som man själv vill ha, och då
              finns det faktiskt en del som väljer eget ägt boende. Vi måste
              se till att det byggs mer i Sverige. Det byggs många hyresrätter
              – det är jättebra – men vi behöver också bygga den andra delen,
              det vill säga eget ägt boende.
            </seg>
          </u>
          <u>
            <seg>
              Sedan finns det studier som visar att det är bra för människor,
              både ensamstående och barnfamiljer, att ha ett eget ägt boende
              – ur ett socialt perspektiv, ur ett ekonomiskt perspektiv och
              ur ett ekologiskt perspektiv. Varför ska vi förvägra människor
              att bo i det boende som faktiskt är bäst ekonomiskt, ekologiskt
              och socialt?
            </seg>
          </u>
          <u>
            <seg>
              Helt plötsligt ska vi bara bygga hyresrätter. Denna frustration
              hos Vänsterpartiet när det gäller att vi bara behöver bygga hyresrätter
              måste de komma ifrån. Vi måste se att människor i olika skeden
              av livet vill bo i olika typer av boenden. Här i Sveriges riksdag
              har vi hand om alla människors skatt som kommer in, och vi ska
              fördela den på bästa sätt. Jag kan inte se, från min horisont,
              att det bästa sättet är att ge subventioner till bostadsföretag
              som ska bygga hyresrätter som kostar 11 000 i månaden. Då subventionerar
              vi inte för dem som har låg inkomst, utan vi subventio ­ nerar
              för medelklassen och den övre medelklassen. Detta kanske Vänsterpartiet
              kan tala om att de vill.
            </seg>
          </u>
          <note>
            Anf. 111 MOMODOU MALCOLM JALLOW (V) replik:
          </note>
          <u>
            <seg>
              Fru talman! Jag kan konstatera att Vänsterpartiet är för blandade
              boendeformer. Det ska finnas ägda boenden, och det ska finnas
              hyresrätter.
            </seg>
          </u>
          <u>
            <seg>
              Det som Larry Söder missar är dock att omvandlingen av allmännyttans
              hyresrätter tar över. 100 000 lägenheter har sålts till privata
              hyresvärdar – 13 stycken om dagen. Man tar det som vi äger och
              har byggt gemensamt och säljer ut det och omvandlar till bostadsrätter.
              Tiotusentals hyresrätter har försvunnit från allmännyttan till
              bostadsrätter under de senaste 20 åren. Så kan vi inte ha det.
              Det måste finnas en balans i detta. Vi kan inte ta skattebetalarnas
              pengar och bygga hyresrätter med rimliga hyror till allmännyttan
              och sedan omvandla dessa till boendeformer som många inte har
              råd att bo i. Är det så Kristdemokraterna vill ha det?
            </seg>
          </u>
          <note>
            Anf. 112 LARRY SÖDER (KD) replik:
          </note>
          <u>
            <seg>
              Fru talman! Jag tror att varje bostadsföretag fattar beslut utifrån
              sin situation. Ja, en del omvandlar hyresrätter till bostadsrätter,
              och en del säljer hyresrätter till privata företag. Men det gör
              man av den anledningen att man vill bygga nya hyresrätter. Det
              betyder inte att de gör fel val, utan det betyder att de gör ett
              annat val än vad Vänsterpartiet vill. Jag tycker att bostadsföretagen
              ska få göra det valet om de själva vill.
            </seg>
          </u>
          <u>
            <seg>
              Jag kan fortfarande inte se annat än att Vänsterpartiet är ett
              parti som vill subventionera boende för övre medelklassen, det
              vill säga att invest ­ eringsstödet inte går till låginkomsttagare.
              Det går till den övre medelklassen, som kan betala 11 000 kronor
              i månaden för en hyreslägenhet på 70 kvadratmeter. Kan Vänsterpartiet
              stå rakryggat och tala om att man vill subventionera hyran för
              den övre medelklassen?
            </seg>
          </u>
          <note>
            Anf. 113 JON THORBJÖRNSON (V):
          </note>
          <u>
            <seg>
              Fru talman! Återigen debatterar vi budget i civilutskottet. Mycket
              har handlat om bostadsfrågorna, men i vårt område ingår även konsumentfrågorna.
              Även om antalet kronor i budgeten inte är lika stort som för bostadsdelen
              är det ett viktigt område. Vi är alla konsumenter, och det är
              vi gång på gång.
            </seg>
          </u>
          <u>
            <seg>
              Det är svårt att komma undan att handla varor och tjänster, även
              om man kan försöka göra det i mindre omfattning. En del gör det
              för att spara på jordens resurser och miljön, men för andra handlar
              det helt enkelt om viktiga prioriteringar.
            </seg>
          </u>
          <u>
            <seg>
              Det blir allt svårare och mer komplicerat att vara konsument.
              Mer tekniskt avancerade produkter, fler komplicerade finansiella
              tjänster och en global marknad innebär många möjligheter men ställer
              också konsumenterna inför större utmaningar när varor köps från
              andra sidan gränsen eller från andra sidan jorden.
            </seg>
          </u>
          <u>
            <seg>
              När man använder sina sista kronor till vinterkläder till barnen
              är det viktigt att man kan känna sig trygg, för trots att det
              finns ett omfattande konsumentskydd är konsumenterna oftast i
              underläge både vad gäller val av produkter och vid tvister.
            </seg>
          </u>
          <u>
            <seg>
              Dagligen översköljs vi av reklam där vi uppmanas att konsumera
              mer av varor och tjänster. Marknadsföringen är ofta mycket aggressiv
              och vänder sig inte sällan till grupper av konsumenter som redan
              är ekonomiskt utsatta. Därför behöver vi en bra konsumentpolitik
              för alla.
            </seg>
          </u>
          <u>
            <seg>
              Fru talman! Vi behöver en jämlik konsumentpolitik som gör att
              man kan få en bra service och konsumentvägledning oavsett var
              i Sverige man bor. Därför behövs det satsningar på att göra lokal
              konsumentvägledning tillgänglig i hela landet. Det ska inte bara
              vara de som bor i städer eller i rika kommuner som kan få fullgod
              service, hjälp och stöttning när ett köp har gått snett eller
              när man har blivit lurad.
            </seg>
          </u>
          <u>
            <seg>
              För att få lokal konsumentvägledning i hela Sverige behöver vi
              satsa, och Vänsterpartiet är berett att göra denna satsning. Vi
              hade pengar i budgeten för detta förra året och året innan det.
              Och i år har vi med en satsning på 100 miljoner kronor för att
              göra lokal konsumentvägledning tillgänglig i hela landet.
            </seg>
          </u>
          <u>
            <seg>
              Oavsett var du bor ska det finnas möjlighet att träffa en lokal
              konsumentvägledare som kan följa upp ditt ärende och ge hjälp
              vid upprepade personliga möten.
            </seg>
          </u>
          <u>
            <seg>
              Alla partier verkar tycka att det är bra med lokal konsumentvägledning,
              men det är tunt med partier som vill satsa på att det blir verklighet
              i varje kommun. Det har överlag varit tunt med satsningar på det
              konsumentpolitiska området denna mandatperiod, vilket är riktigt
              dåligt. I regeringens budget finns det inga satsningar, inte heller
              i M-SD-KD-budgeten. Och både C och L drar ned på området.
            </seg>
          </u>
          <u>
            <seg>
              Fru talman! Konsumentverket har under många år kartlagt kommunernas
              konsumentvägledning. Under flera år har kommunerna stegvis skurit
              ned på sin vägledning, och det är en trend som vi måste bryta.
              Flera kom ­ muner erbjuder någon form av konsumentvägledning,
              men tyvärr är denna alltför många gånger bristfällig.
            </seg>
          </u>
          <u>
            <seg>
              Enligt Konsumentverkets rapport för 2021 har 111 av landets kommuner
              över huvud taget ingen konsumentvägledning. Det är en minskning
              med 24 kommuner på bara ett enda år. Det innebär att närmare 2
              miljoner människor – 2 miljoner konsumenter – har svårt att få
              hjälp och stöd när det behövs.
            </seg>
          </u>
          <u>
            <seg>
              Den lokala konsumentvägledningen har många fördelar. Man kan
              på ett helt annat sätt jobba förebyggande. Med en lokal förankring
              kan man till exempel nå ut till skolor och hjälpa till att forma
              och stärka dem som i framtiden ska klara sig i vårt samhälle och
              ge dem trygghet och kunskap om vilka rättigheter och skyldigheter
              de har som konsumenter.
            </seg>
          </u>
          <u>
            <seg>
              Jobbar man på plats i en kommun har man också större kunskaper
              om de lokala förhållandena och kontakter med det lokala näringslivet.
              Man får möjlighet att följa upp ärenden och ha återkommande möten
              med dem som behöver stöd och hjälp. Allt detta arbete hjälper
              till att motverka att människor hamnar i juridiska konflikter
              eller skuldsättning, och det bidrar i det långa loppet till bättre
              ekonomi, både för individerna och för kommunerna.
            </seg>
          </u>
          <u>
            <seg>
              Fru talman! I Statskontorets rapport från 2019 slås det fast
              att stödet i delar av landet har försämrats för konsumenterna.
              Statskontoret menar att lagstiftningen om kommunal vägledning
              är en väg att gå för att komma till rätta med problemet.
            </seg>
          </u>
          <u>
            <seg>
              Så förutom att avsätta pengar i budgeten för lokal konsumentvägledning
              i hela landet har vi väckt motioner om att det ska tas fram förslag
              om hur vi ska kunna se till att denna service finns tillgänglig
              överallt.
            </seg>
          </u>
          <u>
            <seg>
              Än så länge har vi inte fått något gehör för detta bland något
              av de andra partierna. Men vi kommer att fortsätta jobba för att
              konsumenterna ska känna trygghet och ha möjlighet att få ett ordentligt
              stöd. Här fyller konsumentvägledning och civilsamhällets organisationer
              en viktig funk ­ tion när det gäller att nå så många som möjligt
              och skapa kunniga och trygga konsumenter, särskilt när det gäller
              att nå de utsatta grupper som har svårast att göra val och är
              mest sårbara.
            </seg>
          </u>
          <u>
            <seg>
              När den offentliga servicen till konsumenterna blir mindre förväntas
              civilsamhällets organisationer kunna hjälpa till och kompensera
              för bortfallet. Men samtidigt skärs det ned på dessa resurser
              i budgeten. Vi kan inte förvänta oss att de ska kunna vara en
              konstruktiv del i att stötta konsumenterna om vi inte ger dem
              de rätta förutsättningarna. Därför vill Vänsterpartiet satsa 9
              miljoner kronor på civilsamhällets organisationer.
            </seg>
          </u>
          <u>
            <seg>
              De ideella organisationerna kan främja hållbar konsumtion genom
              sina kunskaper, nätverk och kontakter med stora delar av konsumenterna
              i vårt land. De kan stötta konsumenterna och förebygga konsumentproblem.
              Civilsamhället har otaliga gånger visat att man med små medel
              kan nå sto ­ ra resultat. Därför är det viktigt att vi inte slår
              undan benen på deras verk ­ samhet.
            </seg>
          </u>
          <u>
            <seg>
              Fru talman! Jag kan konstatera att nästan ingen har sagt någonting
              om konsumentområdet i denna debatt. I Vänsterpartiets budget finns
              det satsningar på konsumentområdet. Vi pratar inte bara om att
              det är bra med kommunal konsumentvägledning. Vi lägger också fram
              förslagen och pengarna.
            </seg>
          </u>
          <u>
            <seg>
              Det är viktigt med kunniga och upplysta konsumenter som kan göra
              väl avvägda val för sig själva, för samhället och för en hållbar
              framtid. Det vill vi i Vänsterpartiet satsa på.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 18.)
          </note>
          <note>
            § 16 Det nationella basutbudet av flygplatser
          </note>
          <note>
            Trafikutskottets betänkande 2021/22:TU4
          </note>
          <u>
            <seg>
              Det nationella basutbudet av flygplatser
            </seg>
          </u>
          <note>
            föredrogs.
          </note>
          <note>
            Anf. 114 JENS HOLM (V):
          </note>
          <u>
            <seg>
              Fru talman, ärade åhörare, kollegor i riksdagen! Vi debatterar
              nu trafikutskottets betänkande 4 som rör det nationella utbudet
              av flygplatser.
            </seg>
          </u>
          <u>
            <seg>
              Fru talman! Jag vill börja med att yrka bifall till den reservation
              som Vänsterpartiet har tillsammans med Socialdemokraterna och
              Miljöpartiet. Jag vill också hänvisa till det särskilda yttrande
              som Vänsterpartiet har i detta betänkande.
            </seg>
          </u>
          <u>
            <seg>
              Bakgrunden till det betänkande som vi debatterar och ska fatta
              beslut om är att de borgerliga partierna tillsammans med Sverigedemokraterna
              har enats om ett så kallat utskottsinitiativ om att regeringen
              inte ska få ändra det nationella basutbudet av flygplatser med
              mindre än att riksdagen godkänner detta, trots att ansvarsfördelningen
              är sådan att det är regering ­ en som har ansvaret för våra tio
              statliga flygplatser – en ordning som har gällt åtminstone sedan
              den nationella infrastrukturpropositionen kom 2008.
            </seg>
          </u>
          <u>
            <seg>
              Det är statliga Swedavia som äger och driver våra statliga flygplatser,
              och Swedavia som ett statligt bolag lyder under regeringen.
            </seg>
          </u>
          <u>
            <seg>
              Bakom denna fråga spökar i synnerhet Bromma flygplats. Swedavia
              har i sin konsekvensanalys i september 2020 redovisat att de inte
              längre kan driva Bromma flygplats vidare i enlighet med det uppdrag
              som de har fått från regeringen. Swedavia konstaterar att det
              inte är affärsmässigt motiverat att driva Bromma flygplats vidare.
              Det är helt enkelt för få som flyger till och från Bromma flygplats.
              Swedavia konstaterar också mycket tydligt att all flygtrafik kan
              flyttas till Arlanda flygplats utan att Arlanda för den sakens
              skull behöver byggas ut.
            </seg>
          </u>
          <u>
            <seg>
              I grunden är detta någonting positivt. Det handlar om att vi
              under pandemin har ändrat vårt beteende. Inte minst har vi flugit
              mycket mindre. Allt fler har upptäckt möjligheten att arbeta hemifrån.
              Det rör inte minst fysiska möten – tidigare kanske man flög från
              Luleå eller Malmö till Stockholm för att delta i ett möte. Sedan
              flög man tillbaka samma dag. Denna mötesform har inte funnits
              under pandemin, och de flesta är överens om att sådana möten i
              framtiden kommer att ersättas med digitala möten. Det är i grunden
              väldigt positivt, eftersom det blir ett minskat flygande och minskade
              kostnader och framför allt en minskad miljö- och klimatbelastning.
            </seg>
          </u>
          <u>
            <seg>
              Då måste vi fråga oss: Varför ska vi ha en stor flygplats i centrala
              Stockholm med buller, kringtrafik, utsläpp och stora ytanspråk
              som följd? Låt oss i stället avveckla Bromma flygplats och utveckla
              en helt ny stadsdel med tiotusentals nya bostäder, skolor, grönområden,
              arbetsplatser etcetera.
            </seg>
          </u>
          <u>
            <seg>
              Därför tycker jag att det är obegripligt att Moderaterna, Sverigedemokraterna,
              Kristdemokraterna, Centerpartiet och Liberalerna sätter ett fåtals
              cityflygande före möjligheten att utveckla Stockholm.
            </seg>
          </u>
          <u>
            <seg>
              Jag vill ställa en tydlig fråga till Moderaterna, Sverigedemokraterna,
              Kristdemokraterna, Centerpartiet och Liberalerna. Hur mycket mer
              av statens resurser ska gå till att hålla Bromma flygplats öppen?
              Alla vet ju att Bromma flygplats inte bär sig utan måste hållas
              öppen med hjälp av statliga subventioner. Det är det som har varit
              tydligt i Swedavias rapport till oss.
            </seg>
          </u>
          <u>
            <seg>
              Hur mycket mer av skattebetalarnas pengar ska gå till att upprätthålla
              ett fåtals flygande till och från Bromma flygplats? Hur mycket
              mer av skattebetalarnas pengar ska tas från vård, skola och omsorg
              för att subventionera flyget? Det anser jag att de borgerliga
              partierna och Sverigedemokraterna måste svara på, och jag förväntar
              mig ett svar under debatten.
            </seg>
          </u>
          <note>
            Anf. 115 TERES LINDBERG (S):
          </note>
          <u>
            <seg>
              Fru talman! Vi behandlar i dag ett förslag till tillkännagivande
              om att man ska inhämta riksdagens godkännande om man ska göra
              förändringar i det nationella basutbudet av flygplatser. Jag vill
              inledningsvis yrka bifall till vår reservation, som är ett avslagsyrkande.
              Vi yrkar alltså avslag på förslaget till tillkännagivande.
            </seg>
          </u>
          <u>
            <seg>
              Den nu rådande ordningen för hur man ska hantera just basutbudet
              behandlades i infrastrukturpropositionen som togs upp i kammaren
              för 13 år sedan. Jag vill påminna riksdagen om att vi då hade
              en majoritet bestående av Moderaterna, Centern, Kristdemokraterna
              och Liberalerna – alltså under Reinfeldtregeringen.
            </seg>
          </u>
          <u>
            <seg>
              Själva grunden i beslutet var att flygplatserna ska utgöra stommen
              i ett effektivt och långsiktigt hållbart flygtransportsystem och
              säkerställa grundläggande interregional tillgänglighet i hela
              landet. Flygplatserna ska säkerställa en god internationell tillgänglighet.
              Sammantaget ska de täcka hela landet så att alla medborgare i
              vårt land har tillgång till flyg.
            </seg>
          </u>
          <u>
            <seg>
              Under de 13 åren har det runnit en hel del vatten under broarna.
              Lite senare fattade regeringen beslut om de tio basutbudsflygplatserna,
              och det var i en tid före Fridays for Future, flygskam och FN:s
              klimattoppmöte, där vi också enades om de globala hållbarhetsmålen.
              Då kalkylerade man med att utrikesflyget på Arlanda skulle öka
              med ungefär 5 procent per år.
            </seg>
          </u>
          <u>
            <seg>
              Vid den här tiden hade Swedavia en strategi för att klara ökningen,
              att faktiskt medvetet flytta resenärer från Arlanda till Bromma.
              Under en period under dessa år fördubblade man antalet resenärer
              på Arlanda. Det har satt sina spår, särskilt i tider när miljömedvetandet
              ökar hos befolkningen och många medvetet väljer bort att flyga
              och tar tåget i stället.
            </seg>
          </u>
          <u>
            <seg>
              Sedan kom covid-19. Pandemin pågår fortfarande. Flyget har inte
              under några omständigheter återhämtat sig.
            </seg>
          </u>
          <u>
            <seg>
              Flygresandet har verkligen minskat dramatiskt. Den dramatiska
              minskningen syntes redan innan pandemin. Vi befinner oss fortfarande
              i ett osäkert läge. Vi vet inte riktigt hur pandemin kommer att
              sluta, och vi ser en femte våg internationellt. Det kommer en
              ny version från Afrika, och så vidare. Faran är inte på något
              sätt över. Tvärtom behöver vi fortsätta att följa frågorna noga.
              Det kommer att vara oroligt under en överskådlig framtid.
            </seg>
          </u>
          <u>
            <seg>
              Här fick Swedavia ett uppdrag att titta på effekterna av pandemin.
              Det är ett statligt bolag som till och med ska redovisa intäkter
              till staten, inte bara gå runt. Swedavia har gjort en konsekvensanalys,
              och man har presenterat sina slutsatser. En kortversion har redovisats
              offentligt. Sedan finns en djupare analys som innehåller en hel
              del affärshemligheter, som jag inte tror att någon i kammaren
              har sett. Om någon har gjort det får denne gärna berätta för mig
              vad som står där. Swedavia landar i en sammanfattad bedömning
              att som det ser ut nu, med ett minskat antal resenärer och hur
              pandemin har påverkat, är det inte affärsmässigt motiverat att
              driva Bromma flygplats vidare.
            </seg>
          </u>
          <u>
            <seg>
              Fru talman! Det är nu det är läge att höja på ögonbrynen. År
              2009 be ­ slutade riksdagen att det dåvarande statliga Luftfartsverket
              skulle övertas av just ett affärsdrivande statligt bolag. I det
              här häradet inrättades Swed ­ avia och några andra bolag. Uppdraget
              var att driva dessa under företags ­ ekonomiska förutsättningar.
            </seg>
          </u>
          <u>
            <seg>
              Nu när bolaget ger besked utifrån de företagsekonomiska principerna,
              det vill säga att det inte är affärsmässigt att driva Bromma flygplats
              vidare, börjar samma partier som då satt i regeringen och inrättade
              denna ordning att filibustra. Det var det här som var själva syftet
              med de organisatoriska förändringarna. Vi socialdemokrater sa
              uttryckligt att vi såg tydliga politiska mål, och vi var därmed
              emot inrättandet av Swedavia. Vi tyckte att det räckte gott och
              väl att ha ett affärsdrivande verk därför att vi ville att ambitionen
              att styra flyget skulle finnas även i fortsättningen, det vill
              säga att de transportpolitiska målen ska vara styrande – inte
              affärsmässigheten. Det blir ett märkligt sätt att hantera frågorna.
            </seg>
          </u>
          <u>
            <seg>
              Det är inte bara Swedavia som har haft problem som en konsekvens
              av det minskade flygandet, utan det gäller även de regionala flygplatserna.
              De har också haft oerhört stora bekymmer. Swedavias besked var
              ingen överraskning för utskottet när de sa att den klokaste och
              samhällsekonomiskt bästa vägen för Swedavia och för staten är
              att avveckla Bromma.
            </seg>
          </u>
          <u>
            <seg>
              Arrendet för Bromma löper ut 2038. Då kommer med all sannolikhet
              all verksamhet ändå att upphöra. När underlaget viker borde en
              prövning var enda vägen, det vill säga att ompröva sina tidigare
              ställningstaganden. De besked vi har fått från Stockholms stad
              – den blågröna majoriteten – är att avsikten är att avsluta avtalet
              2038. Varför då pumpa in pengar till Swedavia, till en organisation
              som inte går runt? Det är det som kommer att bli effekten om vi
              inte agerar.
            </seg>
          </u>
          <u>
            <seg>
              Jag är stockholmare, och jag ser jättestora utvecklingsmöjligheter
              – inte minst där flygplatsen ligger i dag. Det skulle kunna byggas
              en ny stadsdel i vår huvudstad. Det finns enorma behov av nya
              bostäder. Sedan bor många människor runt flygplatsen. Om det skulle
              hända en olycka är katastrofen oundviklig. Om ett flygplan skulle
              störta när det ska lyfta eller landa på Bromma skulle det bli
              förödande konsekvenser. Vi ska inte heller glömma bort bullerproblemen.
            </seg>
          </u>
          <u>
            <seg>
              Fru talman! Brommas framtid handlar faktiskt om vårt lands framtida
              ekonomiska konkurrenskraft. Det handlar om att stärka Sveriges
              position på den internationella arenan. Sverige är ett exportberoende
              land, och det är viktigt att det finns en flygplats som faktiskt
              kan ta oss ut i världen när vi behöver det och kan ta andra hit
              när de behöver det.
            </seg>
          </u>
          <u>
            <seg>
              I detta nu tappar Arlanda direktlinjer medan vår huvudkonkurrent,
              som man väl ändå får säga att det är, Kastrup öppnar nya direktlinjer.
              Risken är att vi går mot att Arlanda blir en matarflygplats till
              Kastrup i stället för att ha egna direktlinjer ut i världen.
            </seg>
          </u>
          <u>
            <seg>
              Ska vi vända den utvecklingen måste vi ha fler resenärer på Arlanda
              – vi behöver ha ökade volymer. Det absolut enklaste sättet att
              lösa det är att flytta resenärerna från Bromma till Arlanda. Jag
              tror att det vore fel väg att börja uppmana folk att flyga i stället
              för att ta tåget, men däremot har vi två flygplatser där vi också
              har vår internationella flygplats, och det vore ju rent ut sagt
              korkat att inte använda den möjligheten.
            </seg>
          </u>
          <u>
            <seg>
              Regeringen tillsatte en särskild utredare som kom med sitt underlag
              om hur man skulle kunna avveckla både driften och verksamheten.
              I rapporten redogör han nogsamt för hur regeringen Reinfeldt överförde
              beslutsfattandet avseende investeringsvolymer och strukturförändringar
              från riksdag och regering till det nyinrättade bolaget.
            </seg>
          </u>
          <u>
            <seg>
              Rapporten tillsammans med Swedavias konsekvensanalys är ute på
              remiss, och remisstiden går ut den 20 december. Därför blir det
              himla konstigt när den blåbruna högern, påhejad av Liberalerna
              och Centern, inte kan vänta på ett underlag. Det är något fåneri
              här gällande att man tycker att Miljöpartiet tog ut segern i förskott.
              Jag kan tycka att det är ett ovärdigt beteende av Sveriges riksdag.
              Vi måste kunna ta saker och ting seriöst och ta till oss fakta
              och kunskaper vi får i form av remissrundor och så vidare och
              inte hålla på och tjafsa om någon tårta. Jag tycker att det faktiskt
              är fördummande och förlöjligande av den här kammaren.
            </seg>
          </u>
          <u>
            <seg>
              Fru talman! Avslutningsvis vill jag understryka att för oss socialdemokrater
              kommer flyget att fortsätta vara ett viktigt transportmedel för
              att hålla samman vårt land och för att hålla samman Sverige med
              övriga värl ­ den. Arbetet med att göra flyget hållbart måste
              också fortsätta. Det måste finnas en tillgänglig och hållbar flyginfrastruktur
              i hela landet. En förut ­ sättning för oss socialdemokrater för
              att kunna lägga ned Bromma är att vi säkrar kapaciteten på Arlanda.
              Vi borde faktiskt kunna ha en bred samling kring just detta –
              för Sverige och för svensk konkurrenskraft.
            </seg>
          </u>
          <u>
            <seg>
              Jag vet att mitt parti, jag själv och infrastrukturministern
              alltid har dörrarna öppna för samtal om hur vi tillsammans kan
              stärka svensk konkurrenskraft.
            </seg>
          </u>
          <note>
            (Applåder)
          </note>
          <note>
            I detta anförande instämde Denis Begic, Abraham Halef, Elin Gustafsson
            och Jasenko Omanovic (alla S).
          </note>
          <note>
            Anf. 116 LORENTZ TOVATT (MP):
          </note>
          <u>
            <seg>
              Fru talman! Jag ska börja med att erkänna att jag har varit naiv.
              Jag trodde att klimatnödläget skulle ruska om den här kammaren.
              Jag trodde att det faktum att vi svenskar flyger långt över den
              globalt hållbara nivån skulle ha manat till eftertanke här inne.
              Jag trodde att det faktum att Swed ­ avia blöder pengar skulle
              få er att reagera. Jag trodde inte att politiker 2021 skulle vara
              villiga att med skattemedel finansiera det snabbaste sättet att
              steka den här planeten.
            </seg>
          </u>
          <u>
            <seg>
              Jag har varit väldigt naiv rörande detta. Det är uppenbart en
              dag som denna då vi ska debattera den här situationen och den
              blåbruna högern tillsammans med Centerpartiet och Liberalerna
              obstruerar det ytterst rimliga beslutet att lägga ned Bromma flygplats.
            </seg>
          </u>
          <u>
            <seg>
              Låt oss ta det från början, och låt oss börja med klimatet. Många
              i den här kammaren råkar glömma det gång på gång, så det är lika
              bra att jag tar rollen att berätta om det igen.
            </seg>
          </u>
          <u>
            <seg>
              Svenskar flyger fem gånger mer än det globala genomsnittet. Det
              är mer än en tiondel av våra utsläpp. Det är en nivå som är på
              alla tänkbara sätt ohållbar. Hur man än vänder och vrider på det
              och hur man än mäter det är det en ohållbar nivå av flygande.
            </seg>
          </u>
          <u>
            <seg>
              Låt oss börja med att fråga oss: Varför är det så? Det finns
              ju en massa idéer om hur man skulle kunna ha ett hållbart flyg.
              Den grundläggande orsaken är, och det har jag sagt många gånger
              i den här talarstolen, att fossila utsläpp och flygande i dag
              är synonymer. Det finns inte tekniker som kan minska utsläppen
              från flyget på global nivå och på ett tillräckligt snabbt sätt.
              Det går till exempel inte att täcka flygbehovet med biodrivmedel,
              som vissa tror. Det finns inte den kapaciteten när det gäller
              biodrivmedel vare sig nu eller i framtiden, framför allt inte
              om alla ska flyga på Sveriges nivå.
            </seg>
          </u>
          <u>
            <seg>
              Det går inte heller att ersätta flygresandet med el, för elflyg
              kommer under 50 år framöver inte att kunna ha en kapacitet tillräcklig
              för att ersätta ens en liten del av vårt befintliga flygande.
              Det är en rent teknisk sanning av det enkla skälet att det är
              för tungt för flyget att lyfta så mycket batterivikt som skulle
              krävas för att lyfta själva flygkroppen. På väldigt korta sträckor
              och för väldigt få personer kan vi se att elflyget kommer, men
              det är inte där de stora utmaningarna inom flygandet finns, som
              ni alla vet.
            </seg>
          </u>
          <u>
            <seg>
              Det råder inget tvivel: Hur man än vänder och vrider på det är
              det helt enkelt ohållbart att flyga på den nivå som vi gör i Sverige
              i dag.
            </seg>
          </u>
          <u>
            <seg>
              Sedan finns det förstås de som behöver flyga, och det ska vi
              ha respekt för. Det finns de som inte har tillgång till järnväg,
              de som inte kan ta sina möten digitalt och de som har långt dit
              de ska. Då kan man behöva flyga. Men samtidigt ska man komma ihåg
              att en tredjedel av allt inrikesflyg, som den här debatten ju
              handlar om när det gäller Bromma, enligt Swed ­ avia är sträckor
              på upp till 40 mil. Den vanligaste flygsträckan nationellt i Sverige,
              inrikesflyget, är Stockholm – Göteborg.
            </seg>
          </u>
          <u>
            <seg>
              Man måste alltså kunna ha flera tankar i huvud et samtidigt här.
              Ja, Kiruna – Stockholm behövs. Ja, Visby – Stockholm behövs. Allt
              det ska vi kunna erbjuda svenskarna, men det är inte där som de
              stora nivåerna av inrikesflygande finns.
            </seg>
          </u>
          <u>
            <seg>
              Vi säger att vi måste kunna ha Visby – Stockholm och Kiruna –
              Stockholm, som exempel, och då är den stora frågan : Kan vi ha
              detta på Arlanda? Ja. Det är det som är själva poängen. Det är
              mycket smartare på alla sätt att i stället samla de resor som
              vi verkligen behöver på en flygplats i Stockholm.
            </seg>
          </u>
          <u>
            <seg>
              Hur är det då med kapaciteten på Arlanda? Det här har man ju
              hört mycket om i debatten. Låt mig säga det som jag sa i våras.
              Det verkar inte ha gått in, så jag tar det igen. Jag ska försöka
              vara väldigt pedagogisk.
            </seg>
          </u>
          <u>
            <seg>
              Arlanda har ett miljötillstånd för 350 000 flygrörelser. År 2019,
              året innan pandemin, var vi uppe i 233 000 flygrörelser. Miljötillståndet
              gäller 350 000, och 233 000 är det man då var uppe i. Då kommer
              någon förstås och säger: Ja, men det är peaktimmen som är det
              viktigaste – det är där vi inte klarar av det. Det resonemanget
              är i sig ganska banalt och dumt efter ­ som man inte kan planera
              en flygplats utifrån peaktimmen. Då blir det väldigt kostsamt
              och en enorm överkapacitet de övriga timmarna.
            </seg>
          </u>
          <u>
            <seg>
              Men låt oss ändå ha det argumentet på bordet och titta på Arlandas
              peaktimme. Arlanda kan hantera 90 rörelser per timme. Under 2016–2019
              passerades aldrig 73 rörelser. Man kan hantera 90, men man har
              aldrig passerat 73. Det finns således en enorm överkapacitet på
              Arlanda till och med under peaktimmen. Huruvida det går att flytta
              viktiga linjer från Bromma till Arlanda är en icke-fråga. Detta
              har påvisats i utredning efter utredning och gång på gång, men
              det går av någon anledning inte in hos många partier här i kammaren.
            </seg>
          </u>
          <u>
            <seg>
              Klimatfrågan är det viktigaste. Vi måste minska flygresandet.
              Ett väldigt bra sätt att göra det vore att vi helt enkelt tog
              bort onödiga resor, men då kan vi inte ha en överkapacitet i svenskt
              flygplatsutbud. Det är fullt rimligt att lägga ned Bromma.
            </seg>
          </u>
          <u>
            <seg>
              Jag har som sagt varit naiv. Jag tror att jag vet vad det i grunden
              handlar om, nämligen att jag har haft en förhoppning och en ambition
              om att man med rationella och logiska argument kan skapa en förändring
              och ett förändrat system. Jag trodde att ett påstått klimatengagemang
              spelade roll, men det visade sig vara fel här i denna kammare.
              Det är förstås väldigt tråkigt. Men så ligger det till.
            </seg>
          </u>
          <u>
            <seg>
              Jag rundar av med att yrka bifall till reservationen.
            </seg>
          </u>
          <note>
            Anf. 117 MARIA STOCKHAUS (M):
          </note>
          <u>
            <seg>
              Fru talman! Man kan säga väldigt mycket om hanteringen av frågan
              om Bromma flygplats. Jag tror att det i grunden handlar mycket
              om in ­ ställningen till flyget. Trots att flyget utgör en relativt
              liten del av världens utsläpp får det ett enormt stort fokus i
              miljödebatten.
            </seg>
          </u>
          <u>
            <seg>
              Jag har funderat mycket på vad det beror på. Vad är det med flyget
              som provocerar så fruktansvärt mycket? Kan det bero på den frihet
              det innebär att kunna förflytta sig med flyg, att ta sig ut i
              världen och runt om i Sverige? Är det den individuella frihet
              detta innebär som provocerar?
            </seg>
          </u>
          <u>
            <seg>
              Nu försöker man använda pandemin, som har lamslagit inte bara
              flyget utan även många andra branscher, till att stänga ned Bromma
              flygplats. Tittar man på Sveriges geografi, hur stort landet är
              och hur långt det är mellan olika destinationer, ser man att det
              säger sig självt att vi behöver ha ett väl fungerande flyg och
              en väl fungerande infrastruktur för flyget i Sverige. Det finns
              inget annat alternativ om man på allvar menar att hela Sverige
              ska kunna leva. Man måste kunna förflytta sig.
            </seg>
          </u>
          <u>
            <seg>
              Här i riksdagen finns en tydlig majoritet för att ha kvar Bromma
              flygplats. En majoritet vill inte stänga ned Bromma i förtid.
              Vad som har hänt är att regeringen har gett Swedavia i uppdrag
              att titta på om det skulle gå att stänga Bromma eller inte. Att
              vi inte får se hela rapporten utan bara en sammanfattning på två
              sidor när det läggs så mycket vikt vid den innebär för mig ett
              demokratiunderskott. Jag ser detta som ett beställningsjobb.
            </seg>
          </u>
          <u>
            <seg>
              Det talas mycket om att Swedavia självt säger att det går att
              stänga Bromma. Jovisst, men även om man bara läser sammanfattningen
              ser man att det står väldigt tydligt att det funkade då när flyget
              i princip stod stilla. Men det funkar inte när flyget startar
              upp igen. Det är väldigt tydligt i rapporten.
            </seg>
          </u>
          <u>
            <seg>
              Frågan är hur stor vikt man ska fästa vid tårtätande och naiva
              och barnsliga filmer som publiceras på nätet av Miljöpartiets
              ledamöter i EU-parlamentet. Har man inga väljare utanför storstäderna
              behöver man kan ­ ske inte ta särskilt stor hänsyn till tillgängligheten
              för invånarna i resten av landet när det gäller att ta sig hit
              till Stockholm.
            </seg>
          </u>
          <u>
            <seg>
              Det här är respektlöst mot människor som bor runt om i landet.
              När de fick läsa om planerna på att lägga ned Bromma blev de ordentligt
              oroade för framtiden för deras del av Sverige. Man kan inte behandla
              en så pass viktig fråga som svensk infrastruktur som man har gjort
              med Bromma flygplats. När man talar med kommunalråd runt om i
              landet blir det väldigt tydligt att de verkligen ser nedläggningen
              av Bromma som ett stort hot mot tillväxt och utveckling i deras
              del av Sverige.
            </seg>
          </u>
          <u>
            <seg>
              För att få stopp på detta föreslog vi ett tillkännagivande i
              våras. Vi som stod bakom det hoppades att det skulle få regeringen
              att inse att även om man själv har beslutanderätt finns det ingen
              majoritet i kammaren för att gå vidare med förslaget att stänga
              ned Bromma. Man valde ändå att gå vidare med den utredning som
              tillsatts. Utredningstiden för den var väldigt kort mitt under
              en pandemi när ingen egentligen kunde säga hur flyget kommer att
              utvecklas när det startar upp igen. I direktiven står det dess
              ­ utom inte något om Bromma ska läggas ned utan hur flygplatsen
              ska kunna läggas ned.
            </seg>
          </u>
          <u>
            <seg>
              Vi hade nog förväntat oss att tillkännagivandet från i våras
              skulle leda till en längre utredningstid och förändrade direktiv,
              men så blev inte fallet. Därför befinner vi oss där vi gör i dag.
              Vi har inte förtroende för regeringen när det gäller att fatta
              beslut om basutbudet när den på ett så flagrant sätt fullkomligt
              struntar i majoriteten i kammaren.
            </seg>
          </u>
          <u>
            <seg>
              Det är självklart svårt att säga hur pandemin, digitala möten
              och annat kommer att påverka flyget och hur det hela utvecklas
              i framtiden. Men detta kommer ju att påverka resandet i stort.
              Det är därför märkligt att man inte drar en parallell med tågresandet
              och att det troligtvis också kommer att minska, inte minst mellan
              Stockholm, Göteborg och Malmö där man tänker plöja ned hundratals
              miljarder i höghastighetsjärnväg. Man drar alltså inte slutsatsen
              att det förändrade resandet kommer att påverka båda dessa transportslag.
            </seg>
          </u>
          <u>
            <seg>
              Om man med någon trovärdighet ska kunna diskutera en nedläggning
              av Bromma måste man rimligtvis börja på rätt håll. Teres Lindberg
              talade sig varm för Arlanda och dess utveckling. Men regeringen
              har verkligen inte visat några tecken på att ta Arlandas utveckling
              på allvar och att vilja göra något med Arlanda flygplats.
            </seg>
          </u>
          <u>
            <seg>
              Det fanns ett Arlandaråd som gjorde klart en rapport som jag
              har fått ta del av även om den inte är offentliggjord. Det är
              en väldigt gedigen rapport om utvecklingen av Arlanda flygplats,
              infrastrukturen till och från och området runt omkring Arlanda.
              Det fanns ett datum för när denna rapport skulle publiceras. Alla
              som var med i Arlandarådet var inbjudna till ett stort evenemang
              där detta skulle offentliggöras, men sedan lades plötsligt locket
              på. Frågar man infrastrukturministern säger han att rapporten
              bereds på Infrastrukturdepartementet. Min bild är att den ligger
              i en byrålåda och samlar damm. Ingen gör någonting med den.
            </seg>
          </u>
          <u>
            <seg>
              Man måste börja med Arlanda. Det behövs politiska beslut med
              en tydlig inriktning på en utveckling av Arlanda flygplats. Det
              hänger inte på Bromma huruvida Arlanda blir en matarflygplats
              till Köpenhamn eller inte, utan mycket beror på hur man utvecklar
              Arlanda. Man kan jämföra med satsningarna på Kastrup. Arlanda
              har inte alls samma förutsättningar för politiskt stöd för en
              fortsatt utveckling så som Kastrup har haft.
            </seg>
          </u>
          <u>
            <seg>
              Något som man glömmer bort helt och hållet i debatten, fru talman,
              är frågan om flygets omställning. Den egna driften av Swedavias
              samtliga flygplatser är i dag helt fossilfri. Det sker oerhört
              mycket när det gäller flygets omställning. Flygplanen som kommer
              bli r mindre. Heart Aero ­ space räknar med att leverera sina
              första elplan 2026. Detta innebär att det kommer att bli fler
              flygrörelser, eftersom det blir fler flyg med färre passagerare
              i varje plan. BRA har aviserat att de tänker börja flyga elflyg
              mellan Stockholm och Visby 2026.
            </seg>
          </u>
          <u>
            <seg>
              Det finns även det samhällsviktiga flyget, som också ska få plats
              på en flygplats. I dagsläget finns över huvud taget inte utrymme
              för det på Arlanda. Dessutom blir det längre transporter till
              sjukhusen i Stockholm från Arlanda än från Bromma.
            </seg>
          </u>
          <u>
            <seg>
              Det är väldigt viktigt att vi värnar det vi har. Jag är ödmjuk
              inför det teknikskifte som sker. Jag kan inte som Lorentz Tovatt
              säga hur teknik ­ utvecklingen kommer att se ut 50 år framåt i
              tiden och att flyget inte kom ­ mer att bli fossilfritt innan
              dess. Jag tror på en fossilfri framtid även för flyget, och teknikutvecklingen
              går oerhört snabbt. Att i det läget göra oss av med någonting
              så unikt som en citynära flygplats vore kvalificerat vansinne.
            </seg>
          </u>
          <u>
            <seg>
              Det som är mest oroande med den här frågan är trots allt den
              demokratiska aspekten av det hela, med hemligstämplade rapporter
              och en regering som fullkomligt struntar i tillkännagivande efter
              tillkännagivande i den här kammaren. Det är anmärkningsvärt i
              en demokrati att man inte respekterar en majoritet i Sveriges
              riksdag. Vi kan ha olika åsikter, men i den här kammaren måste
              majoritetsbeslut gälla. En majoritet i den här kammaren vill inte
              lägga ned Bromma flygplats i förtid. Det måste regeringen respektera.
            </seg>
          </u>
          <note>
            I detta anförande instämde Anders Hansson (M) och Magnus Jacobsson
            (KD).
          </note>
          <note>
            Anf. 118 JENS HOLM (V) replik:
          </note>
          <u>
            <seg>
              Fru talman! Moderaterna säger sig vara emot statliga subventioner
              av princip. Det verkar vara så på många politikområden, men inte
              när det gäl ­ ler flyget och inte heller när det gäller bilkörande.
              Då ska staten subven ­ tionera.
            </seg>
          </u>
          <u>
            <seg>
              Swedavia har presenterat väldigt klart och tydligt för oss att
              de inte längre kan bedriva sin verksamhet vid Bromma flygplats
              på ett affärsmässigt sätt. Det betyder att de behöver statliga
              subventioner för att upprätthålla Bromma flygplats.
            </seg>
          </u>
          <u>
            <seg>
              Nu har Moderaterna drivit fram det här beslutet till Sveriges
              riksdag. Då tycker jag också i anständighetens namn att Moderaterna
              är svaret skyldiga. Hur mycket ska svenska staten bidra med i
              subventioner för att hålla Bromma flygplats öppen?
            </seg>
          </u>
          <note>
            Anf. 119 MARIA STOCKHAUS (M) replik:
          </note>
          <u>
            <seg>
              Fru talman! Jag tror att vi möjligtvis läser de två sidor vi
              har fått från Swedavia när det gäller Bromma på lite olika sätt.
              Det står ingenting i dem om att Swedavia kommer att behöva statliga
              bidrag för att kunna driva Bromma vidare. Båda de två trafikslagen
              flyg och bil bär sina egna infrastrukturkostnader, till skillnad
              från till exempel järnvägen.
            </seg>
          </u>
          <u>
            <seg>
              Sedan kan man absolut säga att vi har gett stöd till flyget under
              en pandemi, men det är en helt annan sak. Vi kan inte räkna in
              pandemiåtgärderna i det här.
            </seg>
          </u>
          <u>
            <seg>
              Man säger att det utifrån Swedavias företagsperspektiv skulle
              vara affärsmässigt bättre att samla allt flyg. Det är möjligt
              att det är så, men de skriver också i sin rapport att det är många
              andra hänsyn man behöver ta innan man lägger ned Bromma flygplats.
              Ingenstans i den här rapporten står det att man behöver statliga
              subventioner eller att Bromma gick med förlust före pandemin.
            </seg>
          </u>
          <u>
            <seg>
              Nu startar flyget upp igen, och mig veterligen går det med högre
              hastighet än vad någon kunde förutse. Det är stor aktivitet på
              Bromma flygplats igen. Man är inte uppe på samma nivå som före
              pandemin, men man är på god väg dit.
            </seg>
          </u>
          <note>
            Anf. 120 JENS HOLM (V) replik:
          </note>
          <u>
            <seg>
              Fru talman! Våra statliga flygplatser ska ju finansieras med
              avgifter från flygoperatörerna. Så har också fallet varit. Sedan
              har Bromma flygplats en lite speciell konstruktion, eftersom den
              moderata ledningen här i Stockholm subventionerar markhyran för
              Bromma flygplats otroligt mycket. Men det är en annan fråga.
            </seg>
          </u>
          <u>
            <seg>
              Swedavia har varit väldigt tydliga med att flygandet inte kommer
              att återgå till Bromma efter pandemin. De kommer inte att få in
              de intäkter de behöver för att driva vidare verksamheten. Därför
              vädjar de till regeringen om att få avveckla Bromma flygplats
              i förtid och flytta över den del av flyget som återhämtar sig
              efter pandemin till Arlanda. Det framstår, fru talman, som lite
              märkligt att Moderaterna inte förstår den enkla matematiken. Det
              blir minskat flygande och minskade intäkter, men det finns fortfarande
              kvar stora overheadutgifter för att driva vidare en flygplats.
            </seg>
          </u>
          <u>
            <seg>
              Då, fru talman, blir min fråga till Maria Stockhaus: Menar verkligen
              Maria Stockhaus att Bromma flygplats kommer att kunna stå på egna
              ben i form av intäkter från flygoperatörerna – att Bromma flygplats
              inte kommer att behöva någon som helst statlig subvention?
            </seg>
          </u>
          <note>
            Anf. 121 MARIA STOCKHAUS (M) replik:
          </note>
          <u>
            <seg>
              Fru talman! Nu är det så att vi inte får insikt i hur det går
              för de enskilda flygplatser som Swedavia driver. Swedavia har
              aldrig någonsin sagt att Bromma flygplats går med förlust och
              kräver statliga bidrag för att kunna drivas vidare. Det står inte
              så i rapporten. De har varit tydliga med att det finns andra hänsyn
              som behöver tas innan man lägger ned en flygplats, och det är
              det vi menar. Det finns väldigt många andra hänsyn som pekar på
              att vi behöver ha kvar Bromma flygplats.
            </seg>
          </u>
          <u>
            <seg>
              Mig veterligen har de inte begärt några statliga bidrag för att
              driva Bromma vidare. De har sagt att det affärsmässigt skulle
              vara rimligt att samla allting, men också att det behövs andra
              hänsyn. Det finns alltså ingen risk för att vi behöver gå in med
              statliga pengar för att Bromma ska vara kvar. Swedavia som helhet
              har naturligtvis haft ekonomiska svårigheter under pandemin, men
              det finns ingenting som tyder på att de kommer att ha det så när
              de går ur pandemin och flyget startar upp.
            </seg>
          </u>
          <note>
            Anf. 122 TERES LINDBERG (S) replik:
          </note>
          <u>
            <seg>
              Fru talman! När jag lyssnade på Maria Stockhaus anförande väcktes
              samma fråga hos mig som Jens Holm ställde. Jag noterar att vi
              faktiskt inte får något vettigt svar på hur mycket Moderaterna
              är beredda att bidra med och lägga av skattebetalarnas pengar
              för att upprätthålla två flygplatser i Stockholmsregionen.
            </seg>
          </u>
          <u>
            <seg>
              Jag noterar också att Maria Stockhaus gång på gång lyfter fram
              bristen på insikt och att man inte har fått se den här utredningen.
              Det är ju ingen annan som har gjort det heller, eftersom det är
              en affärsmässig hemlighet. Detta är konsekvensen av den proposition
              som lades fram till riksdagen om att flytta flyget till ett affärsmässigt
              drivet bolag i stället för att ha det i ett affärsmässigt verk.
              Vi var emot och reserverade oss, Socialdemokraterna, Miljöpartiet
              och Vänsterpartiet, för vi ville se politisk styrning. Nu står
              du här och kräver politisk styrning, vilket du inte får som en
              konsekvens av era egna beslut. Jag tycker att det är beklämmande.
              Jag hade också önskat att vi hade haft politisk styrning.
            </seg>
          </u>
          <u>
            <seg>
              Jag kan inte tycka att det här är rimligt. Swedavia går som statligt
              bolag fram och säger att det inte finns några affärsmässiga förutsättningar
              för att fortsätta driva Bromma. Konsekvensen av det är att det
              måste tillföras resurser. Jag efterlyser verkligen ett svar. Hur
              mycket är Moderaterna beredda att lägga på att upprätthålla två
              flygplatser i Stockholmsregionen?
            </seg>
          </u>
          <note>
            Anf. 123 MARIA STOCKHAUS (M) replik:
          </note>
          <u>
            <seg>
              Fru talman! Det är ett politiskt beslut vilka basflygplatser
              som ska finnas. Den frågan ligger hos regeringen, men regeringen
              bryr sig inte om den majoritet som finns här i kammaren för att
              ha kvar Bromma flygplats. Detta är ett demokratiunderskott. Det
              här är faktiskt det tredje tillkännagivande som tydligt markerar
              för regeringen att vi vill ha kvar Bromma flygplats åtminstone
              fram till 2038.
            </seg>
          </u>
          <u>
            <seg>
              Att det inte är affärsmässigt att ha två flygplatser är inte
              samma sak som att Bromma flygplats går med förlust. Swedavia har
              alla förutsättningar att när pandemin är över bedriva sin verksamhet
              och finansiera den med flygplatsavgifter. Vi kan också se att
              det troliga är att det kommer att vara mindre flyg men fler flygrörelser.
              Det kommer att bli den stora förändringen. Även om det blir färre
              som reser och man kanske har fler digitala möten behöver det inte
              bli färre flygningar.
            </seg>
          </u>
          <u>
            <seg>
              Min fråga tillbaka till Teres Lindberg är: Var ska planen från
              flygplats ­ er som Ronneby och Ängelholm landa? Det finns faktiskt
              inte plats på Ar ­ landa. Det går inte att mixa stora och små
              flygplan hur som helst när man startar och landar. Det säger Swedavia
              i sin rapport. När flyget startar upp igen behöver man bygga ut
              Arlanda, men regeringen har inte levererat över huvud taget när
              det gäller möjligheter för Swedavia att bygga ut Arlanda. Hur
              ser Teres Lindberg på det? Hur ska flyget kunna starta upp? Hur
              ska vi skapa tillgänglighet i hela Sverige om inte Arlanda får
              byggas ut?
            </seg>
          </u>
          <note>
            Anf. 124 TERES LINDBERG (S) replik:
          </note>
          <u>
            <seg>
              Fru talman! Jag noterar att Maria Stockhaus inte lyssnade på
              vad jag sa i mitt huvudanförande. Att säkra kapaciteten på Arlanda
              är en förutsättning för att kunna stänga Bromma, enligt oss socialdemokrater.
            </seg>
          </u>
          <u>
            <seg>
              Men sedan måste vi också lita på det som våra egna bolag säger.
              Swedavia sa på ett utskottssammanträde, där Maria Stockhaus också
              närvarade, att oavsett pandemin skulle Arlanda kunna svälja hela
              Brommas flyg även om det ökar. Vi kommer att kunna göra det till
              allra minst 2035. Men det är klart att det behövs en strategi
              om vi skulle stänga flyget.
            </seg>
          </u>
          <u>
            <seg>
              Man blir lite förvånad över hur Maria Stockhaus uttrycker sig
              här. Den tidigare infrastrukturministern har inte lagt fram ett
              förslag om att stänga Bromma. Vi har däremot fått fram en utredning
              som har tittat på förutsättningarna. Det är just det som Maria
              Stockhaus efterlyser.
            </seg>
          </u>
          <u>
            <seg>
              Vad ska vi göra med de alternativa verksamheter som finns på
              Bromma? Det handlar om att lösa alltifrån samhällsviktigt flyg
              till räddningshelikoptrar och så vidare. Där finns nu en utredning
              som är ute på remiss för att alla berörda ska kunna svara på den
              och ge oss alla fakta och problematisera kring konsekvenserna.
              Men det bryr sig inte Moderaterna om över huvud taget.
            </seg>
          </u>
          <u>
            <seg>
              Sedan vill jag understryka att den nuvarande infrastrukturministern
              tillsattes i går. Den nuvarande infrastrukturministern, precis
              som den föregående, företräder en annan regering. Det är två olika
              regeringar. Vi socialdemokrater har alltid bejakat att vi måste
              säkra kapaciteten på Arlanda för att stänga Bromma.
            </seg>
          </u>
          <note>
            Anf. 125 MARIA STOCKHAUS (M) replik:
          </note>
          <u>
            <seg>
              Fru talman! Det är väldigt intressant det som sägs om att säkra
              kapaciteten på Arlanda. Det är snart tre år sedan som Arlandarådet
              var färdig t med sin rapport. Den dåvarande infrastrukturministern
              i den regeringen, som är den nuvarande infrastrukturministern
              i den här regeringen, har inte gjort någonting över huvud taget.
            </seg>
          </u>
          <u>
            <seg>
              Jag var med på ett seminarium så sent som i går där Swedavias
              vd efterlyste politiska beslut för Arlandas utveckling. Han var
              oerhört frustre ­ rad över att Arlandarådets rapport inte över
              huvud taget har fått några effekter på politiken på riksnivå.
            </seg>
          </u>
          <u>
            <seg>
              Det finns inga beslut fattade. Det finns ingenting som pekar
              på att den tidigare regeringen, med samma infrastrukturminister
              som den här reger ­ ingen, hade något intresse alls av att utveckla
              Arlanda.
            </seg>
          </u>
          <u>
            <seg>
              Det är ord som är svåra att ta på allvar. Regeringen ska nu sitta
              i nio månader. Den har väldigt svagt stöd här i riksdagen. Den
              behöver troligtvis efter nästa val regera med andra partier igen.
            </seg>
          </u>
          <u>
            <seg>
              Det känns inte som att Socialdemokraterna är någon garant för
              någon vettig flygkapacitet på tillräcklig nivå till och från Stockholm.
              Det är snarare tvärtom. Med en socialdemokratisk regering finns
              det all anledning att fortsätta att oroa sig.
            </seg>
          </u>
          <u>
            <seg>
              Det finns kanske anledning för oss att komma tillbaka med ytterligare
              tillkännagivanden om inte regeringen släpper frågan om en förtida
              nedstängning av Bromma.
            </seg>
          </u>
          <note>
            (forts. § 19)
          </note>
          <note>
            Ajournering
          </note>
          <note>
            Kammaren beslutade kl. 15.53 på förslag av tredje vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 17 Beslut om ärende som slutdebatterats den 25 november
          </note>
          <note>
            SoU6 Vård av unga vid Statens institutionsstyrelses särskilda
            ungdomshem
          </note>
          <note>
            Punkt 2 (Extern granskning)
          </note>
          <note>
            1. utskottet
          </note>
          <note>
            2. res. 1 (SD, L)
          </note>
          <note>
            Votering:
          </note>
          <note>
            236 för utskottet
          </note>
          <note>
            72 för res. 1
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 28 C, 23 V, 20 KD, 14 MP, 1 –
          </note>
          <note>
            För res. 1: 55 SD, 17 L
          </note>
          <note>
            Frånvarande: 12 S, 8 M, 7 SD, 3 C, 4 V, 2 KD, 3 L, 2 MP
          </note>
          <note>
            Punkt 3 (Utbildning och kompetens)
          </note>
          <note>
            1. utskottet
          </note>
          <note>
            2. res. 2 (M, V, L)
          </note>
          <note>
            Votering:
          </note>
          <note>
            205 för utskottet
          </note>
          <note>
            103 för res. 2
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 55 SD, 28 C, 20 KD, 14 MP
          </note>
          <note>
            För res. 2: 62 M, 23 V, 17 L, 1 –
          </note>
          <note>
            Frånvarande: 12 S, 8 M, 7 SD, 3 C, 4 V, 2 KD, 3 L, 2 MP
          </note>
          <note>
            Punkt 6 (Alternativa placeringsformer för flickor)
          </note>
          <note>
            1. utskottet
          </note>
          <note>
            2. res. 5 (S, MP)
          </note>
          <note>
            Votering:
          </note>
          <note>
            205 för utskottet
          </note>
          <note>
            102 för res. 5
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 62 M, 55 SD, 28 C, 23 V, 19 KD, 17 L, 1 –
          </note>
          <note>
            För res. 5: 88 S, 14 MP
          </note>
          <note>
            Frånvarande: 12 S, 8 M, 7 SD, 3 C, 4 V, 3 KD, 3 L, 2 MP
          </note>
          <note>
            Ebba Busch (KD) anmälde att hon avsett att rösta ja men markerats
            som frånvarande.
          </note>
          <note>
            Punkt 10 (Avskiljningar)
          </note>
          <note>
            1. utskottet
          </note>
          <note>
            2. res. 9 (SD, C, V, KD, L)
          </note>
          <note>
            Votering:
          </note>
          <note>
            150 för utskottet
          </note>
          <note>
            158 för res. 9
          </note>
          <note>
            41 frånvarande
          </note>
          <note>
            Kammaren biföll res. 9.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M
          </note>
          <note>
            För res. 9: 55 SD, 28 C, 23 V, 20 KD, 17 L, 14 MP, 1 –
          </note>
          <note>
            Frånvarande: 12 S, 8 M, 7 SD, 3 C, 4 V, 2 KD, 3 L, 2 MP
          </note>
          <note>
            Punkt 15 (En fristående klagomålsfunktion)
          </note>
          <note>
            1. utskottet
          </note>
          <note>
            2. res. 14 (C, V, L)
          </note>
          <note>
            Votering:
          </note>
          <note>
            239 för utskottet
          </note>
          <note>
            69 för res. 14
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 55 SD, 20 KD, 14 MP
          </note>
          <note>
            För res. 14: 28 C, 23 V, 17 L, 1 –
          </note>
          <note>
            Frånvarande: 12 S, 8 M, 7 SD, 3 C, 4 V, 2 KD, 3 L, 2 MP
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 18 Beslut om ärenden som slutdebatterats vid dagens sammanträde
          </note>
          <note>
            KU1 Utgiftsområde 1 Rikets styrelse
          </note>
          <note>
            Kammaren biföll utskottets förslag.
          </note>
          <note>
            SkU5 Komplettering av den utvidgade fåmansföretagsdefinitionen
          </note>
          <note>
            Kammaren biföll utskottets förslag.
          </note>
          <note>
            SkU6 Ändrat alkoholskattedirektiv och vissa andra ändringar
          </note>
          <note>
            Kammaren biföll utskottets förslag.
          </note>
          <note>
            SkU8 Nya mervärdesskatteregler om vissa förvärv som görs av EU
            ‑ organ med anledning av covid-19-pandemin
          </note>
          <note>
            Kammaren biföll utskottets förslag.
          </note>
          <note>
            UbU4 Överlåtelse av förvaltningsuppgift till Internationella
            sjöfartsorganisationen att genom Världssjöfartsuniversitetet utfärda
            examina
          </note>
          <note>
            Punkt 1 ( Överlåtelse av förvaltningsuppgift till Internationella
            sjöfarts ­ organisationen )
          </note>
          <note>
            Beslutet under denna punkt avsåg bemyndigande för regeringen
            att besluta om överlåtelse av en förvaltningsuppgift som innefattade
            myndighetsutövning till en mellanfolklig organisation. Enligt
            10 kap. 8 § och 10 kap. 6 § andra stycket regeringsformen krävde
            ett sådant beslut att minst tre fjärdedelar av de röstande och
            mer än hälften av riksdagens ledamöter röstade för det. Beslutet
            skulle enligt riksdagsordningen fattas genom omröstning.
          </note>
          <note>
            Votering:
          </note>
          <note>
            308 för bifall
          </note>
          <note>
            41 frånvarande
          </note>
          <note>
            Tredje vice talmannen konstaterade att minst tre fjärdedelar
            av de röstande och mer än hälften av riksdagens ledamöter hade
            röstat ja, och kammaren hade således bifallit utskottets förslag
            till beslut.
          </note>
          <note>
            Partivis fördelning av rösterna:
          </note>
          <note>
            För bifall: 88 S, 62 M, 55 SD, 28 C, 23 V, 20 KD, 17 L, 14 MP,
            1 -
          </note>
          <note>
            Frånvarande: 12 S, 8 M, 7 SD, 3 C, 4 V, 2 KD, 3 L, 2 MP
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            Punkt 3 (Handlingsoffentlighet)
          </note>
          <note>
            1. utskottet
          </note>
          <note>
            2. res. (V)
          </note>
          <note>
            Votering:
          </note>
          <note>
            283 för utskottet
          </note>
          <note>
            24 för res.
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 55 SD, 28 C, 20 KD, 17 L, 14 MP
          </note>
          <note>
            För res.: 23 V, 1 -
          </note>
          <note>
            Frånvarande: 12 S, 9 M, 7 SD, 3 C, 4 V, 2 KD, 3 L, 2 MP
          </note>
          <note>
            UU1 Utgiftsområde 5 Internationell samverkan
          </note>
          <note>
            Punkt 2 (Politikens inriktning)
          </note>
          <note>
            1. utskottet
          </note>
          <note>
            2. res. 1 (C)
          </note>
          <note>
            3. res. 2 (V)
          </note>
          <note>
            4. res. 3 (L)
          </note>
          <note>
            Förberedande votering 1:
          </note>
          <note>
            24 för res. 2
          </note>
          <note>
            17 för res. 3
          </note>
          <note>
            267 avstod
          </note>
          <note>
            41 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            28 för res. 1
          </note>
          <note>
            24 för res. 2
          </note>
          <note>
            256 avstod
          </note>
          <note>
            41 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            239 för utskottet
          </note>
          <note>
            28 för res. 1
          </note>
          <note>
            41 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 55 SD, 20 KD, 14 MP
          </note>
          <note>
            För res. 1: 28 C
          </note>
          <note>
            Avstod: 23 V, 17 L, 1 -
          </note>
          <note>
            Frånvarande: 12 S, 8 M, 7 SD, 3 C, 4 V, 2 KD, 3 L, 2 MP
          </note>
          <note>
            Övriga p unkter
          </note>
          <note>
            Kammaren biföll utskottets förslag.
          </note>
          <note>
            FiU15 Lagstiftningsåtgärder med anledning av EU:s gröna taxonomiförordning
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Frågor om granskningskriterier i delegerade akter till
            EU:s gröna taxonomiförordning)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            3. res. 2 (C)
          </note>
          <note>
            Förberedande votering:
          </note>
          <note>
            56 för res. 1
          </note>
          <note>
            27 för res. 2
          </note>
          <note>
            224 avstod
          </note>
          <note>
            42 frånvarande
          </note>
          <note>
            Kammaren biträdde res. 1.
          </note>
          <note>
            Helena Vilhelmsson (C) anmälde att hon avsett att rösta nej men
            markerats ha röstat ja.
          </note>
          <note>
            Huvudvotering:
          </note>
          <note>
            224 för utskottet
          </note>
          <note>
            55 för res. 1
          </note>
          <note>
            29 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 23 V, 20 KD, 17 L, 14 MP, 1 -
          </note>
          <note>
            För res. 1: 55 SD
          </note>
          <note>
            Avstod: 1 M, 28 C
          </note>
          <note>
            Frånvarande: 12 S, 8 M, 7 SD, 3 C, 4 V, 2 KD, 3 L, 2 MP
          </note>
          <note>
            CU1 Utgiftsområde 18 Samhällsplanering, bostadsförsörjning och
            byggande samt konsumentpolitik
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Bostadspolitiskt mål)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            280 för utskottet
          </note>
          <note>
            24 för res. 1
          </note>
          <note>
            4 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 55 SD, 24 C, 20 KD, 17 L, 14 MP
          </note>
          <note>
            För res. 1: 23 V, 1 -
          </note>
          <note>
            Avstod: 4 C
          </note>
          <note>
            Frånvarande: 12 S, 8 M, 7 SD, 3 C, 4 V, 2 KD, 3 L, 2 MP
          </note>
          <note>
            Punkt 3 (Konsumentpolitiskt mål)
          </note>
          <note>
            1. utskottet
          </note>
          <note>
            2. res. 2 (L)
          </note>
          <note>
            Votering:
          </note>
          <note>
            288 för utskottet
          </note>
          <note>
            19 för res. 2
          </note>
          <note>
            42 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 55 SD, 28 C, 23 V, 20 KD, 12 MP
          </note>
          <note>
            För res. 2: 17 L, 1 MP, 1 -
          </note>
          <note>
            Frånvarande: 12 S, 8 M, 7 SD, 3 C, 4 V, 2 KD, 3 L, 3 MP
          </note>
          <note>
            Maria Ferm (MP) och Amineh Kakabaveh (-) anmälde att de avsett
            att rösta ja men markerats ha röstat nej.
          </note>
          <note>
            Karolina Skog (MP) anmälde att hon avsett att rösta ja men markerats
            som frånvarande.
          </note>
          <note>
            § 19 (forts. från § 16) Det nationella basutbudet av flygplatser
            (forts. TU4)
          </note>
          <note>
            Anf. 126 LORENTZ TOVATT (MP) replik:
          </note>
          <u>
            <seg>
              Fru talman! Maria Stockhaus nämnde väldigt mycket i sitt anförande
              som jag skulle vilja replikera på, men en specifik sak var detta
              med att varken jag eller Maria Stockhaus kunde sia om framtida
              teknikutveckling. Då har jag ett tips till Maria Stockhaus, och
              det är att läsa befintlig forskning. Det kom bland annat en väldigt
              stor forskningsöversyn precis innan sommaren, som handlade om
              elektrifierat flyg. Där konstaterade man ganska bryskt att marknadspenetrationen
              för en elektrifiering på sin höjd kommer att röra ungefär 10 procent
              av flygresandet och att detta kommer att ske först 2050–2060.
              Så jo, ett och annat kan man ändå veta om framtidens teknikutveckling.
            </seg>
          </u>
          <u>
            <seg>
              Men det var faktiskt inte därför jag begärde replik. Det jag
              ville fråga Maria Stockhaus om handlade om detta med vem som ska
              betala. Det har vi fortfarande inte fått svar på. Swedavia konstaterar
              att Bromma flygplats blöder pengar. En konsekvens av det är att
              antingen betalar resenärerna för detta, eller så betalar skattebetalarna
              för detta. Det är de två alternativ som Maria Stockhaus har att
              hantera.
            </seg>
          </u>
          <u>
            <seg>
              Om resenärerna ska betala innebär det högre biljettpriser. Då
              kanske vi inte får något flyg till Skellefteå. Då kanske Visbyflyget
              måste ställas in eftersom konsumentunderlaget försvinner när priserna
              går uppåt. Det är ett alternativ. Det slår mot tillgängligheten.
              Det andra alternativet är naturligtvis att vi höjer skatterna
              och betalar mer av skattebetalarnas pengar till Swedavia.
            </seg>
          </u>
          <u>
            <seg>
              Det är dessa två alternativ Maria Stockhaus har att hantera.
              Hon är inmålad i det hörnet. Nu hoppas jag att vi alla här i kammaren
              kan får svar på frågan vem som ska betala för det ofantliga överskott
              av flygkapacitet som Stockholmsregionen har.
            </seg>
          </u>
          <note>
            Anf. 127 MARIA STOCKHAUS (M) replik:
          </note>
          <u>
            <seg>
              Fru talman! Elektrifiering är faktiskt inte den enda lösningen
              på flygets omställning. Jag skulle inte heller när det gäller
              elektrifiering våga sia vad som händer i ett 50-årsperspektiv.
              Vi kan bara titta på vad som har hänt under de två år som jag
              har jobbat med infrastrukturfrågor. Inom flyget tittar man också
              på vätgas och biobränsle. Det amerikanska försvaret har också
              nyligen visat hur man har gjort flygbränsle av koldioxid.
            </seg>
          </u>
          <u>
            <seg>
              Jag skulle säga att med den inriktning vi har där flyget ställer
              om kommer vi säkert att se andra tekniker komma fram under de
              närmaste 50 åren. Jag är helt övertygad om att vi med den inriktningen,
              och även med tanke på hur debatten går internationellt kring flygets
              omställning, kommer att se andra lösningar på bränsle till flyget
              än de som i dag finns tillgängliga om man tittar på 50 års sikt.
              Jag skulle inte våga uttala mig på 50 års sikt om något av de
              alternativa bränslen som i dag finns på marknaden.
            </seg>
          </u>
          <u>
            <seg>
              Sedan var det detta med att Bromma blöder. Ja, hela flyget blöder
              under pandemin, absolut. Men huruvida Bromma blöder eller inte
              under normala omständigheter när flyget startar upp vet inte jag.
              Jag vet inte om Lorentz Tovatt har andra uppgifter, men det står
              inte i rapporten som Swedavia lämnade ifrån sig. Affärsmässighet
              och huruvida en flygplats blöder pengar eller inte är två helt
              skilda saker.
            </seg>
          </u>
          <u>
            <seg>
              Flyget står generellt sett för sina egna infrastrukturkostnader.
              Det måste vara grundprincipen även i framtiden.
            </seg>
          </u>
          <note>
            Anf. 128 LORENTZ TOVATT (MP) replik:
          </note>
          <u>
            <seg>
              Fru talman! Om 30 år när vätgasflyget har slagit igenom vill
              jag jätte ­ gärna fira det med en tårta tillsammans med Maria
              Stockhaus. Men klimat ­ hotet är här och nu.
            </seg>
          </u>
          <u>
            <seg>
              Jag kom bara för någon vecka sedan tillbaka från Glasgowmötet.
              Det var ett ganska enat alarm från forskare, politiker och miljöorganisationer.
              Vi måste minska utsläppen detta årtionde – annars missar vi Parisavtalet.
            </seg>
          </u>
          <u>
            <seg>
              Då duger det inte, om man på något som helst sätt ska påstå sig
              ha en klimatpolitik, att hänvisa till teknik som ligger 20, 30,
              40 eller 50 år bort i tiden. Det är detta vi har att göra med.
              Det är inte jag som säger detta, utan det är forskningen. De som
              tittar på de här teknikerna och som är experter på dem och kan
              avgöra vilken potential de har säger att det ligger så långt bort.
            </seg>
          </u>
          <u>
            <seg>
              Vad gäller att blöda pengar har vi haft med Swedavia att göra
              i utskottet. Vi har haft en dialog med Swedavia, och de har också
              yttrat sig offentligt. Bland annat har de konstaterat att det
              med största sannolikhet kommer att slå mot tillgängligheten i
              Sverige om de tvingas att driva Bromma flygplats vidare, som de
              blåbruna vill. Detta är konsekvensen; det är någonting som Swedavia
              själva påstår. Varför skulle de ljuga om en sådan sak?
            </seg>
          </u>
          <u>
            <seg>
              Skälet till detta är just att biljettpriserna kommer att bli
              högre om de tvingas att fortsätta driva en flygplats som affärsmässigt
              är olämplig att driva.
            </seg>
          </u>
          <u>
            <seg>
              Återigen: Är det flygresenärerna som ska betala, eller är det
              skattebetalarna?
            </seg>
          </u>
          <note>
            Anf. 129 MARIA STOCKHAUS (M) replik:
          </note>
          <u>
            <seg>
              Fru talman! Man ska komma ihåg att flyget generellt sett i världen
              står för en väldigt liten del av utsläppen. Utsläppen per personkilometer
              har också minskat kraftigt på senare år, och detta är en utveckling
              som fort ­ sätter. SAS nya flygplan släpper ut 30 procent mindre
              än de flygplan som de ersätter, så det händer väldigt mycket även
              här och nu när det gäller att minska utsläppen från flyget.
            </seg>
          </u>
          <u>
            <seg>
              Det som Swedavia var väldigt tydliga med när de var i utskottet,
              vilket också går att läsa i den lilla del av rapporten som vi
              faktiskt har sett, var att tillgängligheten till resten av landet
              riskerar att minska om man inte bygger ut Arlanda och lägger ned
              Bromma. Det är de väldigt tydliga med. Vd:n på Swedavia har också
              varit väldigt tydlig med att de efterlyser poli ­ tiska beslut
              för att fortsätta att utveckla Arlanda. En del förändringar kan
              göras inom bolaget, men det krävs politiska beslut för Arlandas
              utveckling.
            </seg>
          </u>
          <u>
            <seg>
              Jag misstänker att Miljöpartiet är anledningen till att Arlandarådets
              rapport ligger i en byrålåda och att man inte har fått uppdraget
              att utveckla Arlanda. Där är Swedavia oerhört tydliga: Får man
              inte detta uppdrag och Bromma stängs minskas tillgängligheten
              till resten av landet.
            </seg>
          </u>
          <u>
            <seg>
              Det vill inte vi se. Vi tror på att det finns en framtid för
              en citynära flygplats i Stockholm, inte minst när elflyget kommer.
            </seg>
          </u>
          <u>
            <seg>
              Även inför 2038 och inför ett eventuellt nedläggningsbeslut tror
              jag att vi behöver titta noga på hur flygmarknaden ser ut då och
              hur framtiden för flyget ser ut i det läget.
            </seg>
          </u>
          <note>
            Anf. 130 JIMMY STÅHL (SD):
          </note>
          <note>
            Fru talman! Jag yrkar bifall till utskottets förslag och avslag
            på reservationen.
          </note>
          <u>
            <seg>
              Vi sverigedemokrater förstår vikten av infrastruktur. Infrastruktur
              är förutsättningen för att ett land ska fungera. Varje vara och
              varje persontransport påverkas av infrastrukturen.
            </seg>
          </u>
          <u>
            <seg>
              Fru talman! Infrastrukturen är en så självklar del av samhället
              att många inte ens tänker på infrastrukturen när den fungerar.
              Den uppmärksammas först när den inte fungerar – när det är potthål
              i vägen, när järnvägen har signalfel eller nedrivna kontaktledningar,
              när, som för inte alltför länge sedan, ett megaskepp blockerar
              Suezkanalen eller när flyg ställs in.
            </seg>
          </u>
          <u>
            <seg>
              En annan sak som upprör många är när Trafikverket sänker hastigheterna
              på vägarna bara för att det saknas medel för att upprätthålla
              en hög standard och behålla hastigheterna.
            </seg>
          </u>
          <u>
            <seg>
              Infrastrukturen är viktigare än vad man kan tro. Att bygga upp
              en bra infrastruktur i samhället är både tidskrävande och enormt
              kostsamt. För att ett land som Sverige ska fungera behövs alla
              typer av transporter. Dessa ska komplettera varandra och inte
              konkurrera med varandra.
            </seg>
          </u>
          <u>
            <seg>
              Fru talman! Har Sverige råd att skrota värdefull infrastruktur
              i förtid? Nej, vi sverigedemokrater anser inte det.
            </seg>
          </u>
          <u>
            <seg>
              För mig var det grymt provocerande att på sociala medier se när
              Miljö ­ partiet firade med tårta – samtidigt som de gjorde massor
              av personer ar ­ betslösa – för att de trodde att de kunde lägga
              ned Bromma.
            </seg>
          </u>
          <u>
            <seg>
              Dessutom försämrar man faktiskt möjligheten för transporter både
              norr och söder om Stockholm. En flygresa mellan Kiruna och Stockholm
              tar, som jag har varit inne på tidigare, 1 timme och 40 minuter.
              Samma resa med tåg tar mellan 16 och 21 timmar beroende på vilken
              avgång man väljer.
            </seg>
          </u>
          <u>
            <seg>
              De mindre flygbolagen får dessutom försämrade möjligheter att
              få bra slottider på Arlanda, vilket innebär att de stora bolagen
              får de attraktiva tiderna då folk vill resa. Det finns uppenbara
              risker att man försvårar för ambulansflyg, helikopterflyg, försvaret
              med mera då man blandar större och mindre flyg på en och samma
              flygplats.
            </seg>
          </u>
          <u>
            <seg>
              Vi har en spännande framtid framför oss. Det gäller speciellt
              på flygsidan, där elflygen är på gång. Dessa elflyg kommer framför
              allt att vara små flygplan med 19 passagerare, vilket gör Bromma
              till en mycket bra flygplats för just dessa flygplan. Det forskas
              även på alternativa bränslen som gör flygen mindre fossila, och
              om inte alltför lång tid kommer flyget att gå helt mot fossilfria
              flygningar.
            </seg>
          </u>
          <u>
            <seg>
              Vi ska underlätta för flyget att ställa om. Det gör vi inte genom
              att försvåra och stänga ned flygplatser. Det måste finnas möjligheter
              att utveckla och flyga mindre plan innan man kan bygga de större
              planen, som har längre flygsträckor. Detta gäller också för allt
              annat flyg som jag tidigare har nämnt, till exempel ambulansflyg
              och helikopterflyg.
            </seg>
          </u>
          <u>
            <seg>
              Miljöpartiets extremt trafikfientliga politik har tvingat fram
              ett utskottsinitiativ. Vi vill att basutbudet avseende flygplatser
              ska gå via riksdagen i stället för endast genom regeringen.
            </seg>
          </u>
          <u>
            <seg>
              Vi som samhälle har inte råd att låta ett fyraprocentsparti kidnappa
              en regering och därigenom försöka att lägga ned viktig infrastruktur.
            </seg>
          </u>
          <u>
            <seg>
              För oss sverigedemokrater har flyget en given plats i samhället.
            </seg>
          </u>
          <note>
            I detta anförande instämde Patrik Jönsson, Thomas Morell och
            David Perez (alla SD).
          </note>
          <note>
            Anf. 131 MAGNUS JACOBSSON (KD):
          </note>
          <u>
            <seg>
              Fru talman! Jag har döpt talet till ”Flygets lov”.
            </seg>
          </u>
          <u>
            <seg>
              I dag talar vi om trafikutskottets betänkande 2021/22:TU4 Det
              natio ­ nella basutbudet av flygplatser .
            </seg>
          </u>
          <u>
            <seg>
              Fru talman! SAS bildades den 1 augusti 1946, och ända sedan dess
              har flyget varit en del av den svenska kollektivtrafiken. Efter
              1946 har flera aktörer etablerats, vilket gjort att vi har flera
              bolag som driver internatio ­ nell och nationell gods- och persontrafik
              i Sverige. Ska dessa bolag kunna operera i Sverige är det nödvändigt
              att vi har ett fungerande nätverk av flygplatser.
            </seg>
          </u>
          <u>
            <seg>
              Vid sidan av person- och godstrafiken använder vi flyget för
              bekämpning av bränder, transport av sjuka och post och andra samhällsnyttiga
              tjänster. Även här är det nödvändigt med ett fungerande nätverk
              av flygplatser.
            </seg>
          </u>
          <u>
            <seg>
              Med tanke på de långa avstånd vi har är flyget en viktig del
              av den svenska kollektivtrafiken. Vi måste se till att flyget
              har en fungerande markservice.
            </seg>
          </u>
          <u>
            <seg>
              Vid sidan av att flyget är en viktig del av den svenska kollektivtrafiken
              har vi en lång tradition av att utveckla stridsflyg samt civila
              flyg och flygmotorer, vilket gör flyget till en del av vår tekniska
              basindustri. Vår marknad har fungerat som en testmarknad för nya
              plan och motorer. När svensk flygindustri nu håller på att utveckla
              ett miljövänligt flyg bidrar vårt näringsliv till att förbättra
              klimatet i hela världen. Flygets tekniska utveckling bidrar också
              till att andra näringsgrenar har tagit del av den nya tekniken.
              Flyget är därför viktigt för att vi ska både klara våra transporter
              och utveckla framtidens miljövänliga teknik.
            </seg>
          </u>
          <u>
            <seg>
              Fru talman! Covid har påverkat flyget, och SAS passagerarantal
              fort ­ sätter att ligga under 60 procent jämfört med 2019. Men
              sett till antalet destinationer är det svenska flyget på väg tillbaka,
              även om antalet avgång ­ ar fortfarande har långt kvar till normal
              kapacitet.
            </seg>
          </u>
          <u>
            <seg>
              Trafikutskottet och riksdagen har vid återkommande tillfällen
              markerat för regeringen att flyget är en viktig del av den svenska
              kollektivtrafiken och att staten därför måste värna hela systemet
              , alltifrån industri till transporter och markanläggningar. Folk
              efterfrågar flyget, och folk behöver flyget. Ändå ser vi inte
              att regeringen lyssnar till riksdagen. Regeringen har tvärtom
              försvårat för flygets framtida utveckling. Man kan till och med
              få intrycket att flyget är något som regeringen vill avveckla.
            </seg>
          </u>
          <u>
            <seg>
              Fru talman! I stället för att regeringen arbetar med en förtida
              avveck ­ ling av Bromma, vilket kommer att skada transporterna
              inom Sverige, borde regeringen arbeta fram en flygstrategi som
              gynnar hela landet. I det arbetet bör man beakta att det i södra
              Sverige är Kastrup som är den stora internationella flygplatsen.
              Om inte all internationell trafik ska gå via Ka ­ strup måste
              Arlanda göras till ett nationellt och internationellt flygnav.
              Och en eventuell nedläggning av Bromma kan inte ske innan Arlanda
              har utvecklats både som flygplats och genom att transporterna
              till och från Ar ­ landa har förbättrats.
            </seg>
          </u>
          <u>
            <seg>
              Utöver Arlanda måste vi rusta upp flyget i norra Sverige. De
              nya stora industrisatsningarna i norr kommer att kräva bättre
              vägar, bättre järnväg, nya isbrytare, upprustade hamnar, stabil
              elförsörjning och ett effektivt flyg. Därför behöver vi förbättra
              flygkapaciteten på flera platser i norr. Sveriges geografiska
              placering innebär att flyget är oumbärligt om staten vill stödja
              tillväxten i norra Sverige.
            </seg>
          </u>
          <u>
            <seg>
              Vi måste också bli bättre på att kombinera de olika trafikslagen
              när andra investeringar genomförs. I Västsverige pågår en stor
              utbyggnation av vägar och järnvägar. När man genomför denna typ
              av investeringar är det viktigt att man binder samman flyget med
              bilen, bussen och järnvägen.
            </seg>
          </u>
          <u>
            <seg>
              Fru talman! Svensk flygdebatt fastnar ofta i miljöproblem, men
              man glömmer att flyget står för en väldigt liten del av CO 2 -utsläppen
              och att flygindustrin arbetar aktivt för att minska de utsläpp
              och övriga miljöproblem som den de facto har.
            </seg>
          </u>
          <u>
            <seg>
              Det går även att se att flyget faktiskt erbjuder svar på många
              av de transportfrågor som framtiden ställer, även utifrån ett
              klimathänseende. I Sverige ser vi hur GKN Aerospace i Trollhättan
              tar fram nya bränslesnåla flygmotorer och motorer som kan drivas
              med vätgas. Vi ser också hur Heart Aerospace i Göteborg tillsammans
              med sina internationella partner utvecklar nya moderna elflyg.
              Sveriges flygindustri är genom bland annat dessa investeringar
              med och förbättrar klimatet i hela världen.
            </seg>
          </u>
          <u>
            <seg>
              För oss kristdemokrater är det viktigt att hela Sverige ska fungera
              samt att våra investeringar leder till förbättringar både i och
              utanför vårt land. Flyget är en viktig aktör som underlättar för
              näringslivet och alla dem som bor utanför våra stora städer. Därför
              är det viktigt att vi stöder flyget.
            </seg>
          </u>
          <u>
            <seg>
              Fru talman! Våra nationella, regionala, kommunala och privata
              flyg ­ platser är stommen för hela flygnäringen. Därför är det
              viktigt att vårt bas ­ utbud har en stark förankring i riksdagen.
              Vi kristdemokrater hoppas att den nya regeringen inte kommer att
              ha samma negativa inställning till fly ­ get som den forna socialdemokratiska
              och miljöpartistiska regeringen har haft.
            </seg>
          </u>
          <note>
            Fru talman! Utskottet föreslår med stöd av sin initiativrätt
            enligt 9 kap. 16 § riksdagsordningen att riksdagen riktar ett
            tillkännagivande till reger ­ ingen om att riksdagens godkännande
            bör inhämtas innan ändring genomförs i det nationella basutbudet
            av flygplatser. Kristdemokraterna stöder detta initiativ då vi
            måste skapa bättre förutsättningar för flyget i hela Sverige.
          </note>
          <note>
            Fru talman! KD yrkar bifall till utskottets förslag i betänkandet.
          </note>
          <note>
            Anf. 132 TERES LINDBERG (S) replik:
          </note>
          <u>
            <seg>
              Fru talman! Jag vill för Magnus Jacobsson understryka att vi
              socialdemokrater inte vill avveckla flyget. Vi har däremot varit
              ganska tydliga med att vi vill att flyget i mycket större utsträckning
              ska bära sin egen klimatpåverkan. Det tror jag är viktigt. Vi
              behöver nämligen ha ett hållbart flyg också. Stora delar av dagens
              klimatpåverkan kommer från transporterna. Vi brukar till och med
              välja bort att mäta flyget när vi pratar om transporters påverkan.
              Men därmed inte sagt att transporter inte står för en avsevärd
              andel av klimatpåverkan.
            </seg>
          </u>
          <u>
            <seg>
              Jag vill vara tydlig med att vi socialdemokrater ser flyget som
              en viktig del av svensk konkurrenskraft. För oss är det också
              viktigt att stärka Arlan ­ da i den meningen.
            </seg>
          </u>
          <u>
            <seg>
              Fru talman! Jag känner att det blir lite kontraproduktivt när
              Magnus Jacobsson talar om glesbygden. Magnus Jacobsson missar
              helikopterperspektivet här. Det som just nu håller på att hända
              är att Arlanda som flygplats tappar i konkurrenskraft, framför
              allt till Köpenhamn, till Frankfurt och så vidare. Det betyder
              att glesbygdens folk eller framför allt de som bor i norra Sverige
              kommer att få mellanlanda på Arlanda för att sedan kunna flyga
              vidare.
            </seg>
          </u>
          <u>
            <seg>
              Sverige är trots allt ett stort men glesbefolkat land där flyget
              inte riktigt bär sig självt i hela landet. Arlanda flygplats bär
              sig själv. Men de mindre flygplatserna, framför allt uppe i norr,
              bär inte sig själva. Då finns det stora problem när det gäller
              att få kommersiella aktörer att flyga till Frankfurt från Luleå
              eller från Sundsvall till Kastrup. Vi behöver verkligen se till
              att Arlanda klarar av att vara navet, den internationella flygplatsen,
              så att hela Sveriges befolkning får tillgång till bra flyg.
            </seg>
          </u>
          <note>
            Anf. 133 MAGNUS JACOBSSON (KD) replik:
          </note>
          <u>
            <seg>
              Fru talman! Jag tror att Kristdemokraterna och Socialdemokraterna
              nu står betydligt närmare varandra i de här frågorna än vi gjorde
              med den tidigare regeringen bestående av Socialdemokraterna och
              Miljöpartiet. Med den nya regeringsbildning vi har fått tror jag
              därför att det kommer att bli enklare att tala om flyget i stort.
            </seg>
          </u>
          <u>
            <seg>
              Jag tror även att det kommer att vara enklare att tala om flyget
              i de tre strategiska zoner som jag ser. Vi har en södra-Sverige-zon.
              För mig som bohuslänning kommer Arlanda troligtvis aldrig att
              vara attraktivt. Det ligger liksom åt fel håll. När vi ska flyga
              ut är det Köpenhamn, Frankfurt eller Amsterdam som gäller. Men
              det hindrar inte att Arlanda är centralt för hela Mellansverige
              och troligtvis norra Sverige.
            </seg>
          </u>
          <u>
            <seg>
              Med tanke på den industriutveckling som nu sker uppe i norr,
              med stora industrier som växer fram, är frågan om vi inte på sikt
              kommer att behöva någon form av större flygplats som betjänar
              internationellt även i norr. Frågan är lite vad som händer på
              sikt. Jag tillhör inte dem som tror att flygandet är på väg att
              minska. Det finns ingen forskning som tyder på att ekonomisk utveckling
              leder till färre resor. Starkare ekonomisk utveckling leder tvärtom
              till fler resor, och det sprider sig ganska jämnt över trafikslagen.
            </seg>
          </u>
          <u>
            <seg>
              Vi kommer nog att få se att arbetskraft från södra Sverige behöver
              flytta norrut. Det kommer att påverka järnvägstransporter och
              biltransporter, men det kommer också att påverka flyget.
            </seg>
          </u>
          <u>
            <seg>
              Jag tror alltså att vi skulle kunna ha lättare att hitta uppgörelser
              nu när socialdemokratin kanske återigen är lite friare.
            </seg>
          </u>
          <u>
            <seg>
              När det gäller relationen Arlanda–Bromma är den stora kritiken
              från kristdemokratiskt håll att man mitt i en pandemi helt plötsligt
              ska stänga en anläggning när vi egentligen inte vet hur utvecklingen
              kommer att se ut. Så hanterar vi inte övrig kollektivtrafik.
            </seg>
          </u>
          <note>
            Anf. 134 TERES LINDBERG (S) replik:
          </note>
          <u>
            <seg>
              Fru talman! Jag hakar i där Magnus Jacobsson slutade. Jag tror
              att du har fel, Magnus. Jag tycker att man ska ta möjligheterna
              när de kommer.
            </seg>
          </u>
          <u>
            <seg>
              Just nu ser vi en möjlighet. Swedavia, som driver de tio flygplatser
              vi har inom ramen för basutbudet med både Arlanda och Bromma,
              berättar för oss att Bromma just nu blöder. Tidigare har både
              Bromma och Arlanda varit med och finansierat andra flygplatser
              i landet inom ramen för bolaget.
            </seg>
          </u>
          <u>
            <seg>
              När en av de flygplatser som tidigare har varit kassako blöder
              borde vi agera. Det är ju inte särskilt långt mellan Bromma och
              Arlanda. Vi pratar om 3 mil eller kanske 3,5 mil. Det är 35 minuters
              bilresa mellan flygplatserna eller 20 minuter med tåget om man
              åker med Arlanda Express.
            </seg>
          </u>
          <u>
            <seg>
              Jag tror att man ska greppa möjligheten och inte blunda för det.
              Jag tycker att vi som politiker har ett ansvar inför skattebetalarna,
              för det är ju till syvende och sist deras pengar. Det handlar
              om antingen hur mycket pengar de ska lägga på flygbiljetten eller
              hur mycket skattepengar vi ska lägga på att upprätthålla en flygplats
              som blöder.
            </seg>
          </u>
          <u>
            <seg>
              Jag instämmer inte i din analys, men därmed är inte sagt att
              jag inte tror att vi att vi faktiskt kan hitta öppningar och komma
              överens i den här frågan för att driva den framåt.
            </seg>
          </u>
          <u>
            <seg>
              Jag får väl passa på att bjuda in Magnus Jacobsson, kanske på
              tårta – jag vet ju att du är glad i tårta – för att föra en dialog
              och diskussion om hur vi kan se till att säkra svensk konkurrenskraft,
              för det är det som det ytterst handlar om. Det handlar om hur
              vi i Sverige ska kunna stå starka och hur Sveriges huvudstad ska
              kunna vara den plats där de stora företagen väljer att lägga sina
              Skandinavienkontor. De kommer nämligen inte att göra det någon
              annanstans i Sverige, utan de kommer att lägga dem utanför Sverige
              i så fall, och det vore dåligt för svensk konkurrenskraft.
            </seg>
          </u>
          <note>
            Anf. 135 MAGNUS JACOBSSON (KD) replik:
          </note>
          <u>
            <seg>
              Fru talman! Vi bohuslänningar håller alltid skinnet spänt, så
              vi är alltid mutbara när det gäller tårta.
            </seg>
          </u>
          <u>
            <seg>
              Men här tror jag faktiskt att vi gör olika bedömningar. Jag hade
              ju förmånen – även om just detta inte var en förmån – att vara
              här ”nine eleven”. Jag satt i riksdagen och trafikutskottet då
              och hade ansvar för flygfrågor. Flyget gick oerhört snabbt ned
              efter de fruktansvärda händelserna i New York. Men det som är
              intressant att se i statistiken efteråt är hur förhållandevis
              snabbt flyget återhämtade sig.
            </seg>
          </u>
          <u>
            <seg>
              Covidkrisen har varit djupare än ”nine eleven”. Siffrorna visar
              att det har varit en betydligt djupare kris den här gången. Ändå
              ser vi redan nu hur flyget börjar återhämta sig. Jag tror att
              en del av vår diskussion helt enkelt handlar om att vi gör olika
              bedömningar om hur snabbt flyget åter ­ hämtar sig. Vi gör olika
              bedömningar när det gäller hur snabbt teknik ­ utvecklingen sker.
            </seg>
          </u>
          <u>
            <seg>
              När jag var här i riksdagen förra gången, för snart 20 år sedan,
              var bredband förhållandevis nytt. Vi hade en minister som sa att
              internet är en fluga. Min dotter är 15 år. För henne är det en
              självklarhet med bredband. Hon använder inte ens vanlig tv, utan
              hon är bara ute på nätet. Teknik ­ utveckling tror jag faktiskt
              går snabbare än vi själva ibland förstår när vi är mitt i teknikskiftet.
            </seg>
          </u>
          <u>
            <seg>
              Sen delar vi kristdemokrater analysen att vi behöver fokusera
              på Arlanda. Men precis som Maria Stockhaus tidigare lyfte fram
              på ett väldigt förtjänstfullt sätt har vi olika flygtyper. Vi
              ska klara det mindre flyget. Vi ska klara de nya elflygen. Vi
              ska klara brandflyg. Vi ska klara helikoptrar. Vi ska klara de
              stora tunga flygplanen.
            </seg>
          </u>
          <u>
            <seg>
              Vi har inget emot att utveckla Arlanda, men vi tror att nedläggningen
              av Bromma var för tidig. Vi tror att teknikutvecklingen går snabbare.
              Vi tror också att flyget kommer att öka snabbare. Där gör vi olika
              bedömningar, men jag ser gärna fram emot goda samtal om hur vi
              kan utveckla svenskt flyg.
            </seg>
          </u>
          <note>
            Anf. 136 TREDJE VICE TALMANNEN:
          </note>
          <u>
            <seg>
              Jag påminner ledamöterna i trafikutskottet om att vi inte talar
              direkt till varandra, utan vi talar alltid via talmannen. Det
              innebär att vi inte säger ”du” och ”dig”.
            </seg>
          </u>
          <note>
            Anf. 137 HELENA GELLERMAN (L):
          </note>
          <u>
            <seg>
              Fru talman! I dag debatterar vi TU4 Det nationella basutbudet
              av flygplatser . Jag vill börja med att yrka bifall till utskottets
              förslag till beslut.
            </seg>
          </u>
          <u>
            <seg>
              Regeringen annonserade på en pressträff den 21 april 2021 att
              man hade för avsikt att lägga ned Bromma, och detta utan att ha
              utrett konsekvenserna av denna drastiska åtgärd och utan respekt
              för alla de resenärer som litar på att snabbt kunna ta sig till
              Stockholm från olika delar av Sverige. Detta gjorde att vi liberaler
              direkt samma dag skickade in ett utskottsinitiativ till trafikutskottet
              för att stoppa nedläggningen.
            </seg>
          </u>
          <u>
            <seg>
              Att i flygets värsta krissituation någonsin som regering gå ut
              och säga att man vill lägga ned Bromma flygplats med hänvisning
              till det aktuella marknadsläget mitt i en pandemi skickar en signal
              till flygoperatörer och medborgare runt om i Sverige om att man
              inte tror på flyget. Det står dessutom i direkt strid med det
              beslut som riksdagen fattade 2016 om att regeringen bör verka
              för en fortsatt utveckling av Bromma flygplats. Regeringens svar
              på detta blev beslutet att lägga ned Bromma flygplats.
            </seg>
          </u>
          <u>
            <seg>
              Fru talman! Skälen från 2016 för att utveckla Bromma kvarstår.
              Det är viktigt för hela landet att säkra den framtida tillgången
              till snabba och effektiva kommunikationer till och från Stockholm.
              Bromma flygplats fyller tillsammans med Arlanda en viktig roll
              för flygtrafikkapaciteten i Stockholmsområdet och i hela landet,
              inte minst som nav för inrikestrafi ­ ken med stor andel transfertrafik.
            </seg>
          </u>
          <u>
            <seg>
              Liberalerna anser att man inte kan fatta beslut om förändringar
              mitt i en pandemi. Det är extremt svårt att bedöma hur stort behovet
              av flygplatskapacitet är när ekonomin väl har återhämtat sig.
              Historiskt vet man att nedgångar och uppgångar i princip alltid
              går snabbare än prognostiserat. Så också denna gång. Den prognos
              som togs till intäkt för beslutet att lägga ned Bromma har sedan
              dess reviderats av Transportstyrelsen. Flyget beräknas vara tillbaka
              på 80 procent av 2019 års nivå redan 2023, säger Transportstyrelsen
              nu. Återhämtningen har gått betydligt snabbare än väntat, detta
              trots att det svenska flygets återhämtning har gått betydligt
              långsammare än återhämtningen för flyget i övriga Europa.
            </seg>
          </u>
          <u>
            <seg>
              Liberalerna välkomnade att riksdagen stödde utskottsinitiativet
              att det var fel tidpunkt att utreda Brommas framtid och att snabbutredningen
              skulle avbrytas. Tyvärr lyssnade inte regeringen på riksdagen
              utan fortsatte utreda hur Bromma ska kunna läggas ned. Och nu
              har utredningen skickats ut på remiss.
            </seg>
          </u>
          <u>
            <seg>
              Denna ohörsamhet gentemot majoriteten i riksdagen gjorde att
              det blev nödvändigt med ännu ett utskottsinitiativ för att säkerställa
              att regeringen inte skulle ta ett beslut om att lägga ned Bromma
              mot riksdagens vilja.
            </seg>
          </u>
          <u>
            <seg>
              Innebörden av dagens utskottsinitiativ är att det beslut från
              2008 där regeringen gavs möjlighet att fatta det formella beslutet
              om vilka flygplatser som ska ingå i det nationella basutbudet
              ändras. Förslaget nu är att regeringen ska inhämta riksdagens
              godkännande innan ändringar genomförs i det nationella basutbudet
              av flygplatser.
            </seg>
          </u>
          <u>
            <seg>
              Fru talman! I stället för att lägga tid och energi på nedläggning
              bör regeringen driva på flygets återstart. Bromma flygplats behövs
              för att möjliggöra inrikesflygets uppstart och utveckling efter
              pandemin. Flygets totala utveckling till och från Stockholm efter
              pandemin måste dessutom säkras för framtiden, vilket leder till
              behov av att ta fram en plan för utveckling och utökning av Arlanda
              flygplats.
            </seg>
          </u>
          <u>
            <seg>
              Först när flyget nått ett normalläge igen och det därmed går
              att göra tillförlitliga prognoser om flygtrafiken i framtiden
              kan vi genomföra en utredning om Brommas framtida utveckling.
              Bromma flygplats ska fortsätta att vara en modern flygplats.
            </seg>
          </u>
          <u>
            <seg>
              Fru talman! Vi liberaler kan inte stå och se på hur flyget monteras
              ned i Sverige. Vi tror på alla transportslag och att de genom
              att samverka kan lösa det transportbehov som personer och företag
              har i vårt land. Här har flyget en viktig roll med att snabbt
              täcka stora avstånd. Flyget ska utvecklas – det är utsläppen vi
              ska få bort.
            </seg>
          </u>
          <u>
            <seg>
              Allt fler av Sveriges flygplatser blir fossilfria. Samtidigt
              tas goda initiativ för framtagning av fossilfritt bränsle – till
              exempel samarbetet mellan SAS och Vattenfall med flera. Målet
              är att producera 25 procent av SAS globala behov av fossilfritt
              flygbränsle till 2030.
            </seg>
          </u>
          <u>
            <seg>
              Utvecklingen av elflyg i passagerartrafik går samtidigt framåt
              i rask takt. Heart Aerospace planerar att ha elflyg framme till
              2026. Det gör att regionala flygplatser i citynära lägen med elflyg
              kan bli ett klimatsmart alternativ för inrikes resor. Här kan
              Bromma spela en viktig roll för elflygets utveckling.
            </seg>
          </u>
          <u>
            <seg>
              Flygets klimatåtgärder ger resultat. Transportstyrelsens prognoser
              i oktober i år visar att klimatutsläppen från Sveriges inrikesflyg
              beräknas minska med hälften – och från utrikesflyget beräknas
              det minska med en tredjedel – till 2027. Det är alltså bara fem
              år bort. Flygets klimatomställning är på god väg.
            </seg>
          </u>
          <u>
            <seg>
              En viktig pusselbit i återstarten efter pandemin är att regeringen
              nu förverkligar flygplatsstrategin för Sverige och tar höjd för
              möjligheterna med elflyg och fossilfria bränslen. Flyget behöver
              uppskattning och positiva signaler för att driva på de innovationer
              som gör att flygets utsläpp kan elimineras. Då kommer vi inom
              en snar framtid att kunna dra nytta av flygets fördelar som transportmedel
              utan att behöva tänka på klimatutsläpp.
            </seg>
          </u>
          <u>
            <seg>
              Avslutningsvis, fru talman! Efter att ha sett Miljöpartiets tårtkalas
              efter beslutet i våras om att lägga ned Bromma kan man ana att
              det är Miljöpartiet som har varit drivande i frågan om Brommas
              nedläggning. Med Miljöpartiet ute ur regeringen hoppas jag att
              regeringen tar sitt förnuft till fånga och att snabbutredningen
              om Brommas nedläggning hamnar på hyllan. Men förtroendet för regeringen
              är redan skadat i denna viktiga fråga för flygets framtid. Därför
              ställer vi liberaler oss bakom utskottsinitiativet om att riksdagen
              ska återta beslutanderätten i fråga om förändringar av det nationella
              basutbudet av flygplatser i Sverige.
            </seg>
          </u>
          <u>
            <seg>
              Med dessa ord yrkar jag bifall till utskottets förslag.
            </seg>
          </u>
          <note>
            Anf. 138 TERES LINDBERG (S) replik:
          </note>
          <u>
            <seg>
              Fru talman! Jag blir lite konfunderad när jag hör Helena Gellerman,
              som gång på gång påstår att regeringen har fattat beslut om att
              stänga Bromma. Inga sådana beslut är fattade. Det regeringen har
              gjort är att man har fattat beslut om att ta fram ett underlag
              för att se över de frågor som man skulle behöva ta hänsyn till
              vid en eventuell stängning. Det är till och med så att utredaren
              föreslår att man, utifrån hur läget har varit i Sverige s riksdag,
              ska gå till riksdagen med en skrivelse om man landar i att man
              eventuellt ska stänga Bromma, så att riksdagen kan få uttrycka
              sin ståndpunkt i frågan. Allt annat vore faktiskt ett demokratiskt
              moras – det tycker jag verkligen.
            </seg>
          </u>
          <u>
            <seg>
              Jag blir lite beklämd när man far med osanningar på detta sätt,
              som att det redan har fattats ett beslut. Sedan kan jag väl kanske
              instämma i att det kommunicerades lite olyckligt.
            </seg>
          </u>
          <u>
            <seg>
              Men jag vill passa på att fråga Helena Gellerman: Hur mycket
              är Liberalerna beredda att avsätta? Hur mycket resurser är ni
              beredda att avsätta för en flygplats som faktiskt blöder? Det
              statliga bolag som driver flygplatsen uttrycker just att det inte
              finns någon affärsmässighet i att fortsätta driva Bromma. Hur
              mycket är ni beredda att avsätta? Eller är det resenärerna som
              ska betala? Det kommer att få till följd att färre reser, vilket
              gör att vi ändå inte kommer att behöva Bromma, tänker jag. Det
              är liksom en konsekvens av ökade priser. Hur mycket är ni beredda
              att avsätta?
            </seg>
          </u>
          <note>
            Anf. 139 HELENA GELLERMAN (L) replik:
          </note>
          <u>
            <seg>
              Fru talman! Jag tycker att denna diskussion är jätteintressant.
              Hur mycket är vi som vill ha kvar Bromma flygplats beredda att
              lägga för att ha kvar flygplatsen?
            </seg>
          </u>
          <u>
            <seg>
              Saken är den att denna utredning föreslår att man, om man skulle
              ta beslutet att lägga ned Bromma, skulle göra det någon gång 2025–2027.
              Till det kan man lägga att Transportstyrelsen säger att till 2027
              kommer 97 procent av flyget att vara tillbaka i Sverige. Och på
              en direkt fråga till Swedavias vd, om Bromma flygplats är olönsam,
              svarade han: Precis där och då, i våras, när vi hade kanske 10–15
              procents beläggning var det inte marknadsmässigt vettigt att ha
              kvar Bromma. Men han sa också mycket tydligt att det inte säger
              någonting om huruvida Bromma kan drivas med lönsamhet.
            </seg>
          </u>
          <u>
            <seg>
              Kombinerar man dessa tre saker kan Bromma drivas lönsamt från
              2027, när flyget är tillbaka. Om man skulle ta ett beslut om att
              lägga ned Bromma flygplats innebär det, med utredningen som bakgrund,
              att den skulle läggas ned 2027. Man skulle då ta förlusten alla
              åren fram till 2027. Men man skulle lägga ned flygplatsen när
              Bromma flygplats skulle bli lönsam igen, efter 2027. Med ett sådant
              beslut tar man alltså alla förluster, vilket är det som Teres
              Lindberg förespråkar, men man säger nej till Brom ­ ma flygplats
              när den kommer att vara lönsam igen.
            </seg>
          </u>
          <note>
            (Applåder)
          </note>
          <note>
            Anf. 140 TERES LINDBERG (S) replik:
          </note>
          <u>
            <seg>
              Fru talman! Jag blir lite beklämd när det liksom läggs ord i
              munnen på mig, som att jag skulle förespråka något jag faktiskt
              inte förespråkar. Jag funderar på, fru talman, om Helena Gellerman
              över huvud taget har lyssnat på vad jag har sagt i denna debatt.
            </seg>
          </u>
          <u>
            <seg>
              Jag har sagt att vi ska säkra kapaciteten på Arlanda. Helena
              Gellerman hänvisar till Jonas Abrahamsson, som är vd på Swedavia,
              och uttalanden han har gjort. Han säger också annat. Före pandemin
              skulle Arlanda kunna svälja allt flyg i Stockholmsregionen åtminstone
              fram till 2035. Det är det faktum vi står inför. Vi står också
              inför en genomgång av alla de hänsyn vi behöver ta vid en eventuell
              nedläggning. Den har skickats ut på remiss, och utskottet väljer
              att gå fram med ett tillkännagivande innan remissvaren kommer.
            </seg>
          </u>
          <u>
            <seg>
              Jag kan tycka att detta är märkligt. Man vill inte ens tänka
              på hur mycket det faktiskt kostar att driva en flygplats som inte
              snurrar och på vilka konsekvenser det i förlängningen får för
              skattebetalarna eller resenärerna. Det kan man i och för sig välja.
              Men man vill heller inte ta till sig de fakta som kommer. Jag
              tycker att det är en skrämmande utveck ­ ling.
            </seg>
          </u>
          <u>
            <seg>
              Jag beklagar att också Liberalerna står för denna faktaresistens.
              De är inte intresserade av de fakta som tas fram, de fakta som
              de viktiga remissinstanserna kommer att komma med. Remisstiden
              har inte ens löpt ut än. Vi vet inte vad de tycker och vad de
              säger och hur vi skulle kunna lösa viktiga samhällsutmaningar.
              Det är faktiskt det som det handlar om. Det handlar om hur vi
              ska kunna ha en bra konkurrenskraft i Sverige, hur vi ska kunna
              stå starka i framtiden och hur människor ska kunna transportera
              sig på ett bra sätt.
            </seg>
          </u>
          <note>
            Anf. 141 HELENA GELLERMAN (L) replik:
          </note>
          <u>
            <seg>
              Fru talman! Jag noterar att Teres Lindberg inte på något sätt
              berör min utläggning. Vad är det för ekonomisk bakgrund till att
              lägga ned Bromma, om man skulle ta ett beslut om att göra det?
              Med ett sådant beslut skulle man få ta alla förluster som nu finns
              på grund av pandemin. Sedan skulle man säga nej till de vinster
              som skulle bli om Bromma är kvar, i och med att flyget troligen
              kommer att öka.
            </seg>
          </u>
          <u>
            <seg>
              När det gäller Arlanda saknas det en del i denna utredning. Det
              var också det som Maria Stockhaus tog upp. Det handlar om att
              titta på elflyget, som är mindre plan. Det kommer att gå flera
              plan. Man kommer inte att kunna starta ett litet plan efter ett
              stort plan. Alla de sakerna är inte utredda.
            </seg>
          </u>
          <u>
            <seg>
              Är det någon som är faktaresistent i denna diskussion är det
              Teres Lindberg – så upplever jag det.
            </seg>
          </u>
          <u>
            <seg>
              Vi kan titta framåt. Vi tror att Bromma flygplats kommer att
              vara en väldigt viktig faktor för att vi ska kunna sätta fart
              med det fossilfria flyget, till exempel som en flygplats där vi
              startar upp elflyg och där vi redan 2023 ser att 80 procent av
              flyget kommer att vara tillbaka, enligt Transportstyrelsen.
            </seg>
          </u>
          <u>
            <seg>
              Swedavias utredning byggde på att det var 10–15 procent. Det
              finns ingen utredning som säger att Arlanda skulle kunna klara
              Brommas flygkapacitet redan 2023.
            </seg>
          </u>
          <note>
            Anf. 142 ÅSA COENRAADS (M):
          </note>
          <u>
            <seg>
              Fru talman! Vi har hört många goda argument för flyget här i
              dag. Det är inte så konstigt, eftersom ett fungerande flyg över
              hela Sverige är en del av livsnerven som bygger svensk infrastruktur
              stark.
            </seg>
          </u>
          <u>
            <seg>
              Anledningen till att vi har den här debatten i dag är den gamla
              regeringens misslyckande i synen på infrastrukturens allvar för
              att hela Sverige ska leva. Regeringens kullerbyttor i fråga om
              Brommas vara eller icke vara har lett till att vi från riksdagens
              sida nu tar tillbaka debatten hit till oss i kammaren. Vi lagstiftare
              behöver ta tillbaka frågan när regeringen inte klarar av sitt
              uppdrag. Vi litar helt enkelt inte på att regeringen tar ett långsiktigt
              och genomtänkt beslut när det kommer till flygets framtid.
            </seg>
          </u>
          <u>
            <seg>
              Att under en brinnande pandemi ta beslut som sägs grunda sig
              på lönsamhet är inte helt genomtänkt när flyget över hela världen
              står stilla. Att dessutom ta beslut om att förtidsavveckla en
              flygplats för att sedan utreda hur det ska gå till är för mig
              lite bakvänt och något märkligt. Men så har regeringen agerat.
            </seg>
          </u>
          <u>
            <seg>
              Flyget står just nu inför en spännande framtid, och den framtiden
              måste få utvecklas i sin takt. Vi har fungerande flygplatser över
              hela Sverige, och infrastrukturen i luften är till skillnad från
              höghastighetstågen gratis. Innovationen för både bränsle och motorer
              går framåt i raketfart just nu. Att då lägga krokben för flyget
              och lägga ned fullt fungerande flygplatser är för mig skatteslöseri
              och något som vi i riksdag och regering inte ska pyssla med.
            </seg>
          </u>
          <u>
            <seg>
              Flyget kommer att spela en stor och avgörande roll i framtiden
              för snabba, effektiva och klimatsmarta transporter och kommunikationer
              både i Sverige och internationellt, för vi lever i en globaliserad
              värld. Det får vi inte glömma bort. Att då hänvisa både privatpersoner
              och företag till tidskrävande och osäkra transporter med tåg och
              bil känns direkt orättvist mot människor som inte bor nära storstäderna.
              Flyget spelar en stor roll för ett fungerande näringsliv regionalt.
              Menar vi allvar med att hela Sverige ska leva måste ett brett
              basutbud av flygplatser garanteras på lång sikt och inte hanteras
              med tvära kast och politiska kullerbyttor.
            </seg>
          </u>
          <u>
            <seg>
              Jag som varje vecka flygpendlar mellan Ronneby och Bromma ser
              hur viktigt basutbudet av flygplatser är för att regionerna ska
              kunna växa. Snabba kommunikationer är viktiga inte bara för privatpersoner;
              de är också centrala för att vi ska kunna ha statliga myndigheter
              och Försvarsmakten spridda över hela Sverige som snabbt ska kunna
              kommunicera in och ut med centrala Stockholm.
            </seg>
          </u>
          <u>
            <seg>
              Vi som flygpendlar en hel del via Bromma flygplats ser också
              hur snabbt flyget har återhämtat sig och hur mängden resenärer
              stadigt ökar, trots att vi fortfarande befinner oss i en pandemi.
            </seg>
          </u>
          <u>
            <seg>
              Fru talman! Regeringens hattande och osäkerhet i infrastrukturfrågor
              diskuteras runt om i hela Sverige, och osäkerheten både kring
              nya stambanor för tåget och kring Brommas framtid får näringslivet
              att tveka om de viktiga investeringar och den nyetablering som
              vi så väl behöver för att kunna kickstarta Sverige igen och för
              att Sverige ska stå stabilt och stadigt i en global värld. Det
              här är inte bra för Sverige, och vi behöver därför ta tillbaka
              frågan till riksdagen så att besluten blir bra och långsiktiga.
            </seg>
          </u>
          <u>
            <seg>
              Regeringen kan inte själv ta beslutet om det nationella basutbudet
              av flygplatser, och även om vi nu har en ny regering på plats
              är politiken fort ­ farande densamma. Regeringen är fortfarande
              i behov av stöd från två ytterkantspartier som inte gillar flyget.
              Man driver en flygkritisk politik, och det är inte bra för Sverige
              på lång sikt.
            </seg>
          </u>
          <note>
            Därför, fru talman, yrkar jag bifall till utskottets förslag
            i betänkandet.
          </note>
          <note>
            (Applåder)
          </note>
          <note>
            I detta anförande instämde Anders Hansson (M).
          </note>
          <note>
            Anf. 143 LARS THOMSSON (C):
          </note>
          <u>
            <seg>
              Fru talman! Framför er ser ni en ovanligt glad centerpartist
              och gotlänning som i dag har varit med och tagit initiativ till
              att vi faktiskt stoppar en förtida nedläggning av Bromma.
            </seg>
          </u>
          <u>
            <seg>
              Det här är väldigt viktigt av många skäl. Centerpartiet tycker
              inte att det är rimligt att man utifrån en rejäl kris drar slutsatsen
              att man ska avveckla Bromma, speciellt som det är helt oåterkalleligt
              att lägga ned en flygplats. Det går aldrig att tillskapa en ny
              flygplats i Stockholmsområdet. Att utreda detta mitt under coronakrisen
              och ta de långsiktiga besluten utifrån en krissiffra tycker vi
              är helt fel, och därför är det också väldigt rimligt att beslutsrätten
              förs tillbaka till riksdagen, vilket nu görs i dag.
            </seg>
          </u>
          <u>
            <seg>
              Efter att ha hört tidigare talare vill jag också påpeka att Bromma
              främst är en fråga för regionerna runt om i Sverige och inte en
              Stockholmsfråga. Vi ser att det här fungerar som ett nav för inrikestrafiken.
              Eftersom jag åker från Gotland flyger jag kanske mest av alla
              riksdagsledamöter, och jag ser hur Bromma snabbt har återhämtat
              sig. Det är tyvärr inte fallet med Arlanda, om man någon gång
              åker dit.
            </seg>
          </u>
          <u>
            <seg>
              Den absolut största skillnaden och komparativa fördelen med Bromma
              är den totala restiden från A till B. Det är en liten flygplats,
              snabbt in och snabbt ut, och den ligger citynära. Det som gör
              att Gotland till 70 procent över året reser på Bromma och bara
              30 procent på Arlanda är att man sparar ungefär en timme för en
              tur-och-retur-resa till Stockholm. Det här är högst väsentligt
              för att klara en arbetspendling och en regionförstoring för bland
              annat Gotland, men det gäller även alla andra län. Det är verkligen
              en fråga för hela landet och mycket viktigare än Stockholmsperspektivet.
              Det är också glädjande att investeringar som nu är gjorda i både
              Tvärbanan och ny anslutningshall faktiskt har ökat tillgängligheten.
            </seg>
          </u>
          <u>
            <seg>
              Självklart måste flyget ställa om. Om inte flyget klarar klimatomställ
              ­ ningen finns det över huvud taget inget berättigande för flyget
              framöver. Det är solklart. Jag har ihop med två andra i den här
              salen startat upp ett nätverk för klimatsmart flyg, och vi ser
              att utvecklingen går betydligt snab ­ bare än man kan tro. Jag
              var med och anordnade ett seminarium i förra veckan, där flygbolaget
              BRA redogjorde för sina planer att vara helt fossil ­ fria inom
              fem år. Det är vad de siktar på och säger att de kommer att klara.
            </seg>
          </u>
          <u>
            <seg>
              Varför behövs då Bromma i ett långsiktigt perspektiv? Jag tror
              att det är så enkelt som att även Stockholm behöver ha en elflygplats.
              Man behöver ha en nod i det kommande elflyget med de små, långsamma
              flygplanen. Om inte Bromma blir kvar säger all expertis och utredningar
              att det kommer att behöva byggas en ny rullbana på Arlanda innan
              man kan tänka sig att elflyg passar där. Då pratar vi om otroligt
              många år.
            </seg>
          </u>
          <u>
            <seg>
              Bromma kommer alltså att behövas som en elflygnod i Stockholm,
              annars kommer Stockholm att missa den utveckling som övriga landet
              kommer att ha en otrolig fördel av.
            </seg>
          </u>
          <u>
            <seg>
              Här står alltså en glad centerpartist och gotlänning!
            </seg>
          </u>
          <note>
            Anf. 144 MIKAEL LARSSON (C):
          </note>
          <u>
            <seg>
              Fru talman! Ett fungerande flyg över hela landet är en självklarhet
              oavsett om man bor i Helsingborg, Ronneby, Kalmar, Storuman eller
              Luleå. Oavsett om en flygplats är ägd av staten eller av en kommun
              fyller den en viktig funktion för människor och för en plats.
            </seg>
          </u>
          <u>
            <seg>
              När vi ska börja en resa startar vi inte med en flygresa, utan
              vi startar vid hemmet eller vid vår arbetsplats. Flyget är dock
              en viktig del av dörr-till-dörr-tänket och hela-resan-perspektivet.
              Sverige är ett avlångt land, och de fem transportslag vi har i
              dag bidrar alla till att avstånd kan kortas, att människor kan
              bo och verka var som helst i landet och att varor kan transporteras.
              Flyget fyller en viktig funktion, även om alla inte inser det.
              Flyget bidrar också, likt många andra transportslag, till att
              större arbetsmarknadsregioner kan bildas.
            </seg>
          </u>
          <u>
            <seg>
              Det är inte flyget som ska jagas utan utsläppen. Mycket händer
              just nu runt om i världen, där alla är med och ställer om på ett
              klimatpositivt sätt. Det gör även flyget. Därför kommer flyget
              fortsatt att behövas. Det är dock väldigt förvånande när en del
              partier inte inser att även flyget blir mer och mer miljövänligt
              med rätt drivmedel. Det är precis som att man är emot att saker
              och ting är i luften.
            </seg>
          </u>
          <u>
            <seg>
              För många betyder det mycket att ha en järnvägsstation nära och
              kunna ta sig till Stockholm eller någon annanstans runt om i Sverige.
              Lika viktigt är det att folk har ett flyg i närheten så att de
              kan ta sig till olika platser. Hela landet ska leva och ha tillgång
              till en fungerande infrastruktur.
            </seg>
          </u>
          <u>
            <seg>
              År 2009 gjordes en uppdelning av ansvaret mellan statliga och
              regio ­ nala flygplatser. Staten fastställde då att det är tio
              flygplatser som ska ingå i basutbudet av statligt ägda flygplatser,
              och 2010 bildade man bolaget Swedavia som har till uppgift att
              driva de statliga flygplatserna. Hit hör det vi debatterar i dag,
              nämligen Bromma flygplats.
            </seg>
          </u>
          <u>
            <seg>
              Fru talman! Bromma flygplats fyller en viktig funktion för ett
              fungera n de inrikesflyg och för att man ska kunna ta sig till
              och från Stockholmsregionen. Bromma flygplats har under de senaste
              åren varit i ropet gällande om flygplatsen ska finnas kvar eller
              ej, och från riksdagens sida har det riktats flera tillkännagivanden.
              Det första riktades redan 2014. Att tro att man bara kan lägga
              ned Bromma flygplats nu direkt, utan bättre konsekvensanalyser
              av hur det påverkar Arlanda och hur det påverkar specialflyg som
              sjuktransporter, är inte ett seriöst handlande. Det är också självklart
              att en nedläggning kommer att påverka övriga landet.
            </seg>
          </u>
          <u>
            <seg>
              Både Swedavia och Infrastrukturdepartementet har gjort diverse
              olika utredningar, men det saknas ändå svar på flera frågor. Avtalet
              mellan Stockholms stad och Swedavia går ut 2038. Att göra som
              regeringen nu gör, nämligen skylla på pandemin och säga att man
              på grund av den måste lägga ned Bromma fortare än kvickt, är en
              fruktansvärt dålig ursäkt. Brom ­ ma är en fråga och en flygplats
              för hela landet.
            </seg>
          </u>
          <u>
            <seg>
              Fru talman! I syfte att rätta till en obalans mellan olika ägarformer
              och stödberättigade respektive icke stödberättigade regionala
              flygplatser beslöt regeringen 2018 att tillsätta en flygplatsöversyn
              som bland annat skulle se över dessa obalanser. Denna flygplatsöversyn
              skulle redovisas den 31 mars 2019, men det kom aldrig något resultat.
              Flygplatsöversynen löpte parallellt med det så kallade Arlandarådet,
              som skulle utreda utveck ­ lingen av Arlanda flygplats. I mars
              2019 avbröts den utredningen, och på samma sätt blev det med flygplatsöversynen.
              Dess slutrapport presenterades aldrig, och det har aldrig givits
              någon anledning till att man fortfarande, snart två år senare,
              inte har kommit fram till några svar eller förslag utifrån denna
              översyn.
            </seg>
          </u>
          <u>
            <seg>
              Centerpartiet väckte ett utskottsinitiativ i trafikutskottet
              under våren 2021 om att flygplatsöversynen måste återupptas men
              fick tyvärr ingen majoritet för detta. Nu när Miljöpartiet inte
              längre ingår i regeringen kan ­ ske det finns stöd för att gå
              vidare med denna utredning, som måste avslutas. Flyget har och
              har haft det väldigt jobbigt med coronapandemin, vilket är ytterligare
              en anledning till att flygplatsöversynen måste slutredovisas.
            </seg>
          </u>
          <u>
            <seg>
              Varför lyfter jag då fram frågan om flygplatsöversynen? Jo, för
              att allt hänger ihop. Ska vi se helheten med transporter, och
              då framför allt flyget, behöver vi arbeta med alla delar och se
              sambandet. Det har man hittills inte gjort. Hittills har man jobbat
              lite här och lite där med flyget, och man ser inte sambandet och
              helheten. Flyget kommer alltid att behövas. Teknikutvecklingen
              ligger i framkant, och flyget är också med och utvecklas.
            </seg>
          </u>
          <u>
            <seg>
              Fru talman! Riksdagen har via regeringen, och sedan vidare via
              bolagsordningen, delegerat till Swedavia att ha hand om hur basutbudet
              ska se ut och förvaltas. Dock är det så med delegerade uppdrag
              att de kan dras tillbaka om de inte sköts. I och med att riksdagen
              vid flera tillfällen – det första som sagt redan 2014 – riktat
              tillkännagivanden till regeringen i framför allt frågan om Bromma
              och att regeringen inte har följt det som riksdagen har beslutat
              finns det i dag inget annat att göra än att helt enkelt dra tillbaka
              detta delegerade uppdrag. Det blir då riksdagen som fortsatt ska
              besluta om basutbudet för de statliga flygplatserna.
            </seg>
          </u>
          <u>
            <seg>
              Fru talman! Mot bakgrund av allt jag nu har framfört yrkar vi
              i Centerpartiet bifall till utskottets förslag till beslut.
            </seg>
          </u>
          <note>
            (Applåder)
          </note>
          <note>
            Anf. 145 LORENTZ TOVATT (MP) replik:
          </note>
          <u>
            <seg>
              Fru talman! Jag tänkte egentligen inte begära replik, men jag
              har liksom tröttnat på banaliteter som uttalandet att det inte
              är flyget utan utsläppen vi ska jaga. Det har vi hört i tusen
              år när det gäller bilar, och nu hör vi det kring flyg. Vad händer
              om de två är synonyma med varandra, Mikael Larsson? Vad händer
              då?
            </seg>
          </u>
          <u>
            <seg>
              Det är nämligen det som är fallet med flyg i dag. Vi har i princip
              ingen inblandning av biodrivmedel i flygjetbränslet, och vi har
              ingen elektrifiering av den svenska flygflottan att tala om över
              huvud taget. Vi har inte vätgas. Det finns i dag ingen teknik
              som i närtid snabbt kan ställa om flygresandet. Varför upprepar
              man så banala påståenden som att det inte är flyget utan utsläppen
              vi ska jaga, när dessa två är synonymer? Jag kan inte förstå det.
            </seg>
          </u>
          <u>
            <seg>
              Det är inte heller bara jag som påstår detta. Alla de som har
              satt sig in i flygandet ordentligt och som kan de här frågorna
              i grunden, som Stefan Gössling, Jonas Åkerman, Jörgen Larsson,
              KTH, Lunds universitet, Chal ­ mers – alla de som tittar på de
              här frågorna – säger samma sak: Teknik ­ utvecklingen har inte
              skett. Utvecklingen har inte levererat det som man under alla
              år har påstått att den skulle göra, och den kommer inte att kunna
              göra det.
            </seg>
          </u>
          <u>
            <seg>
              Varför degraderar vi den här debatten till att bli så meningslös
              som den blir när man säger att vi inte ska jaga flyget utan utsläppen
              – när dessa helt uppenbart är synonymer i dagens samhälle? Varför
              gör man så?
            </seg>
          </u>
          <note>
            Anf. 146 MIKAEL LARSSON (C) replik:
          </note>
          <u>
            <seg>
              Fru talman! Är det inte så att vi alltid ska jaga utsläppen?
              Är det inte utsläppen vi vill få ned? Oavsett om det rör sig om
              transporter eller industrier – vad det än handlar om – är det
              väl utsläppen vi ska jaga?
            </seg>
          </u>
          <u>
            <seg>
              Jag tror på framtiden. Jag tror att det kommer att bli mer miljövänligt.
              Man håller på att ställa om. Man gör det i hela transportsektorn,
              och där ingår även flyget. Som jag nämnde tidigare är det här
              inte bara en fråga om vad som är i luften, och det gäller inte
              bara utsläppen; det här är också självklart en fråga för hela
              landet. Vill vi kunna bo och verka i hela landet och kunna ta
              oss till och från alla landsdelar måste vi ha ett fungerande flyg.
              Svårare än så är det inte.
            </seg>
          </u>
          <u>
            <seg>
              Jag tror att alla kan skriva under på att man vill ha mer miljövänliga
              och hållbara transporter. Vi har olika sätt att se på det, men
              vi måste tro på att det kommer att kunna komma. Det är på gång,
              självklart, oavsett vilket transportslag det är. Men att tro att
              bara för att det inte finns exakt här och nu i dag vid den här
              tidpunkten är det bara att lägga ned, det tycker jag inte är särskilt
              ansvarstagande.
            </seg>
          </u>
          <u>
            <seg>
              Vi ska ha en bra miljöpolitik. Vi ska ha bra klimatmål. Vi ska
              få ned utsläppen. Men vi måste också sätta in det i ett större
              perspektiv, och det tror jag att alla kan skriva under på att
              man vill göra.
            </seg>
          </u>
          <u>
            <seg>
              Jag är övertygad om att flyget kommer att kunna minska utsläppen
              jättemycket och bli ett jättemiljövänligt transportslag.
            </seg>
          </u>
          <note>
            Anf. 147 LORENTZ TOVATT (MP) replik:
          </note>
          <u>
            <seg>
              Fru talman! Bara för att förtydliga: Min irritation över detta
              riktar sig egentligen inte mot Mikael Larsson. Ledamöter från
              alla högerpartier i kammaren har sagt exakt samma sak i den här
              debatten. Ingen är villig att ta in fakta i frågan.
            </seg>
          </u>
          <u>
            <seg>
              Tyvärr är man faktaresistent. Tyvärr har man en faktaresistent
              inställning om man tittar på forskningen som finns i dag och säger
              att utsläppen kan minska i närtid och att vi kan fortsätta att
              flyga som i dag – eller som precis före corona. Det är faktaresistens,
              och jag förstår inte hur det kan vara okej.
            </seg>
          </u>
          <u>
            <seg>
              Det är inte som att vi i andra debatter har en nivå där vi alla
              slänger oss med det vi hoppas på eller det vi tror kanske kan
              ske någon gång. Det gör vi inte i andra debatter. Det är inte
              så att vi säger om gängkriminaliteten att det kanske löser sig
              om några år, utan vi vill ha resultat här och nu. Vi vill minska
              mängden skjutningar.
            </seg>
          </u>
          <u>
            <seg>
              Jag förstår inte varför det är okej att göra så här när det gäller
              teknik och klimat. I den mest akuta fråga vi har, nu och i framtiden,
              ska vi helt enkelt tillåta oss att gissa. Jag rabblar upp forskare
              efter forskare och forskningsrapport efter forskningsrapport,
              och det enda det bemöts med är gissningar. Jag förstår inte hur
              det kan vara okej.
            </seg>
          </u>
          <u>
            <seg>
              Som sagt var det egentligen inte meningen att ta ut allt detta
              på Mikael Larsson. Men jag kan ändå konstatera vilka partier det
              är som brinner för dubblerat flygande i Sverige. Det stod åtminstone
              tidigare tre centerpar ­ tistiska ledamöter på talarlistan för
              att underblåsa ohållbart flygande – och två moderater. På punkt
              efter punkt är det nästan alltid Centerpartiet och Moderaterna
              – och de övriga högerpartierna, naturligtvis – som gång på gång
              är villiga att slösa bort skattebetalarnas pengar på att underblåsa
              ohållbart flyg, det snabbaste sättet att steka vår planet. Jag
              förstår inte hur det går ihop med att kalla sig ett grönt parti.
            </seg>
          </u>
          <note>
            Anf. 148 MIKAEL LARSSON (C) replik:
          </note>
          <u>
            <seg>
              Fru talman! Jag tänker så här: Alla transportslag, oavsett om
              det är bil, järnväg eller sjöfart, våra bussar, våra tåg – allt
              har ju utvecklats och blivit mycket bättre och mer hållbart. Vi
              har ställt om till biogasbussar. Vi har ställt om till elbussar.
              Järnvägen var kanske inte särskilt miljövänlig en gång i tiden,
              men den har kunnat ställa om. Bilen är vi nu inne i en väldigt
              fin omställning av. Sjöfarten är med och ställer om.
            </seg>
          </u>
          <u>
            <seg>
              Varför ska inte flyget vara med och ställa om och bli än mer
              hållbart än det är i dag? Inblandning sker av biodrivmedel i bränslet,
              så jag ser egentligen inget problem i det här. Men från Miljöpartiets
              sida är det precis som att man är emot det som är i luften.
            </seg>
          </u>
          <u>
            <seg>
              Anledningen till att vi är tre centerpartister som går upp i
              talarstolen och att det är två moderater som gör det är att vi
              ser hela landet. För Centerpartiet är det här en fråga om både
              miljö och klimat och om tillgänglighet. Det är en fråga om hela-landet-perspektivet.
              Det är så många saker som ska vägas in i detta. Därför är vi aktiva
              i den här debatten. Vi ser att det påverkar människor. Det påverkar
              våra väljare.
            </seg>
          </u>
          <u>
            <seg>
              Vi är ett grönt parti. Vi har varit ett grönt parti väldigt länge.
              Vi vill vara med och göra flyget mer hållbart och ta flyget in
              i framtiden.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            ( Beslut skulle fattas den 2 december.)
          </note>
          <note>
            § 20 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2021/22:66 Kompletterande bestämmelser till EU:s förordning om
            en gemensam digital ingång
          </note>
          <note>
            Kammaren biföll talmannens förslag att motionstiden för ovanstående
            proposition skulle förlängas till och med fredagen den 14 januari
            2022 .
          </note>
          <note>
            Motioner
          </note>
          <note>
            med anledning av prop. 2021/22:42 Föreningsfrihet och terroristorganisa
            ­ tioner
          </note>
          <note>
            2021/22:4277 av Mia Sydow Mölleby m.fl. (V)
          </note>
          <note>
            2021/22:4309 av Tobias Andersson m.fl. (SD)
          </note>
          <note>
            2021/22:4319 av Karin Enström m.fl. (M)
          </note>
          <note>
            med anledning av prop. 2021/22:51 En sammanhållen utbildning
            för nyanlända som har utbildningsplikt
          </note>
          <note>
            2021/22:4298 av Patrick Reslow m.fl. (SD)
          </note>
          <note>
            2021/22:4318 av Kristina Axén Olin m.fl. (M)
          </note>
          <note>
            med anledning av prop. 2021/22:59 Ett ändamålsenligt skydd för
            tryck- och yttrandefriheten
          </note>
          <note>
            2021/22:4328 av Matheus Enholm m.fl. (SD)
          </note>
          <note>
            2021/22:4329 av Linda Modig m.fl. (C)
          </note>
          <note>
            2021/22:4330 av Anna Sibinska och Camilla Hansén (båda MP)
          </note>
          <note>
            2021/22:4331 av Karin Enström m.fl. (M)
          </note>
          <note>
            § 21 Kammaren åtskildes kl. 17.24.
          </note>
          <note>
            Sammanträdet leddes
          </note>
          <note>
            av talmannen från dess början till och med § 13 anf. 25 (delvis),
          </note>
          <note>
            av förste vice talmannen därefter till och med § 15 anf. 66 (delvis),
          </note>
          <note>
            av andre vice talmannen därefter till och med § 15 anf. 113 (delvis),
          </note>
          <note>
            av tredje vice talmannen därefter till och med § 19 anf. 141
            (delvis) och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            LENA LINDBÄCK
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om återtagande av plats i riksdagen
          </note>
          <note>
            § 3 Anmälan om ersättare för statsråd
          </note>
          <note>
            § 4 Anmälan om ersättare
          </note>
          <note>
            § 5 Anmälan om kompletteringsval
          </note>
          <note>
            § 6 Ärenden för hänvisning till utskott
          </note>
          <note>
            § 7 Ärenden för bordläggning
          </note>
          <note>
            § 8 Rikets styrelse
          </note>
          <note>
            Konstitutionsutskottets betänkande 2021/22:KU1
          </note>
          <u>
            <seg>
              Anf. 1 KARIN ENSTRÖM (M)
            </seg>
          </u>
          <note>
            Anf. 2 HANS EKSTRÖM (S)
          </note>
          <note>
            Anf. 3 MATHEUS ENHOLM (SD)
          </note>
          <note>
            Anf. 4 PER SCHÖLDBERG (C)
          </note>
          <note>
            Anf. 5 JESSICA WETTERLING (V)
          </note>
          <note>
            Anf. 6 TUVE SKÅNBERG (KD)
          </note>
          <note>
            Anf. 7 JESSICA WETTERLING (V) replik
          </note>
          <note>
            Anf. 8 TUVE SKÅNBERG (KD) replik
          </note>
          <note>
            Anf. 9 JESSICA WETTERLING (V) replik
          </note>
          <note>
            Anf. 10 TUVE SKÅNBERG (KD) replik
          </note>
          <note>
            Anf. 11 TINA ACKETOFT (L)
          </note>
          <note>
            Anf. 12 ANNA SIBINSKA (MP)
          </note>
          <note>
            Anf. 13 CAMILLA HANSÉN (MP)
          </note>
          <note>
            (Beslut fattades under § 18.)
          </note>
          <note>
            § 9 Komplettering av den utvidgade fåmansföretagsdefinitionen
          </note>
          <note>
            Skatteutskottets betänkande 2021/22:SkU5
          </note>
          <note>
            (Beslut fattades under § 18.)
          </note>
          <note>
            § 10 Ändrat alkoholskattedirektiv och vissa andra ändringar
          </note>
          <note>
            Skatteutskottets betänkande 2021/22:SkU6
          </note>
          <note>
            (Beslut fattades under § 18.)
          </note>
          <note>
            § 11 Nya mervärdesskatteregler om vissa förvärv som görs av EU
            ‑ organ med anledning av covid-19-pandemin
          </note>
          <note>
            Skatteutskottets betänkande 2021/22:SkU8
          </note>
          <note>
            (Beslut fattades under § 18.)
          </note>
          <note>
            § 12 Överlåtelse av förvaltningsuppgift till Internationella
            sjöfartsorganisationen att genom Världssjöfartsuniversitetet utfärda
            examina
          </note>
          <note>
            Utbildningsutskottets betänkande 2021/22:UbU4
          </note>
          <note>
            Anf. 14 ILONA SZATMARI WALDAU (V)
          </note>
          <note>
            Anf. 15 PAULA ÖRN (S)
          </note>
          <note>
            (Beslut fattades under § 18.)
          </note>
          <note>
            § 13 Internationell samverkan
          </note>
          <note>
            Utrikesutskottets betänkande 2021/22:UU1
          </note>
          <note>
            Anf. 16 MARKUS WIECHEL (SD)
          </note>
          <note>
            Anf. 17 KERSTIN LUNDGREN (C)
          </note>
          <note>
            Anf. 18 HÅKAN SVENNELING (V)
          </note>
          <note>
            Anf. 19 KERSTIN LUNDGREN (C) replik
          </note>
          <note>
            Anf. 20 HÅKAN SVENNELING (V) replik
          </note>
          <note>
            Anf. 21 KERSTIN LUNDGREN (C) replik
          </note>
          <note>
            Anf. 22 HÅKAN SVENNELING (V) replik
          </note>
          <note>
            Anf. 23 LARS ADAKTUSSON (KD)
          </note>
          <note>
            Anf. 24 JOAR FORSSELL (L)
          </note>
          <note>
            Anf. 25 KENNETH G FORSLUND (S)
          </note>
          <note>
            Anf. 26 HÅKAN SVENNELING (V) replik
          </note>
          <note>
            Anf. 27 KENNETH G FORSLUND (S) replik
          </note>
          <note>
            Anf. 28 HÅKAN SVENNELING (V) replik
          </note>
          <note>
            Anf. 29 KENNETH G FORSLUND (S) replik
          </note>
          <note>
            Anf. 30 LARS ADAKTUSSON (KD) replik
          </note>
          <note>
            Anf. 31 KENNETH G FORSLUND (S) replik
          </note>
          <note>
            Anf. 32 LARS ADAKTUSSON (KD) replik
          </note>
          <note>
            Anf. 33 KENNETH G FORSLUND (S) replik
          </note>
          <note>
            Anf. 34 KERSTIN LUNDGREN (C) replik
          </note>
          <note>
            Anf. 35 KENNETH G FORSLUND (S) replik
          </note>
          <note>
            Anf. 36 KERSTIN LUNDGREN (C) replik
          </note>
          <note>
            Anf. 37 KENNETH G FORSLUND (S) replik
          </note>
          <note>
            Anf. 38 HANS ROTHENBERG (M) replik
          </note>
          <note>
            Anf. 39 KENNETH G FORSLUND (S) replik
          </note>
          <u>
            <seg>
              Anf. 40 HANS ROTHENBERG (M) replik
            </seg>
          </u>
          <note>
            Anf. 41 KENNETH G FORSLUND (S) replik
          </note>
          <note>
            Anf. 42 MARKUS WIECHEL (SD) replik
          </note>
          <note>
            Anf. 43 KENNETH G FORSLUND (S) replik
          </note>
          <note>
            Anf. 44 MARKUS WIECHEL (SD) replik
          </note>
          <note>
            Anf. 45 KENNETH G FORSLUND (S) replik
          </note>
          <note>
            Anf. 46 JOAR FORSSELL (L) replik
          </note>
          <note>
            Anf. 47 KENNETH G FORSLUND (S) replik
          </note>
          <note>
            Anf. 48 JOAR FORSSELL (L) replik
          </note>
          <note>
            Anf. 49 KENNETH G FORSLUND (S) replik
          </note>
          <note>
            Anf. 50 CAMILLA HANSÉN (MP)
          </note>
          <note>
            Anf. 51 JOAR FORSSELL (L) replik
          </note>
          <note>
            Anf. 52 CAMILLA HANSÉN (MP) replik
          </note>
          <note>
            Anf. 53 JOAR FORSSELL (L) replik
          </note>
          <note>
            Anf. 54 CAMILLA HANSÉN (MP) replik
          </note>
          <note>
            Anf. 55 HANS ROTHENBERG (M)
          </note>
          <note>
            (Beslut fattades under § 18.)
          </note>
          <note>
            § 14 Lagstiftningsåtgärder med anledning av EU:s gröna taxonomiförordning
          </note>
          <note>
            Finansutskottets betänkande 2021/22:FiU15
          </note>
          <note>
            Anf. 56 MATS NORDBERG (SD)
          </note>
          <note>
            Anf. 57 LARS THOMSSON (C)
          </note>
          <note>
            Anf. 58 ÅSA WESTLUND (S)
          </note>
          <note>
            Anf. 59 LARS THOMSSON (C) replik
          </note>
          <note>
            Anf. 60 ÅSA WESTLUND (S) replik
          </note>
          <note>
            Anf. 61 LARS THOMSSON (C) replik
          </note>
          <note>
            Anf. 62 ÅSA WESTLUND (S) replik
          </note>
          <note>
            Anf. 63 JAN ERICSON (M)
          </note>
          <note>
            Anf. 64 ROBERT HALEF (KD)
          </note>
          <note>
            (Beslut fattades under § 18.)
          </note>
          <note>
            § 15 Samhällsplanering, bostadsförsörjning och byggande samt
            konsumentpolitik
          </note>
          <note>
            Civilutskottets betänkande 2021/22:CU1
          </note>
          <note>
            Anf. 65 EMMA HULT (MP)
          </note>
          <note>
            Anf. 66 OLA MÖLLER (S)
          </note>
          <note>
            Anf. 67 MOMODOU MALCOLM JALLOW (V) replik
          </note>
          <note>
            Anf. 68 OLA MÖLLER (S) replik
          </note>
          <note>
            Anf. 69 MOMODOU MALCOLM JALLOW (V) replik
          </note>
          <note>
            Anf. 70 OLA MÖLLER (S) replik
          </note>
          <note>
            Anf. 71 CARL-OSKAR BOHLIN (M) replik
          </note>
          <note>
            Anf. 72 OLA MÖLLER (S) replik
          </note>
          <note>
            Anf. 73 CARL-OSKAR BOHLIN (M) replik
          </note>
          <note>
            Anf. 74 OLA MÖLLER (S) replik
          </note>
          <note>
            Anf. 75 OLA JOHANSSON (C)
          </note>
          <note>
            Anf. 76 MOMODOU MALCOLM JALLOW (V) replik
          </note>
          <note>
            Anf. 77 OLA JOHANSSON (C) replik
          </note>
          <note>
            Anf. 78 MOMODOU MALCOLM JALLOW (V) replik
          </note>
          <note>
            Anf. 79 OLA JOHANSSON (C) replik
          </note>
          <note>
            Anf. 80 CARL-OSKAR BOHLIN (M) replik
          </note>
          <note>
            Anf. 81 OLA JOHANSSON (C) replik
          </note>
          <note>
            Anf. 82 CARL-OSKAR BOHLIN (M) replik
          </note>
          <note>
            Anf. 83 OLA JOHANSSON (C) replik
          </note>
          <note>
            Anf. 84 MOMODOU MALCOLM JALLOW (V)
          </note>
          <note>
            Anf. 85 JAKOB OLOFSGÅRD (L)
          </note>
          <note>
            Anf. 86 MOMODOU MALCOLM JALLOW (V) replik
          </note>
          <note>
            Anf. 87 JAKOB OLOFSGÅRD (L) replik
          </note>
          <note>
            Anf. 88 MOMODOU MALCOLM JALLOW (V) replik
          </note>
          <note>
            Anf. 89 JAKOB OLOFSGÅRD (L) replik
          </note>
          <note>
            Anf. 90 EMMA HULT (MP) replik
          </note>
          <note>
            Anf. 91 JAKOB OLOFSGÅRD (L) replik
          </note>
          <note>
            Anf. 92 EMMA HULT (MP) replik
          </note>
          <note>
            Anf. 93 JAKOB OLOFSGÅRD (L) replik
          </note>
          <note>
            Anf. 94 CARL-OSKAR BOHLIN (M)
          </note>
          <note>
            Anf. 95 OLA JOHANSSON (C) replik
          </note>
          <note>
            Anf. 96 CARL-OSKAR BOHLIN (M) replik
          </note>
          <note>
            Anf. 97 OLA JOHANSSON (C) replik
          </note>
          <note>
            Anf. 98 CARL-OSKAR BOHLIN (M) replik
          </note>
          <note>
            Anf. 99 MOMODOU MALCOLM JALLOW (V) replik
          </note>
          <note>
            Anf. 100 CARL-OSKAR BOHLIN (M) replik
          </note>
          <note>
            Anf. 101 MOMODOU MALCOLM JALLOW (V) replik
          </note>
          <note>
            Anf. 102 CARL-OSKAR BOHLIN (M) replik
          </note>
          <note>
            Anf. 103 MIKAEL ESKILANDERSSON (SD)
          </note>
          <note>
            Anf. 104 OLA MÖLLER (S) replik
          </note>
          <note>
            Anf. 105 MIKAEL ESKILANDERSSON (SD) replik
          </note>
          <note>
            Anf. 106 OLA MÖLLER (S) replik
          </note>
          <note>
            Anf. 107 MIKAEL ESKILANDERSSON (SD) replik
          </note>
          <note>
            Anf. 108 LARRY SÖDER (KD)
          </note>
          <note>
            Anf. 109 MOMODOU MALCOLM JALLOW (V) replik
          </note>
          <note>
            Anf. 110 LARRY SÖDER (KD) replik
          </note>
          <note>
            Anf. 111 MOMODOU MALCOLM JALLOW (V) replik
          </note>
          <note>
            Anf. 112 LARRY SÖDER (KD) replik
          </note>
          <note>
            Anf. 113 JON THORBJÖRNSON (V)
          </note>
          <note>
            (Beslut fattades under § 18.)
          </note>
          <note>
            § 16 Det nationella basutbudet av flygplatser
          </note>
          <note>
            Trafikutskottets betänkande 2021/22:TU4
          </note>
          <note>
            Anf. 114 JENS HOLM (V)
          </note>
          <note>
            Anf. 115 TERES LINDBERG (S)
          </note>
          <note>
            Anf. 116 LORENTZ TOVATT (MP)
          </note>
          <note>
            Anf. 117 MARIA STOCKHAUS (M)
          </note>
          <note>
            Anf. 118 JENS HOLM (V) replik
          </note>
          <note>
            Anf. 119 MARIA STOCKHAUS (M) replik
          </note>
          <note>
            Anf. 120 JENS HOLM (V) replik
          </note>
          <note>
            Anf. 121 MARIA STOCKHAUS (M) replik
          </note>
          <note>
            Anf. 122 TERES LINDBERG (S) replik
          </note>
          <note>
            Anf. 123 MARIA STOCKHAUS (M) replik
          </note>
          <note>
            Anf. 124 TERES LINDBERG (S) replik
          </note>
          <note>
            Anf. 125 MARIA STOCKHAUS (M) replik
          </note>
          <note>
            (forts. § 19)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 17 Beslut om ärende som slutdebatterats den 25 november
          </note>
          <note>
            SoU6 Vård av unga vid Statens institutionsstyrelses särskilda
            ungdomshem
          </note>
          <note>
            § 18 Beslut om ärenden som slutdebatterats vid dagens sammanträde
          </note>
          <note>
            KU1 Utgiftsområde 1 Rikets styrelse
          </note>
          <note>
            SkU5 Komplettering av den utvidgade fåmansföretagsdefinitionen
          </note>
          <note>
            SkU6 Ändrat alkoholskattedirektiv och vissa andra ändringar
          </note>
          <note>
            SkU8 Nya mervärdesskatteregler om vissa förvärv som görs av EU
            ‑ organ med anledning av covid-19-pandemin
          </note>
          <note>
            UbU4 Överlåtelse av förvaltningsuppgift till Internationella
            sjöfartsorganisationen att genom Världssjöfartsuniversitetet utfärda
            examina
          </note>
          <note>
            UU1 Utgiftsområde 5 Internationell samverkan
          </note>
          <note>
            FiU15 Lagstiftningsåtgärder med anledning av EU:s gröna taxonomiförordning
          </note>
          <note>
            CU1 Utgiftsområde 18 Samhällsplanering, bostadsförsörjning och
            byggande samt konsumentpolitik
          </note>
          <note>
            § 19 (forts. från § 16) Det nationella basutbudet av flygplatser
            (forts. TU4)
          </note>
          <note>
            Anf. 126 LORENTZ TOVATT (MP) replik
          </note>
          <note>
            Anf. 127 MARIA STOCKHAUS (M) replik
          </note>
          <note>
            Anf. 128 LORENTZ TOVATT (MP) replik
          </note>
          <note>
            Anf. 129 MARIA STOCKHAUS (M) replik
          </note>
          <note>
            Anf. 130 JIMMY STÅHL (SD)
          </note>
          <note>
            Anf. 131 MAGNUS JACOBSSON (KD)
          </note>
          <note>
            Anf. 132 TERES LINDBERG (S) replik
          </note>
          <note>
            Anf. 133 MAGNUS JACOBSSON (KD) replik
          </note>
          <note>
            Anf. 134 TERES LINDBERG (S) replik
          </note>
          <note>
            Anf. 135 MAGNUS JACOBSSON (KD) replik
          </note>
          <note>
            Anf. 136 TREDJE VICE TALMANNEN
          </note>
          <note>
            Anf. 137 HELENA GELLERMAN (L)
          </note>
          <note>
            Anf. 138 TERES LINDBERG (S) replik
          </note>
          <note>
            Anf. 139 HELENA GELLERMAN (L) replik
          </note>
          <note>
            Anf. 140 TERES LINDBERG (S) replik
          </note>
          <note>
            Anf. 141 HELENA GELLERMAN (L) replik
          </note>
          <note>
            Anf. 142 ÅSA COENRAADS (M)
          </note>
          <note>
            Anf. 143 LARS THOMSSON (C)
          </note>
          <note>
            Anf. 144 MIKAEL LARSSON (C)
          </note>
          <note>
            Anf. 145 LORENTZ TOVATT (MP) replik
          </note>
          <note>
            Anf. 146 MIKAEL LARSSON (C) replik
          </note>
          <note>
            Anf. 147 LORENTZ TOVATT (MP) replik
          </note>
          <note>
            Anf. 148 MIKAEL LARSSON (C) replik
          </note>
          <note>
            (Beslut skulle fattas den 2 december.)
          </note>
          <note>
            § 20 Bordläggning och beslut om förlängd motionstid
          </note>
          <note>
            § 21 Kammaren åtskildes kl. 17.24.
          </note>
          <u>
            <seg>
              Tryck: Elanders Sverige AB, Vällingby 2022
            </seg>
          </u>
        </div>
      </body>
    </text>
  </TEI>
</teiCorpus>
