<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202122</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202122</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202122--27</head>
          <docDate when="2021-11-10 00:00:00">2021-11-10 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 20 oktober justerades.
          </note>
          <note>
            § 2 Anmälan om ersättare
          </note>
          <note>
            Andre vice talmannen anmälde att Ulrik Bergman (M) skulle tjänstgöra
            som ersättare för Carl-Oskar Bohlin (M) under tiden för hans ledighet
            den 2 december 2021–13 februari 2022.
          </note>
          <note>
            § 3 Meddelande om frågestund
          </note>
          <note>
            Andre vice talmannen meddelade att frågestund skulle äga rum
            torsdagen den 11 november kl. 14.00 .
          </note>
          <note>
            § 4 Anmälan om faktapromemoria
          </note>
          <note>
            Andre vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2021/22:FPM13 EU:s strategi för att bekämpa antisemitism och
            främja judiskt liv (2021–2030) COM(2021) 615 till konstitutionsutskottet
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelser
          </note>
          <note>
            2021/22:43 till socialutskottet
          </note>
          <note>
            2021/22:54 till finansutskottet
          </note>
          <note>
            2021/22:60 till socialförsäkringsutskottet
          </note>
          <note>
            Motioner
          </note>
          <note>
            2021/22:4256, 4259, 4263, 4265 och 4267 till utrikesutskottet
          </note>
          <note>
            2021/22:4257, 4262, 4266 och 4268 till utrikesutskottet
          </note>
          <note>
            2021/22:4261 till skatteutskottet
          </note>
          <note>
            2021/22:4258, 4272 och 4274 till socialförsäkringsutskottet
          </note>
          <note>
            2021/22:4273 och 4276 till näringsutskottet
          </note>
          <note>
            § 6 Riksrevisionens rapport om administrationen i statliga myndigheter
          </note>
          <note>
            Finansutskottets betänkande 2021/22:FiU12
          </note>
          <note>
            Riksrevisionens rapport om administrationen i statliga myndigheter
            (skr. 2020/21:218)
          </note>
          <note>
            föredrogs.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades under § 10.)
          </note>
          <note>
            § 7 Ändring i skatteavtalet mellan Sverige samt Storbritannien
            och Nordirland
          </note>
          <note>
            Skatteutskottets betänkande 2021/22:SkU4
          </note>
          <note>
            Ändring i skatteavtalet mellan Sverige samt Storbritannien och
            Nord ­ irland (prop. 2021/22:4)
          </note>
          <note>
            föredrogs.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades under § 10.)
          </note>
          <note>
            § 8 Statlig ersättning för personskada orsakad av vaccin mot
            sjukdomen covid-19
          </note>
          <note>
            Socialutskottets betänkande 2021/22:SoU5
          </note>
          <note>
            Statlig ersättning för personskada orsakad av vaccin mot sjukdomen
            covid-19 (prop. 2020/21:221)
          </note>
          <note>
            föredrogs.
          </note>
          <note>
            Anf. 1 PER RAMHORN (SD):
          </note>
          <note>
            Fru talman! Den 3 mars 2020 fick Sverige sitt första dödsfall
            kopplat till covid-19. Ett år och åtta månader senare är det över
            15 000 människor som har fått sätta livet till här i Sverige.
            Det är naturligtvis en oerhörd tragedi och ett misslyckande för
            hela vårt samhälle som kommer att sätta djupa spår under lång
            tid framöver.
          </note>
          <note>
            Fru talman! För att få stopp på pandemin och skydda riskgrupperna
            är vaccinering mot covid-19 ett viktigt redskap. Man ska nämligen
            komma ihåg att vaccination är en av de mest effektiva medicinska
            åtgärderna för att förebygga smittsamma sjukdomar. En effektiv
            vaccinering kan dämpa lidande och rädda liv. Men den kan också
            leda till att samhället kan öppnas upp i högre utsträckning, vilket
            kan få positiv effekt på människors hälsa och på samhällsekonomin.
          </note>
          <note>
            Fru talman! Det ställs mycket höga krav på vacciners säkerhet
            när det gäller bedömningen av deras nytta och av deras riskprofil
            men också vad gäller innehåll, tillverkning, förvaring och hur
            de används.
          </note>
          <note>
            Vacciner kan ge biverkningar, men oftast är de både milda och
            kortvariga. Men i ett fåtal fall kan de som vaccinerar sig få
            ovanliga biverkningar som kan vara svåra. Ofta går dessa biverkningar
            inte att upptäcka i kliniska studier som godkännandet baseras
            på. Därför följs all vaccinering noggrant efter godkännandet för
            att kunskapen ständigt ska öka. Och i takt med att fler människor
            nu vaccineras upptäcks även sådana mycket sällsynta biverkningar.
          </note>
          <note>
            Fru talman! Det är viktigt att så många som möjligt vaccinerar
            sig mot covid-19. Endast så kan vi få slut på pandemin. För att
            så många som möjligt ska vilja vaccinera sig är det viktigt att
            det inte finns några oklarheter om vad som gäller om man skulle
            bli skadad av vaccinet. Därför är det bra att det i lagförslaget
            tydliggörs vilket ansvar staten tar om det skulle uppstå skador
            på grund av vaccinet och ersättning inte kan ges av läkemedelsförsäkringen.
          </note>
          <note>
            Det är oerhört viktigt att försäkringsskyddet för den enskilde
            är starkt vid eventuella negativa följdverkningar av vaccineringen.
          </note>
          <note>
            Sverigedemokraterna ställer sig därför positiva till förslaget
            om att staten ska ersätta personskador som har orsakats av vaccin
            mot sjukdomen covid-19 och som inte ersätts av läkemedelsförsäkringen.
          </note>
          <note>
            Fru talman! Vi ser dock en del brister i lagförslaget som vi
            anser bör åtgärdas. Vi anser att lagen hade fungerat bättre om
            regeringens förslag hade innehållit de åtgärder som vi föreslår
            i vår följdmotion, till exempel när det gäller utlandsstationerade.
          </note>
          <note>
            Regeringen har bedömt att de som är utlandsstationerade och som
            har fått vaccin mot covid-19 utomlands inte ska omfattas av den
            föreslagna lagen. Regeringen har i stället gett i uppdrag till
            Kammarkollegiet att träffa överenskommelser med berörda myndigheter
            om skadereglering och ersättning för läkemedelsskador som omfattar
            vaccineringen. Detta innebär att de som är anställda vid en statlig
            myndighet kan få ersättning för skador orsakade av vaccinering
            utomlands om arbetsgivaren har träffat en särskild överenskommelse
            med Kammarkollegiet.
          </note>
          <note>
            Men vi menar, fru talman, att denna ersättning ska utbetalas
            oavsett om arbetsgivaren har träffat en särskild överenskommelse
            eller inte, så att det blir en jämlik bedömning. På så sätt garanterar
            vi att samtliga utlandssta ­ tionerade omfattas av detta skydd.
            Det får inte råda minsta tvivel eller osä ­ kerhet om att denna
            grupp ska ha rätt till ersättning.
          </note>
          <note>
            Vi anser också att medföljande vuxna familjemedlemmar och medföl
            ­ jande familjemedlemmar under 18 år bör omfattas om de ingår
            i rekom ­ mendationen som Folkhälsomyndigheten lämnat om vaccination
            mot covid-19.
          </note>
          <note>
            Fru talman! Till sist är jag glad över att vi tillsammans i utskottet
            har gjort ett tillkännagivande till regeringen om att göra en
            översyn av ersättningen till barn för skador som kan uppstå av
            vaccination mot covid-19 och att denna översyn bör påbörjas under
            första kvartalet 2022.
          </note>
          <note>
            Därmed yrkar jag bifall till vår reservation 1.
          </note>
          <note>
            Anf. 2 KARIN RÅGSJÖ (V):
          </note>
          <note>
            Fru talman! Det har varit en lång och jobbig resa med covid-19.
            Och vi kommer att leva med covid-19 ganska länge. Men i går var
            det 81,3 procent som var fullvaccinerade mot covid-19 bland dem
            som är 16 år och äldre. Och jag måste säga att det är en fantastisk
            siffra.
          </note>
          <note>
            När vi satt i denna plenisal för ett år sedan visste vi inte
            vad som skulle hända. Vi visste inte när vaccinet skulle komma,
            om det skulle fungera och så vidare. Jag kan känna en stor tacksamhet
            över att det har rullat på så pass bra.
          </note>
          <note>
            Till dig som inte är vaccinerad vill jag bara säga: Vaccinera
            dig för din egen skull, för andras skull och för vårdens skull!
          </note>
          <note>
            Samhällets ansträngningar för att nå en god vaccinationsgrad
            mot covid-19 har inneburit den största vaccinationskampanjen i
            Sveriges histo ­ ria med en vaccinationstakt som visar vårt samhälles
            förmåga till snabba omställningar.
          </note>
          <note>
            Fru talman! Biverkningarna av vaccinet är vad jag kan se kortvariga.
            Covid-19 kan däremot slå hårt. Vaccinet är testat i olika omgångar.
            Och biverkningarna är, som sagt, i dagsläget ändå inte så omfattande.
          </note>
          <note>
            Men du ska veta – och jag ska veta – att om du får en skada av
            vaccinet som väsentligt ändrar ditt liv ska staten gå in med ersättning.
            Detta är en typ av försäkring som vi pratar om i dag. Trösklarna
            för att ta vaccinet ska upplevas som låga för dig och för mig,
            och en personskadeersättning bidrar sannolikt till det.
          </note>
          <note>
            Fru talman! Vänsterpartiet stöder regeringens arbete att ta fram
            denna omfattande lagstiftning som kompenserar den enskilda vid
            skada orsakad av vaccinet mot covid-19. Men vi anser att svenskar
            som arbetar utomlands för statens räkning har blivit särbehandlade
            i den lagstiftning som vi nu diskuterar.
          </note>
          <note>
            Vänsterpartiet instämmer i de remissvar som vi har tittat på
            från exempelvis MSB och Försvarsmakten som påpekar att svenskar
            och deras familjer som arbetar utomlands för statens räkning bör
            ingå i den grupp som är tillgänglig för ersättning vid skada.
          </note>
          <note>
            Fru talman! Vi anser att regeringens förslag missgynnar just
            denna grupp oproportionerligt, alltså de svenskar som är utlandsstationerade
            exempelvis som diplomater, för Försvarsmaktens eller för Sidas
            räkning och som har vaccinerat sig utomlands med vaccin som är
            godkänt även här i Sverige. De representerar självklart i någon
            mån Sverige i sin arbetsinsats och bör, anser Vänsterpartiet,
            skyddas av samma lagstiftning som de som har vaccinerats i Sverige.
          </note>
          <note>
            Fru talman! Om de som arbetar utomlands för statens räkning har
            vaccinerat sig med ett vaccin som är godkänt för användning även
            i Sverige bör lagstiftningen gälla även för dem. Det borde vara
            en självklarhet. Regeringen menar att detta faller inom ramen
            för arbetsgivaransvaret. Vi anser att det är negativt att ha en
            differentierad hållning beroende på statligt anställdas arbetsort.
            Vänsterpartiet värnar om svenskar som arbetar för staten i utlandet
            och vill att de ska ha samma rätt till ersättning vid skada som
            deras hemmastationerade kollegor.
          </note>
          <note>
            Regeringen bör därför i lagstiftningen inkludera personer som
            är anställda av svenska staten och som har vaccinerats i utlandet
            under utlands ­ tjänstgöring med ett vaccin som vid tidpunkten
            för vaccinering var godkänt i Sverige. Därför yrkar jag bifall
            till reservation 2.
          </note>
          <note>
            Flera delar av regeringens förslag avseende barnrättsperspektivet
            är bra. Vänsterpartiet välkomnar att skadeersättningen även ska
            omfatta minderåriga; det är en självklarhet. Även skrivningarna
            om att preskriptionstiden kan överklagas om ett barn till följd
            av att föräldrarna har försummat själva händelsen har nekats möjlighet
            att söka ersättningen inom preskrip ­ tionstiden är bra.
          </note>
          <note>
            Vänsterpartiet anser dock i likhet med Barnombudsmannen att lagen
            borde bekräfta det behov som kan uppstå för barn att ha biträde
            som rättsligt kan företräda barnet vid en intressekonflikt mellan
            barn och vårdnadshavare för att kunna framställa krav på ersättning.
          </note>
          <note>
            Fru talman! Vänsterpartiet anser att barnets ålder behöver beaktas
            när ersättningen ska utbetalas. En skada som medför livslång invaliditet
            kan innebära ett mycket stort ekonomiskt bortfall i form av förlorad
            arbets ­ inkomst. Vi är väldigt glada över att regeringen kommer
            tillbaka i just de här frågorna, detta tack vare utskottet som
            ofta samarbetar i en mängd sak ­ frågor. Det får man vara tacksam
            för i dessa tider.
          </note>
          <note>
            Det finns dyrköpta erfarenheter från svininfluensan. Processen
            att överklaga ett beslut om ersättningsnivå är väldigt komplicerad.
            Jag har själv träffat familjer som har haft väldiga problem och
            som har fått anlita dyra advokater för att få rätt till ersättning.
          </note>
          <note>
            Vänsterpartiet värnar invånarnas rätt till en rättssäker överklagandeprocess.
            Därför har vi också tittat på Advokatsamfundet och Narkolepsiförbundet
            som i sina remissutlåtanden har påtalat behovet av att den enskilda
            kan erhålla ersättning för just ombudskostnader i samband med
            handläggning av ärendet. Annars blir det här en klassfråga.
          </note>
          <note>
            Vänsterpartiet delar också Advokatsamfundets och Narkolepsiförbundets
            inställning och anser att regeringen bör återkomma med förslag
            som går i just denna riktning. Av de reservationer som vi har
            tagit fram yrkar jag alltså bifall till reservation 2.
          </note>
          <note>
            Anf. 3 LINA NORDQUIST (L):
          </note>
          <note>
            Fru talman! Vänner! De senaste två hundra åren har vacciner ett
            efter ett revolutionerat våra liv över hela jorden, mest i Europa
            men gradvis också på andra platser. Vi har vaccin mot smittkoppor,
            tyfus, difteri, gula febern, polio, mässling och röda hund. Ganska
            nyligen kom ett vaccin mot rotavirus, och nu har vi äntligen också
            ett vaccin mot covid.
          </note>
          <note>
            Det här handlar om miljoner människors liv varje år. Det är oerhört
            viktigt att vi var och en vaccinerar oss, att alla som kan tar
            de vaccinsprutor som de behöver för att skydda sig själva och
            andra. Det är bara så vi kan mötas. Det är så vi kan gå till jobbet
            och bidra till det gemensamma. Det är så vi kan låta sjukvården
            andas.
          </note>
          <note>
            Samtidigt måste var och en av oss självklart få ersättning de
            gånger som vaccinet inte bara hjälper oss utan också skadar. Om
            då inte läkemedelsförsäkringen betalar behöver staten göra det,
            och jag är glad över att vi nu föreslår att riksdagen beslutar
            om detta.
          </note>
          <note>
            Fru talman! Om ett barn skulle skadas varaktigt kommer den varaktiga
            skadan att påverka ett långt liv och göra ekonomin oerhört svår
            jämfört med en vuxen person som har hunnit skapa ett stabilt liv
            som både mentalt och ekonomiskt klarar mer. Det behövs en översyn
            av ersättningen till barn om barn skulle skadas, och jag är väldigt
            glad över att utskottet är enigt i detta.
          </note>
          <note>
            På en punkt skiljer sig dock Liberalernas förslag från utskottets
            huvudförslag. Det handlar om reservation 5, punkt 5 om ersättningstak,
            fru talman. Vi är inte övertygade om att vacciner helt kan likställas
            med en vårdskada från läkemedel mot en sjukdom som man själv lider
            av. Om jag är sjuk är det ju jag själv som behöver just den vården
            och just det läkemedlet för att jag själv ska må bättre. Kanske
            kan jag då på ett annat sätt förväntas acceptera en viss risk.
          </note>
          <note>
            I fallet med vacciner kan det ibland vara så att min egen vinst
            är ganska obetydlig men att andra människor verkligen behöver
            det skydd som ges genom att jag tar sprutan. Vacciner räddar som
            sagt liv, men de räddar inte bara vårt eget liv, fru talman –
            vi vaccinerar oss ju även för andras skull, kanske ibland främst
            för andras skull.
          </note>
          <note>
            Det kan därför vara så att en skada som vi som friska drabbas
            av när vi skyddar andra borde ersättas högre. Vi liberaler tänker
            att regeringen behöver se över den möjligheten, och därför yrkar
            vi bifall till reservation 5 om en översyn och analys av just
            ersättningstaket för vaccinskador jämfört med vårdskador och sjukdomsbehandlande
            läkemedel.
          </note>
          <note>
            Fru talman! Sammanfattningsvis är vaccin solidaritet. Det har
            varit så i två hundra år, och jag hoppas verkligen att det fortsätter
            att vara så. Hela vaccinfrågan behöver handla om solidaritet,
            från start till mål. Om detta handlar dagens beslut, och det är
            jag väldigt glad för.
          </note>
          <note>
            Anf. 4 ACKO ANKARBERG JOHANSSON (KD):
          </note>
          <note>
            Fru talman! Vaccin räddar liv. Det gäller vaccin mot pneumokocker
            som förhoppningsvis inom kort kan erbjudas kostnadsfritt i hela
            landet till särskilda riskgrupper. Det gäller också vaccin mot
            HPV, och det gäller vaccin mot covid-19.
          </note>
          <note>
            Jag tillhör dem som gladeligen tog emot erbjudandet om vaccination
            mot covid-19. Jag är glad att erbjudandet har getts och att jag
            har fått möjlighet att ta två sprutor som ger mig ett ganska gott
            skydd mot svår sjukdom i covid-19. Det minskar också risken för
            att smitta andra. Jag hoppas verkligen att så många som möjligt
            tar chansen att ta vaccinet eftersom det både ger den enskilde
            skydd och medverkar till att vi skapar ett skydd i samhället.
          </note>
          <note>
            Precis som mina kollegor i utskottet har lyft fram är detta en
            handling av solidaritet. Det är en handling som skyddar hela befolkningen
            när jag själv medverkar till att ta vaccin, om det inte finns
            medicinska skäl emot detta förstås.
          </note>
          <note>
            Vaccin räddar liv. Samtidigt finns det biverkningar av vaccin.
            De flesta drabbas inte alls av biverkningar. En del får biverkningar
            som är milda, och så finns det de som drabbas riktigt svårt. Det
            kan handla om biverkningar vid användning av vanliga läkemedel
            som innehåller paracetamol, och det kan handla om biverkningar
            av det vaccin som rekommenderas just nu för att undvika svår sjukdom
            och smitta under pandemin. Därför är det nödvändigt att det finns
            ett ekonomiskt skydd som ger oss just det skydd vi behöver om
            vi drabbas av en personskada. ”Personskada” är det begrepp som
            används inom försäkringar.
          </note>
          <note>
            Läkemedelsförsäkringen ger ett sådant skydd om jag drabbas av
            en personskada både när det gäller vanliga läkemedel och när det
            gäller vacciner. Men allt vaccin som rekommenderas och används
            under den pågå ­ ende pandemin ingår inte i läkemedelsförsäkringen,
            och därför är det nöd ­ vändigt att staten finns där och ger ett
            skydd för de vacciner som i dag inte ingår i läkemedelsförsäkringen.
          </note>
          <note>
            Jag är väldigt glad över att regeringen har tagit fram ett förslag
            som ska ge statlig ersättning för dem som inte omfattas av läkemedelsförsäkringen.
            Det är en ersättning som träder in om man inte täcks av den vanliga
            läkemedelsförsäkringen och som är likvärdig med de villkor som
            gäller inom läkemedelsförsäkringen. Det gör därför ingen skillnad
            om det är läkemedelsförsäkringen eller den statliga ersättningen
            som betalar. Det är gott att villkoren är jämlika.
          </note>
          <note>
            I propositionen framgår det att regeringen avser att göra en
            översyn av ersättningen till barn för skador som kan uppstå av
            vacciner mot covid-19. Vi i Kristdemokraterna välkomnar detta,
            men vi har i en följdmotion krävt att det ska ske skyndsamt. Jag
            är glad att hela utskottet välkomnar en sådan översyn. Enligt
            utskottet bör regeringen genomföra översynen skyndsamt; den bör
            påbörjas under det första kvartalet 2022. Därmed är vårt yrka
            n de tillgodosett.
          </note>
          <note>
            Vi anser att en högre ersättning till barn och unga som drabbas
            av personskada bör övervägas. Det är skillnad mellan att drabbas
            som ung och att drabbas i min ålder. Behovet av ersättning bör
            på något sätt vara kopplat till ålder. Därför är det viktigt att
            detta utreds och att det görs skyndsamt.
          </note>
          <note>
            Även om vi vet att den ersättning som träder in nu också kommer
            att ges retroaktivt till dem som har fått vaccin tidigare är det
            viktigt att den utredning som görs nu tar sikte på att ge ett
            fullgott skydd till barn som kan vara drabbade av covid-19-vaccinet.
          </note>
          <note>
            Samtidigt som jag vill ge en tydlig rekommendation att ta emot
            det vaccin som erbjuds, eftersom det ger skydd till mig själv
            och alla andra, är jag glad att vi också täcker upp med ett ekonomiskt
            skydd för den som drabbas av en personskada. Vi vet att biverkningar
            finns. De flesta är milda, men för dem som drabbas hårt och svårt
            – kanske livslångt – måste vi ha ett gemensamt ekonomiskt skydd.
            Därför yrkar Kristdemokraterna bifall till utskottets förslag.
          </note>
          <note>
            Anf. 5 DAG LARSSON (S):
          </note>
          <note>
            Fru talman! Det här ärendet handlar om ersättning till dem som
            eventuellt skulle kunna drabbas av biverkningar till följd av
            vaccinet mot covid-19.
          </note>
          <note>
            Du som sitter och tittar på den här debatten kanske tänker att
            det här är läskigt och att du kanske blir drabbad – du kan ju
            få de här otäcka biverkningarna. Av det skälet tänkte jag uppehålla
            mig en stund vid den enorma nytta som vaccin faktiskt medför för
            medborgarna och för dig och mig i det här landet.
          </note>
          <note>
            Det finns ett gammalt talesätt som heter ”freden, potatisen och
            vaccinet”. Med detta talesätt skulle man förklara hur det kunde
            komma sig att medellivslängden i Sverige började stiga allt kraftigare
            och att våra barn inte dog helt plötsligt – de flesta barn överlevde
            de unga åren. Till stor del går det att tacka vaccinet. Vaccinet
            har hjälpt – och hjälper – många människor att överleva svåra
            sjukdomar.
          </note>
          <note>
            Världshälsoorganisationen har gjort beräkningar som visar att
            ungefär 3 miljoner barn årligen räddas tack vare att man lyckas
            vaccinera barnen på vårt jordklot. Vaccin är fantastiskt bra.
            Jag tycker att du ska gå och vaccinera dig om du inte redan har
            gjort det.
          </note>
          <note>
            Det som skrämmer mig lite grann är att det finns en tilltagande
            vaccinskepsis. Det finns de som sprider rykten, myter och andra
            konstigheter om vaccin. Vi ser det inte minst när det handlar
            om de erkända och väl beprövade vacciner som finns mot mässling.
          </note>
          <note>
            På grund av att vaccinskepsisen när det gäller mässling brer
            ut sig i Europa ser vi att allt fler barn drabbas av mässling,
            som är en potentiellt livshotande sjukdom. År 2007 hade vi 7 100
            mässlingsfall i Europa; år 2019 var vi uppe i 82 600 mässlingsfall
            på den europeiska kontinenten. Det är en livsfarlig utveckling
            om vaccinskepsisen tillåts fortsätta att breda ut sig.
          </note>
          <note>
            Vi måste hjälpas åt att få folk att förstå att vacciner inte
            är farliga – i synnerhet inte de mot mässling – utan räddar liv.
            Jag är glad över att de flesta – eller alla – ledamöter i socialutskottet
            delar den uppfattningen.
          </note>
          <note>
            Vi har ju haft en pandemi med 15 000 döda så här långt. Det är
            en fruktansvärd sjukdom som härjar vårt land, och det är en sjukdom
            som ingalunda är över. Vi ser nu hur våra grannländer börjar stänga
            ned. Vi ser hur Danmark börjar fundera på att införa vaccinpass
            igen.
          </note>
          <note>
            Vårt bästa vapen för att slippa fler nedstängningar och fler
            dödsfall är att folk går och vaccinerar sig. Det finns glädjande
            siffror om att vi har en hög vaccinationsgrad, men ännu fler bör
            gå och vaccinera sig. Då kanske vi slipper nedstängningar och
            dödsfall i Sverige.
          </note>
          <note>
            Sedan är det ju så att alla vacciner, och alla läkemedel, ofta
            har någon form av biverkningar. Om du går hem och öppnar ditt
            medicinskåp och tittar i läkemedelsasken kommer du ganska säkert
            att hitta en liten papperslapp. Det är bipacksedeln. På den står
            en lista med mängder av olika eventuella biverkningar som du skulle
            kunna drabbas av. Även när det gäller vanliga läkemedel, som du
            använder till vardags, finns det alltid en risk för att du får
            biverkningar. Därför finns bipacksedeln med. I regel får man dock
            milda biverkningar.
          </note>
          <note>
            Så är det också när det gäller hur det har gått för vaccineringen
            mot covid-19. Så här långt har vi delat ut 14 miljoner doser vaccin.
            Det finns inte någon som har avlidit av vaccinet, men däremot
            har 15 000 människor avlidit av covid-19.
          </note>
          <note>
            Mot denna bakgrund är det viktigt att vi får folk att gå och
            vaccinera sig. Då är det också viktigt att vi som politiska företrädare
            gemensamt tar ansvar för att prata med medborgarna och få dem
            att förstå att det inte är vaccinet som är faran, utan det är
            pandemin som är faran för liv och hälsa.
          </note>
          <note>
            Det är även viktigt att ledande företrädare för politiska partier
            inte använder sig av begrepp som ”giftsprutan” och att ledande
            företrädare i Sveriges riksdag inte låter bli att gå och vaccinera
            sig. Det är fullständigt livsfarligt om man har den attityden
            till vaccinering mot covid-19.
          </note>
          <note>
            Jag hoppas att vi har sett slutet på detta, och jag hoppas att
            vi kan enas om att tillsammans tala med medborgarna om att man
            bör vaccinera sig.
          </note>
          <note>
            Det här ärendet, fru talman, handlar som sagt om att staten ska
            gå in och ersätta i händelse av långvariga skadeverkningar på
            medborgare som tar vaccinet. Jag tror att statens kostnader för
            detta kommer att bli mycket låga. Jag tror dock att det är bra
            att vi sätter det här regelverket i sjön. Av det skälet, fru talman,
            yrkar jag bifall till det förslag som socialutskottet för fram
            till kammaren.
          </note>
          <note>
            (Applåder)
          </note>
          <note>
            Anf. 6 MARIE-LOUISE HÄNEL SANDSTRÖM (M):
          </note>
          <note>
            Fru talman! Som många har sagt tidigare är vi många som ser väldigt
            positivt på att vi nu äntligen ser ljuset i tunneln. Vi känner
            att pandemin har påverkat väldigt många, men nu finns det faktiskt
            flera sorters vaccin. Det är fantastiskt. Detta är ett resultat
            av väldigt många forskare och långvarig grundforskning om virus.
            Nu har forskarna tillsammans kommit fram till en punkt där det
            finns flera sorters vaccin.
          </note>
          <note>
            I går hade 14,8 miljoner doser vaccin mot covid-19 tagits i Sverige.
            Detta är en otroligt bra siffra, även om den förstås kan bli ännu
            bättre. Bland personer som är över 16 år är det 81,3 procent som
            har tagit vaccin. Jag är väldigt glad över detta.
          </note>
          <note>
            Jag har själv hoppat in som läkare och vaccinerat många. Jag
            har kunnat se den positiva känslan när en person fått sitt vaccin
            och kommit ett steg närmare ett normalt liv. Jag har sett 95-åringar
            som sagt: Nu börjar livet igen! Det är fantastiskt att vaccinet
            kommer och att det faktiskt har hjälpt så här många.
          </note>
          <note>
            Givetvis följer det, som många har sagt, ett ansvar med vaccination.
            Det är därför vi har detta betänkande och denna proposition, som
            Moderaterna ställer sig bakom. Om man skulle drabbas av en skada
            av vaccinet måste man få den ersättning som kan vara befogad.
            Det är viktigt att vi nu så fort som möjligt får denna regel på
            plats. Den lagändring som behöver ske ska ju faktiskt gälla redan
            från den 1 december.
          </note>
          <note>
            Jag är ledamot i Läkemedelsskadenämnden. Där har vi tyvärr sett
            fallen med dem som 2009 drabbades av narkolepsi. Framför allt
            unga drabbas genom att skolgång och utbildning påverkas. Det är
            ett helt liv som påverkas – givetvis även framtida inkomster.
          </note>
          <note>
            Det är väldigt viktigt att vi ser över detta. Det har kommit
            ett tillkännagivande om att se över ersättningen till barn. Det
            är absolut väldigt svårt för den som drabbas av narkolepsi.
          </note>
          <note>
            Självklart är det, som många har sagt, väldigt ovanligt att man
            drabbas av allvarliga biverkningar. Biverkningar är vanliga, men
            att man drabbas av en personskada är väldigt ovanligt. Vi måste
            dock se till att det finns ett skydd om det skulle vara så.
          </note>
          <note>
            Med dessa ord vill jag säga att vi från Moderaterna är positiva
            – ibland är vi faktiskt positiva till vad regeringen säger. Vi
            vill yrka bifall till utskottets förslag.
          </note>
          <note>
            Anf. 7 APHRAM MELKI (C):
          </note>
          <note>
            Fru talman! Det är en stor ära och en förmån för mig att hålla
            mitt jungfrutal här i dag i kammaren.
          </note>
          <note>
            Covid-19-pandemin har orsakat stor förödelse, inte bara i vårt
            land utan i hela världen. I Sverige har närmare 15 000 människor
            fått sätta livet till, som nämnts tidigare här i dag. Därutöver
            har tiotusentals drabbats av svår sjukdom och kroniska besvär.
          </note>
          <note>
            De indirekta konsekvenserna har också varit svåra. Barn och ungdomar
            har fått sin utbildning påverkad. Många äldre har tvingats till
            isolering och därmed ensamhet. Arbetslösheten har stigit som en
            följd av att många företag, inte minst i besöks- och transportnäringen,
            har drabbats. Människor bosatta i de utsatta områdena har betalat
            ett högt pris i form av många döda och en ännu högre arbetslöshet
            till följd av bland annat integrationsskulden, som vi alla har
            bidragit till.
          </note>
          <note>
            När pandemin slog till med full kraft i månadsskiftet februari/mars
            var det få som vågade tro att Sverige och världen bara ett år
            senare skulle vara mitt i en massvaccination av historisk omfattning.
            Närmare 4 miljarder människor har fått minst en dos. I Sverige
            är mer än 80 procent av befolk ­ ningen fullt ut vaccinerad. Att
            vi kommit så långt beror på en kombina ­ tion av flera faktorer.
            För det första ställde läkemedelsindustrin snabbt om till forskning
            och utveckling av vaccin. För det andra såg världens nationer
            tillsammans till att finansiera framtagandet av vaccin.
          </note>
          <note>
            Fru talman! Vaccin i en glasampull gör ingen frisk. Det är först
            när det finns en organisation som kan se till att vaccinet kommer
            från fabrikerna till vaccinationsmottagningar som det kan göra
            nytta. Därtill, kanske viktigast av allt, tar en befolkning som
            är välutbildad och välmotiverad faktiskt emot erbjudandet om vaccination.
            Först när vaccinet finns insprutat i en människas arm kan det
            skydda mot svår sjukdom och död.
          </note>
          <note>
            Vi svenskar var väl förberedda. Det finns också en stark förståelse
            hos vår befolkning för att vaccination inte bara räddar det egna
            livet utan också är helt avgörande för att skydda medmänniskor.
          </note>
          <note>
            En viktig del i att behålla förtroendet är det förslag i betänkandet
            som riksdagen i dag kommer att fatta beslut om, nämligen den ekonomiska
            ersättningen till dem som drabbats av biverkningar.
          </note>
          <note>
            Alla läkemedel har biverkningar. Vanliga biverkningar drabbar
            en av tio som tar läkemedel, medan en sällsynt biverkan drabbar
            en av tiotusen. När man vaccinerar 8 miljoner människor kommer
            vissa att drabbas av extremt sällsynta biverkningar som kanske
            bara drabbar en på miljonen. Det är då helt avgörande att staten
            garanterar att dessa få kommer att kompenseras ekonomiskt.
          </note>
          <note>
            Efter den förra massvaccinationen för tio år sedan, då ett fåtal
            unga människor drabbades av narkolepsi, kunde riksdagens samtliga
            partier enigt fatta beslut om att staten skulle kompensera de
            drabbade ekonomiskt. Jag och Centerpartiet är i dag mycket glada
            över att vi återigen kan ha en enighet mellan riksdagens partier
            om att utfärda motsvarande garanti. Det leder till att det höga
            förtroende som svenska folket har för vaccinationer kan bibehållas.
          </note>
          <note>
            Om barn skulle drabbas av svåra biverkningar efter den aktuella
            vaccineringen är det viktigt att nivån på den maximala ersättningen
            ligger så högt att ingen slår i taket. Det är därför mycket bra
            att vi i utskottet kunnat enas om att trycka på regeringen för
            att den ska korrigeras. Jag yrkar därför bifall till utskottets
            förslag i sin helhet.
          </note>
          <note>
            (Applåder)
          </note>
          <note>
            Anf. 8 NICKLAS ATTEFJORD (MP):
          </note>
          <note>
            Fru talman! På bordet här i dag har vi ett förslag som jag är
            helt övertygad om att i princip samtliga medborgare i det här
            landet förväntar sig att vi ledamöter fattar beslut om i enighet.
          </note>
          <note>
            Sverige har en hög vaccinationsgrad som bygger på tillit mellan
            invånare, profession och stat. Våra medicinska experter granskar,
            värderar och godkänner riskerna i förhållande till nyttan. Och
            när det gäller vaccin mot covid-19 finns det, hittills i alla
            fall, ingen tvekan om att nyttan vida överväger alla risker. Men
            det finns fortfarande en risk för skada i samband med vaccination,
            och därför är dagens beslut viktigt.
          </note>
          <note>
            Detta med tillit är viktigt. Fru talman, jag kanske får ha en
            göteborgsk twist på det här. Ett starkt och solidariskt samhälle
            lämnar inte sina invånare i sticket, utan vi tar solidariskt ansvar
            tillsammans om någon skulle drabbas av biverkningar eller sjukdom
            i samband med vaccinationen.
          </note>
          <note>
            Jag har i andra debatter lyft fram just frågan om vikten av tillit
            i vårt samhälle. Dagens beslut tycker jag är ett bra sätt att
            manifestera att vi vill bygga vidare på och värna den här tilliten.
            Dagens beslut garanterar en ersättning till dem som i sällsynta
            fall drabbas av långvariga biverkningar.
          </note>
          <note>
            Jag vill också passa på, som många i debatten före mig här, att
            påminna dem som fortfarande inte har vaccinerat sig att göra det.
            Den senaste siffran är 82 procents vaccinationsgrad, så det är
            väl några procent som inte har vaccinerat sig. Jag adresserar
            inte er som av olika medicinska skäl inte kan vaccinera er, för
            det finns det ingen anledning att diskutera. Men jag tänker på
            alla er som kanske av rädsla för sprutor eller för att ni har
            olika frågeställningar kring riskerna fortfarande inte har vaccinerat
            er. Mitt råd till er är att prata med er vårdcentral. Prata med
            någon inom vården som ni litar på, ställ era frågor och framför
            era funderingar! Om man är rädd för sprutor finns det jättebra
            metoder för att få hjälp med att komma över rädslan.
          </note>
          <note>
            Som har nämnts tidigare: Ju fler som har det här skyddet, desto
            fler liv kan vi rädda och desto snabbare kan vi få tillbaka ett
            samhälle som fungerar lite mer som före pandemin.
          </note>
          <note>
            Jag yrkar bifall till utskottets förslag.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 9 Riksrevisionens rapport om arbetssökande över 55 år
          </note>
          <note>
            Arbetsmarknadsutskottets betänkande 2021/22:AU5
          </note>
          <note>
            Riksrevisionens rapport om arbetssökande över 55 år (skr. 20
            21 /22:13)
          </note>
          <note>
            föredrogs.
          </note>
          <note>
            Anf. 9 MATS GREEN (M):
          </note>
          <note>
            Fru talman! Jag vill börja med att yrka bifall till den reservation
            som vi moderater har tillsammans med Sverigedemokraterna och Kristdemokraterna
            i den här frågan.
          </note>
          <note>
            Fru talman! I Sverige värderas sällan ålder och erfarenhet. Tvärtom
            nedvärderas detta ofta. Enligt en undersökning från World Values
            Survey har bara 20 procent av svenska folket respekt för äldre.
            Redan efter det att man fyllt 40 år minskar chansen att få ett
            nytt jobb om man är arbetslös. Och är man 65 år och söker nytt
            jobb är sannolikheten i princip noll att över huvud taget bli
            kontaktad av arbetsgivaren. Att någon skulle bli statsminister
            som 78-åring, och därmed vara jämngammal med USA:s president Joe
            Biden, skulle vara helt otänkbart i Sverige.
          </note>
          <note>
            Fru talman! På arbetsmarknaden är ålderismen tydlig. När nu långtidsarbetslösheten
            biter sig fast vet vi att det är de över 55 som drabbas hårdast.
          </note>
          <note>
            Vi moderater har länge varnat för att de löper ökad risk att
            hamna i långtidsarbetslöshet och att just de behöver ett särskilt
            stöd för att komma tillbaka.
          </note>
          <note>
            Fru talman! Trots detta har regeringen inte presenterat några
            lösningar, och i dag saknas helt särskilda insatser för denna
            grupp.
          </note>
          <note>
            I regeringens budget presenteras bara mer av samma dåliga jobbpolitik
            som lett till att Sverige under långt tid, även före pandemin,
            haft sämst utveckling vad gäller arbetslöshet i hela EU. Det är
            uppenbart att regering ­ en och Centerpartiet saknar politik för
            att vända utvecklingen.
          </note>
          <note>
            Den ärligt talat förödande riksrevisionsrapport vi nu behandlar
            konstaterar att regeringens styrning av Arbetsförmedlingen brustit
            när det gäller äldre personers utsatthet på arbetsmarknaden –
            liksom regeringens styrning av Arbetsförmedlingen har brustit
            i nästan alla avseenden, enligt i stort sett samtliga granskningar
            oavsett vem som har gjort dem.
          </note>
          <note>
            Detta är allvarligt eftersom vi vet att äldre personer som blir
            arbetslösa löper större risk att fastna i långtidsarbetslöshet.
            De har också drabbats hårt av den senaste tidens nedgång på arbetsmarknaden
            till följd av pandemin.
          </note>
          <note>
            Regeringen måste säkerställa att äldre får rätt stöd. Det handlar
            till exempel om att personer med längre arbetslivserfarenhet måste
            få större möjlighet till praktisk kompetensutveckling. Det handlar
            om att ges möjlighet att synliggöra och utveckla sin kompetens
            på en arbetsplats i stället för att fastna i passiva icke-insatser
            hos Arbetsförmedlingen.
          </note>
          <note>
            Detta sätt att möta den åldersdiskriminering som finns på den
            svenska arbetsmarknaden får till följd att kompetens går till
            spillo. Det är framför allt allvarligt för den person som fastnar
            i arbetslöshet men även allvarligt för de arbetsgivare som går
            miste om värdefull kompetens och ytterst för Sverige som helhet
            och våra möjligheter.
          </note>
          <note>
            Vi moderater lyfte redan i våras fram behovet av att sänka trösklarna
            in till arbetsmarknaden för äldre som fastnat i långtidsarbetslöshet.
            Vi ansåg och anser att arbetsgivare som anställer äldre som är
            långtidsarbetslösa under en längre tid ska få tydligt lägre anställningskostnader
            eftersom detta bevisligen fungerar.
          </note>
          <note>
            Även om regeringen nu tvingas ta till sig av vissa delar av detta
            är agerandet långsamt och inte tillräckligt i någon utsträckning.
          </note>
          <note>
            Fru talman! Låt mig avsluta med att konstatera att på två år
            har antalet långtidsarbetslösa över 50 år ökat med 17 000 och
            är nu cirka 70 000, en rekordhög och aldrig tidigare skådad siffra
            i Sverige. Det är som att regeringen och Centerpartiet inte tar
            problemet med den rekordhöga långtidsarbetslösheten på allvar,
            och det är anmärkningsvärt av en regering som tillträdde med det
            högtidliga löftet att Sverige skulle få EU:s lägsta arbetslöshet.
          </note>
          <note>
            Fru talman! Sverige behöver verkligen en ny regering.
          </note>
          <note>
            (Applåder)
          </note>
          <note>
            Anf. 10 ANN-CHRISTINE FROM UTTERSTEDT (SD):
          </note>
          <note>
            Fru talman! Äntligen ska vi debattera den oerhört viktiga frågan
            om arbetssökande över 55 år. Det är en grupp som tyvärr inte prioriteras
            av regeringen i dess myndighetsstyrning.
          </note>
          <note>
            Jag är glad för Sveriges skull att vi även i detta betänkande
            ser en växande opposition, vilket resulterat i reservation 1 av
            M, SD och KD som visar att flera av våra ställningstaganden är
            likvärdiga. Det är bra för Sveriges framtid.
          </note>
          <note>
            I flera frågor vill dock Sverigedemokraterna gå steget längre
            i jämförelse med både regeringen och övriga oppositionspartier.
            Därför yrkar jag bifall till Sverigedemokraternas reservation,
            nummer 2.
          </note>
          <note>
            Sverigedemokraterna har mottagit regeringens skrivelse och tagit
            del av Riksrevisionens rapport om arbetssökande över 55 år. Rapporten
            visar på brister som vi som parti befarat och belyst i olika sammanhang.
            Arbetssökande över 55 år får inte det stöd att komma i arbete
            som de har rätt till.
          </note>
          <note>
            Vi får dock inte glömma att detta är en heterogen grupp i vilken
            individerna kan ha väldigt olika förutsättningar att leva i sin
            vardag liksom att komma i arbete, även om vi i mångt och mycket
            i de här sammanhangen talar i generella ordalag. Vi är medvetna
            om att det finns 55-åringar som likt Rönnerdahl skuttar med ett
            skratt ur sängen varje morgon – ni yngre får kanske googla på
            det. Men samtidigt finns det de i samma ålder som har haft ett
            hårt arbetsliv både kroppsligt och själsligt. Då kan det vara
            tufft att byta arbetsliv, och möjlighet att omskola sig kanske
            saknas.
          </note>
          <note>
            Samtidigt som allt fler i högre åldrar arbetar fastnar också
            många äldre i långtidsarbetslöshet, och det är dem denna debatt
            handlar om.
          </note>
          <note>
            Fru talman! Som jag sa prioriteras inte gruppen äldre arbetssökande.
            Regeringen har nämligen fullt upp med att prioritera andra grupper
            i sin styrning av myndigheten. Gruppen arbetssökande över 55 år
            har varken varit föremål för särskilda mål eller omfattats av
            Arbetsförmedlingens uppföljning av verksamheten, vilket givetvis
            måste ske.
          </note>
          <note>
            Avsaknaden av tillräckliga insatser består trots att statistiken
            de senaste tio åren visar att man redan som 40-åring mist mycket
            av sin attraktionskraft för arbetsgivare. Att regeringen inte
            gjort mer för denna grupp är beklagligt.
          </note>
          <note>
            I regleringsbrevet för 2021 har regeringen givit Arbetsförmedlingen
            i uppdrag att införa ett statistiskt bedömningsstöd. Det är bra
            men långtifrån tillräckligt. Tillräckliga insatser för att denna
            grupp ska komma i arbete och inte fastna i långtidsarbetslöshet
            måste snarast presenteras och införas.
          </note>
          <note>
            Denna grupps svårigheter att komma i arbete rimmar också väldigt
            illa med kraven på att vi som befolkning ska arbeta längre för
            att bidra till våra gemensamma skattemedel.
          </note>
          <note>
            Fru talman! För att samtliga arbetssökande ska få det stöd de
            har rätt till anser Sverigedemokraterna att myndighetsinstruktionen
            bör ändras. Regeringen bör instruera myndigheten att utföra uppdraget
            i enlighet med behovsstyrning eftersom nuvarande styrning mot
            specifika målgrupper skapar problem med prioriteringar och undanträngningseffekter.
            Äldre arbetssökande får alltså ställa sig sist i kön och hoppas
            på att bli behövda av samhället.
          </note>
          <note>
            Detta medför flera svårigheter. Den som drabbas av arbetslöshet,
            i förlängningen ofta långtidsarbetslöshet, löper risk att också
            drabbas av depression, en depression som i värsta fall leder till
            att ett liv går förlorat.
          </note>
          <note>
            Att mångårig arbetslivserfarenhet går förlorad på arbetsmarknaden
            är också allvarligt för vårt samhälles utveckling. Synen på våra
            äldre måste förändras i grunden. De fördomar som finns mot äldre
            i dag måste stävjas. Vid anställning ska man givetvis se till
            de arbetssökandes kompetens, inte endast deras ålder.
          </note>
          <note>
            Regeringens samhällsutveckling bygger på att fler måste arbeta
            längre för att bidra till vår välfärd. Sverigedemokraterna driver
            tanken om det självklara i att om du ska kräva din rätt måste
            du först göra din plikt. Det, fru talman, är precis vad de flesta
            i gruppen arbetslösa över 55 år har gjort under större delen av
            sitt liv. De har hållit sin del av samhällskontraktet. De förtjänar
            därmed att få tillbaka sin beskärda del av det.
          </note>
          <note>
            Anf. 11 MICHAEL ANEFUR (KD):
          </note>
          <note>
            Fru talman! Jag vill börja med att yrka bifall till den gemensamma
            reservationen från KD, M och SD.
          </note>
          <note>
            Utan tvekan står Sverige inför ett allvarligt problem där allt
            färre i arbetskraften ska försörja allt fler som står utanför
            arbetskraften. I denna situation är det viktigt att 55-plus inte
            försvinner från arbetskraften, vilket tyvärr kan sägas ske i ganska
            stor omfattning i dag.
          </note>
          <note>
            Det finns flera undersökningar som visar att dagens 70-åringar
            på många sätt är jämförbara med gårdagens 50-åringar. Detta är
            fantastiskt och beror bland annat på att den generation som nu
            är 55-plus fått växa upp i en miljö som är bättre än tidigare
            generationers. De har haft bättre arbetsmiljö, bättre arbetsvillkor
            och tillgång till bra mat och längre ledigheter, vilket har gjort
            att 55-plus är en mycket frisk och kapabel generation.
          </note>
          <note>
            Fru talman! Utöver en allmänt bättre folkhälsa har 55-plussarna
            skaffat sig både livs- och arbetslivserfarenhet som bör, till
            och med måste, tas till vara, både för den enskildes och för samhällets
            skull. Att bli arbetslös vid 55-plus och sedan aldrig komma tillbaka
            till arbetslivet är ett otroligt slöseri med resurser, för den
            enskilde och för samhället.
          </note>
          <note>
            Riksrevisionen påtalar ett antal brister i Arbetsförmedlingens
            arbetssätt som innebär för lite eller fel stöd till 55-plus. Därför
            vill vi att Arbetsförmedlingen får i uppdrag att anpassa sitt
            stöd och sina insatser för 55-plus med till exempel praktisk kompetensutveckling.
            Jag kan konstatera att Riksrevisionen är ganska kritisk till regeringens
            avsaknad av styrning av Arbetsförmedlingen för att ge äldre rätt
            hjälp.
          </note>
          <note>
            Utskottets majoritet och regeringen anser inte att 55-plus behöver
            definierad hjälp av Arbetsförmedlingen, men för att vara ärlig
            är det inte riktigt så man uttrycker det. I stället hänvisar man
            till statistiskt bedömningsstöd, vilket i sig är bra, budgetsatsningar
            rent allmänt, utredningar, som kan komma och gå i ganska stor
            omfattning, och så på slutet en allmänt trevlig inställning till
            äldre. Det låter måhända bra, fru talman, men det räcker inte.
            Därmed inte sagt att regeringen eller majoriteten i utskottet
            inte vill väl, men man orkar inte ta de beslut som behövs. Det
            kan kännas som en besvikelse.
          </note>
          <note>
            Fru talman! Det är tragiskt att ålderismen finns och tyvärr är
            utbredd, men ännu mer besvärande och nästan fascinerande är att
            ålderismen börjar så oerhört långt ned i åldrarna. Dagens 70-åringar
            kan ju sägas motsvara gårdagens 50-åringar, och analogt med det
            är dagens 55-plussare gårdag ­ ens 35-åringar. Och där är man
            nästan borta om man blir långtidsarbetslös.
          </note>
          <note>
            Den som är 55 och har hälsan har 15–20 yrkesverksamma år framför
            sig, år med mycket yrkeserfarenhet och mycket livsvisdom. De flesta
            55-plussare har inte längre småbarn hemma , vilket innebär att
            deras frånvaro från arbetet kan tänkas vara ganska låg. Det som
            55-plussare möjligen saknar i snabbhet och styrka kompenseras
            oftast väl av erfarenhet och kunskap.
          </note>
          <note>
            Ibland kan man höra lite raljant att äldre inte kan lära sig
            nya saker. Det är naturligtvis inte alls med sanningen överensstämmande.
            Möjligen kan det ta längre tid, men någon omöjlighet är det inte.
            Här måste ske en ordentlig tillnyktring hos Sveriges arbetsgivare,
            både privata och offentliga, så att ålderismen inte får fortsätta
            att förhindra vår fortsatta utveckling av välfärden.
          </note>
          <note>
            Sverige har inte råd att avstå en stor grupp 55-plus som ställs
            eller riskerar att ställas vid sidan av. Sverige kommer att behöva
            fler i arbetskraften framöver, inte färre, och 55-plussarna är
            vad man brukar kalla lågt hängande frukter. De finns på plats,
            och de har erfarenhet och kunskap.
          </note>
          <note>
            55-plus är en viktig grupp både nu och framöver, och det borde
            vara självklart att regeringen gör kraftinsatser för att 55-plus
            inte ska försvinna från arbetslivet i förtid. Men denna ovilja
            att vidta åtgärder för att hjälpa 55-plussare som står utanför
            arbetslivet är tyvärr ingen överraskning. Det känns som att regeringen
            inte har någon större handlingskraft när det gäller långtidsarbetslöshet,
            vilket manifesteras genom att det är få eller inga förslag som
            sänds till riksdagen. Fram till jul är det, som vi har kunnat
            läsa, synnerligen ont om propositioner och förslag till arbetsmarknadsutskottet
            inom detta område och för övrigt alla andra områden.
          </note>
          <note>
            Regeringens saktfärdighet leder ofelbart till att Sverige behöver
            en ny regering som ser alla som en viktig resurs, även 55-plus.
          </note>
          <note>
            Anf. 12 SERKAN KÖSE (S):
          </note>
          <note>
            Fru talman! Jag vill börja med att yrka bifall till förslaget
            i betänkandet och avslag på samtliga motioner.
          </note>
          <note>
            I dag behandlar vi som sagt Riksrevisionens rapport om arbetssökande
            över 55 år. Rapporten problematiserar på ett förtjänstfullt sätt
            relationen mellan att styra mot prioritering av grupper och samtidigt
            fånga och tillgodose individuella behov.
          </note>
          <note>
            Rapporten lyfter fram de strukturella svårigheter som äldre arbetslösa
            har på en arbetsmarknad där ålder och erfarenhet riskerar att
            skattas som en börda i stället för en tillgång. Studier och forskning
            bekräftar också att åldersdiskriminering i samband med rekryteringar
            är omfattande i dag på svensk arbetsmarknad.
          </note>
          <note>
            Fru talman! Enligt diskrimineringslagen ska arbetsgivare arbeta
            med aktiva åtgärder för att förebygga diskriminering och främja
            lika rättigheter och möjligheter oavsett ålder och andra diskrimineringsgrunder.
          </note>
          <note>
            När det gäller de äldre arbetslösa finns i dag inga särskilda
            program eller insatser som riktar sig specifikt till gruppen.
            Jag förutsätter därför att Arbetsförmedlingens verksamhet utformas
            så att åldersdiskriminering i arbetslivet motverkas.
          </note>
          <note>
            Fru talman! Riksrevisionens rapport utgör därför ett värdefullt
            underlag i det fortsatta arbetet med att utveckla den arbetsmarknadspolitiska
            bedömningen.
          </note>
          <note>
            Införandet av ett statistiskt bedömningsstöd gör det lättare
            att analysera vilka åtgärder som är framgångsrika utifrån vissa
            faktorer. Där finns ålder med på ett mer träffsäkert sätt som
            kan bidra till att Arbetsförmedlingen bättre kan fullgöra sin
            uppgift att prioritera dem som befinner sig långt från arbetsmarknaden.
            Det är viktigt att Arbetsförmedlingen även aktivt arbetar med
            att lyfta frågan om åldersdiskriminering och ålderism med arbetsgivare
            för att påverka attityder.
          </note>
          <note>
            Därtill har arbetsgivarna ett eget ansvar att se till de arbetssökandes
            kompetens oberoende av ålder. Samtidigt måste också arbetssökande
            vara öppna för att byta yrkesbana.
          </note>
          <note>
            Fru talman! Det livslånga lärandet är betydelsefullt för möjligheten
            att stanna länge i arbetslivet. Arbetsmarknaden förändras i dag
            i snabb takt, och en stor mängd arbeten riskerar att försvinna
            till följd av automatisering och digitalisering de närmsta årtiondena,
            vilket gör att allt fler arbetstagare kommer att ställas inför
            nya kompetenskrav.
          </note>
          <note>
            Regeringens förslag på en ny offentlig omställningsorganisation
            som ska erbjuda och finansiera grundläggande omställnings- och
            kompetensstöd i linje med principöverenskommelsen som träffats
            mellan Svenskt Näringsliv, förhandlings- och samverkansrådet PTK,
            IF Metall och Svens ­ ka Kommunalarbetareförbundet kommer att
            ge goda förutsättningar för kompetensutveckling och omskolning
            för både anställda och för dem vars anställning upphört.
          </note>
          <note>
            Fru talman! Vidare måste vi arbeta för att skapa ett längre och
            hållbart arbetsliv. Därför behöver vi ta vara på äldres kompetens
            och erfarenheter. Arbetsgivares attityder till och nyttjande av
            senior arbetskraft behöver förbättras. Åldersdiskriminering bör
            motverkas med breda åtgärder, och en god arbetsmiljö genom hela
            arbetslivet är grundläggande.
          </note>
          <note>
            Fru talman! Äldre arbetssökande löper större risk för långvarig
            arbetslöshet. Därför välkomnar jag att regeringen avsätter 20
            miljoner kronor i budgetpropositionen för nästa år för att personer
            som är 55 år eller äldre ska kunna ta del av nystartsjobb under
            en längre period. Förslaget syftar till att stärka möjligheterna
            för äldre personer som är långtidsarbetslösa att återinträda och
            etablera sig på arbetsmarknaden.
          </note>
          <note>
            I budgetpropositionen för nästa år föreslår regeringen också
            en förstärkt jobbpolitik med nya åtgärder så att alla kan vara
            med och ta Sverige framåt efter pandemin. Till exempel ska fler
            få en arbetsmarknadsutbildning, långtidsarbetslösheten ska motverkas,
            äldre arbetssökande ska få förlängd möjlighet till nystartsjobb
            och fler arbetslösa med funktionsnedsättning ska få introduktion
            till arbete.
          </note>
          <note>
            Fru talman! Jag vill också säga några ord om Sverigedemokraternas
            motion bland annat.
          </note>
          <note>
            Jag är glad över att vi har en regering som, till skillnad från
            Sverigedemokraterna, tar tydliga tag mot diskriminering på arbetsmarknaden.
            Sverigedemokraternas talesperson nämnde här i talarstolen inte
            så mycket om diskriminering på arbetsmarknaden, men i sin motion
            påstår sig Sverigedemokraterna vilja motverka åldersdiskriminering
            i arbetslivet. Samtidigt halverar de i sin budget för nästa år
            anslaget till Diskrimineringsombuds ­ mannen. Sverigedemokraterna
            vill inte bara slakta myndighetens budget utan vill också lägga
            ned Diskrimineringsombudsmannen.
          </note>
          <note>
            Jag menar att Diskrimineringsombudsmannen har en väldigt viktig
            roll i arbetet för att motverka diskriminering på arbetsmarknaden
            och i samhället. Myndighetens tillsynsarbete och informationsinsatser
            bidrar till mer kunskap om och förstärkt genomförande av diskrimineringslagen,
            vilket enligt min mening är ett sätt att närma sig målet om ett
            samhälle där vi bedöms utifrån vad vi kan, vill och gör snarare
            än utefter kön, ålder, sexuell läggning eller var vi kommer ifrån.
          </note>
          <note>
            Fru talman! Vi socialdemokrater kommer alltid att stå upp för
            alla människors lika värde och bekämpa diskrimineringen på både
            gator , torg och på arbetsmarknaden och i både ord och i handling.
            Sverigedemokraterna däremot lovar högt i sina motioner men levererar
            föga. Sverigedemokraterna är knappt trovärdiga i arbetet mot diskrimineringen
            på gator och torg och på arbetsmarknaden.
          </note>
          <note>
            Jag kan därför inte låta bli att fråga Sverigedemokraterna: Hur
            vill Sverigedemokraterna bekämpa diskrimineringen på svensk arbetsmarknad
            i dag? Bidrar nedläggningen av Diskrimineringsombudsmannen till
            mindre diskriminering på arbetsmarknaden och i samhället i dag?
            Det vore intressant att få svar från Sverigedemokraterna.
          </note>
          <note>
            (Applåder)
          </note>
          <note>
            Anf. 13 ANN-CHRISTINE FROM UTTERSTEDT (SD) replik:
          </note>
          <note>
            Fru talman! Att en socialdemokrat ställer sig i talarstolen i
            Sveriges riksdag och ägnar minuter av sitt anförande åt Sverigedemokraterna
            och vår politik vill jag tacka för. Jag tackar för att du bjöd
            upp till dans – nu dansar vi!
          </note>
          <note>
            Det jag tycker är oerhört anmärkningsvärt är att en representant
            för ett regeringsparti som sagt står i talarstolen och debatterar
            en sådan viktig fråga som att äldre arbetssökande har det svårt
            på arbetsmarknaden. Att man som representant för ett regeringsparti
            ägnar den tid man har i talarstolen åt att tala om Sverigedemokraternas
            politik tycker jag säger en hel del om vilken politik regeringen
            för. Man är alltså från regeringens sida, och från det största
            partiet i regeringen, alltså Socialdemokraterna, inte intresserad
            av att lägga sin tid på att förbättra någonting. Man lägger sin
            tid i talarstolen på att prata om oss.
          </note>
          <note>
            Jag kan lugna Socialdemokraterna och Serkan Köse med att skulle
            vi komma till makten och få någonting att säga till om skulle
            det inte se ut som det gör i dag med diskriminering av de äldre.
            Det är det vi ser i dag, och det ägnar inte Serkan Köse en minut
            åt att tala om i talarstolen. Det tycker jag att de äldre arbetssökande
            ska ta till sig.
          </note>
          <note>
            Anf. 14 SERKAN KÖSE (S) replik:
          </note>
          <note>
            Fru talman! Det känns som att Ann-Christine From Utterstedt är
            lite besviken på sin egen politik. I betänkandet har Sverigedemokraterna
            sex att-satser, och många av dem handlar om diskriminering. Jag
            ägnade fem och en halv minut av min talartid åt berätta om vad
            vi socialdemokrater tycker vi ska göra, om hur vi tar till oss
            det här betänkandet och Riksrevi ­ sionens rapport och om de åtgärder
            och insatser vi vill göra för att bekämpa åldersdiskriminering,
            och jag problematiserade hela den här diskussionen.
          </note>
          <note>
            De sista 30–40 sekunderna av mitt anförande ägnade jag åt att
            fråga Sverigedemokraterna: Menar ni på allvar det som ni skriver
            här? Om ni vill bekämpa diskrimineringen på arbetsmarknaden är
            min fråga: Varför vill ni lägga ned den myndighet, Diskrimineringsombudsmannen,
            som bekämpar diskriminering på arbetsmarknaden?
          </note>
          <note>
            Anf. 15 ANN-CHRISTINE FROM UTTERSTEDT (SD) replik:
          </note>
          <note>
            Fru talman! Tack, Serkan Köse, för frågorna!
          </note>
          <note>
            Ibland blir man lite förstummad, måste jag säga. Serkan Köse
            fortsätter att prata om Sverigedemokraternas politik. Jag välkomnar
            verkligen det, för det är bra för väljarna att höra vad vi vill.
          </note>
          <note>
            Det regeringen gör är att ställa grupper mot grupper. Man gör
            det gång efter gång, år efter år och mandatperiod efter mandatperiod.
            Det vill inte Sverigedemokraterna göra. Jag hoppas att det går
            fram tydligt, både till ledamoten och till partiet och för all
            del också regeringen.
          </note>
          <note>
            Det jag undrar är varför regeringen inte har tagit krafttag mot
            detta tidigare. Som jag sa i mitt anförande har man i minst tio
            år sett den här utvecklingen som innebär att äldre arbetssökande
            över 55 år har svårt att återgå till arbete och fastnar i långtidsarbetslöshet.
          </note>
          <note>
            Varför har inte regeringen gjort något tidigare? Ni har haft
            tio år på er – några år färre än det i regeringsställning, alltså
            nuvarande regering – och har ett år till på er. Varför tar ni
            inte tag i det här ordentligt? Varför låter ni det bara sväva
            vidare? Det känns inte som att ni tar det här på allvar över huvud
            taget.
          </note>
          <note>
            Jag tycker att regeringen är svaret skyldig. Varför gör man inte
            mer för den här gruppen?
          </note>
          <note>
            Anf. 16 SERKAN KÖSE (S) replik:
          </note>
          <note>
            Fru talman! Som jag tydligt framförde prioriterar regeringen
            självklart även den här frågan liksom diskriminering överlag.
            Det finns en tydlig diskrimineringslagstiftning som förbjuder
            all diskriminering, även åldersdiskriminering.
          </note>
          <note>
            Vi poängterar och konstaterar också att det är viktigt att Arbetsförmedlingen
            får jobba med just den här frågan. Den här statistiska metoden
            är nämligen viktig för att man ska kunna se vilka åtgärder och
            insatser man behöver rikta mot gruppen.
          </note>
          <note>
            Jag nämnde också att arbetsgivaren har ett stort ansvar för att
            arbeta systematiskt mot diskriminering. Och jag vill påminna om
            att regeringen har antagit en ny arbetsmiljöstrategi som tydligt
            pekar på hur vi ska se på det här med livslångt lärande. V i har
            även Kunskapslyftet.
          </note>
          <note>
            Riksrevisionens rapport är ett viktigt bidrag i arbetet som vi
            kommer att fortsätta att jobba vidare med. Vi har tillsatt en
            delegation för senior arbetskraft. Den har presenterat sina förslag
            till åtgärder, som bearbetas av regeringen.
          </note>
          <note>
            Sist men inte minst finns Jämlikhetskommissionens arbete när
            det gäller hur man ska bekämpa åldersdiskriminering på arbetsmarknaden
            och så vidare. Det finns alltså ett batteri av åtgärder och verktyg
            som vi, som regering och socialdemokrater, kommer att fortsätta
            att jobba med.
          </note>
          <note>
            Jag fortsätter att ställa min fråga, som jag inte har fått svar
            på. Hur kommer Sverigedemokraterna att bekämpa diskrimineringen
            i samhället och på arbetsmarknaden genom att lägga ned Diskrimineringsombuds
            ­ mannen ? Det är en viktig myndighet och en kunskapskälla men
            också en viktig aktör för att vi ska fortsätta att ha en arbetsmarknad
            för alla människor.
          </note>
          <note>
            (Applåder)
          </note>
          <note>
            Anf. 17 ALI ESBATI (V):
          </note>
          <note>
            Fru talman! Snävt sett får man väl säga att det ärende som vi
            behandlar i dag inte är särskilt uppseendeväckande. Riksrevisionen
            har granskat styrningen av Arbetsförmedlingen och arbetsmarknadspolitiken,
            i det här fallet gällande personer som är 55-plus . Det är välkommet,
            och det finns säkert en hel del att lära.
          </note>
          <note>
            Problemet är att det inte blir särskilt relevant att diskutera
            rekommendationerna i ett läge när regeringens pågående och ogenomtänkta
            förändring av Arbetsförmedlingen riskerar att göra det allt svårare
            att bedriva effektiv och sammanhängande statlig arbetsmarknadspolitik
            över huvud taget. Det blir lite som att diskutera inredningen
            i ett rum samtidigt som byggnaden håller på att rivas.
          </note>
          <note>
            Arbetsförmedlingen behöver absolut reformeras för att myndigheten
            ska kunna utföra sitt uppdrag på ett bättre sätt än i dag och
            för att få de resurser och verktyg som behövs för detta. Vänsterpartiet
            har tagit upp det på olika sätt under lång tid.
          </note>
          <note>
            Vårt land behöver som sagt en sammanhållen statlig arbetsmarknadspolitik.
            Då behöver den centrala myndigheten i det arbetet, alltså Arbetsförmedlingen,
            få möjligheter att sätta de arbetssökandes behov i centrum och
            matcha detta med behoven på arbetsmarknaden. Den förändring som
            nu dikteras från regeringens håll är snarare inriktad på ersättningar
            till de privata aktörerna och på hur det systemet ska riggas.
            Det är något som undergräver möjligheterna att hitta en fungerande
            styrning i förhållande till olika målgrupper, i det här fallet
            arbetssökande över 55 år.
          </note>
          <note>
            Vi kommer att återkomma i andra sammanhang till frågan om reformeringen
            av Arbetsförmedlingen mer allmänt. Men det är viktigt att konstatera
            att den här politiken, som de flesta med insikter i och kunskaper
            om arbetsmarknadspolitiken länge har varnat för, fortsätter att
            gå från oklarhet till oklarhet. Och det är numera socialdemokratisk
            politik, sedan januariavtalet föll. Det marknadsexperiment som
            har slängts in i politik och förvaltning baxas ändå vidare, trots
            att beställaren av det inte ens är här i kammaren i dag, det vill
            säga de mer nyliberala partierna Centern och Liberalerna.
          </note>
          <note>
            Jag tror att vi behöver påminna oss om att arbetsmarknadsläget
            för personer som är 55-plus påverkas väsentligt mer av andra saker
            än de processer och styrdokument som Riksrevisionen kollar på.
            Vi har en situation i Sverige i dag där många arbetar. I jämförelse
            med andra länder är det också särskilt många äldre som arbetar.
            Men det är också svårare för äldre som mister jobbet att komma
            tillbaka till arbetsmarknaden. Det finns en mängd olika skäl för
            det, bland annat en strukturell och existerande åldersdiskriminering.
          </note>
          <note>
            Men om man tittar på vad som påverkar situationen för äldre på
            arbetsmarknaden i grunden ser man bland annat att anställningstryggheten
            är viktig. Den finns det nu nya planer på att försvaga, vilket
            vi vet kommer att drabba äldre personer oproportionerligt mycket.
            Risken för att pressas ut ökar för äldre arbetstagare, särskilt
            inom många äldre yrken.
          </note>
          <note>
            Vi hörde här att det skulle ges 20 miljoner kronor i budgetproposi
            ­ tio ­ nen för att stärka arbetsmarknadspolitiken för de äldre.
            Detta motsvarar i all ära ungefär 50 jobb på heltid nationellt.
            Det står inte riktigt i propor ­ tion till de risker som finns
            för att fler äldre ska mista jobbet med en svag ­ are anställningstrygghet.
          </note>
          <note>
            Äldre personers förhållande till arbetsmarknaden påverkas också
            mycket av sjukförsäkringen, av om den hjälper eller stjälper den
            som har slitits ut. Det har väl under ganska lång tid stått klart
            för de flesta att det de senaste 15 åren har blivit stora hål
            i vårt sjukförsäkringssystem. Det är något som vi i Vänsterpartiet
            har kämpat mycket hårt för att åtgärda. Det kommer vi att fortsätta
            göra tills förbättringar blir verklighet.
          </note>
          <note>
            Jag vill återkomma till det här ärendet i mer strikt mening.
            Vänsterpartiet har ett särskilt yttrande i betänkandet. Vi ser
            inte att det finns någon reservation som tar upp rimliga invändningar.
            Man får väl snarare säga att det är ganska magstarkt av de blåbruna
            partierna att ta till brösttoner, vilket vi har hört i debatten
            i dag, när de egna förslagen i övrigt går i helt motsatt riktning
            mot det som skulle göra läget bättre för arbetande och arbetslösa
            i allmänhet och för äldre i synnerhet.
          </note>
          <note>
            Jag noterade också att ledamoten från Sverigedemokraterna närmast
            chockades av att någon annan hade läst Sverigedemokraternas motion
            i ärendet och kommenterade det i debatten. Det säger kanske mycket
            om synen på hur parlamentariskt arbete och demokratiskt arbete
            i allmänhet kan fungera.
          </note>
          <note>
            Avslutningsvis ställer vi oss bakom utskottets ställningstagande
            i det här avseendet.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            Ajournering
          </note>
          <note>
            Kammaren beslutade kl. 10.17 på förslag av andre vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            FiU12 Riksrevisionens rapport om administrationen i statliga
            myndigheter
          </note>
          <note>
            Kammaren biföll utskottets förslag.
          </note>
          <note>
            SkU4 Ändring i skatteavtalet mellan Sverige samt Storbritannien
            och Nordirland
          </note>
          <note>
            Kammaren biföll utskottets förslag.
          </note>
          <note>
            SoU5 Statlig ersättning för personskada orsakad av vaccin mot
            sjukdomen covid-19
          </note>
          <note>
            Punkt 2 (Utlandsstationerade)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            3. res. 2 (V)
          </note>
          <note>
            Förberedande votering:
          </note>
          <note>
            55 för res. 1
          </note>
          <note>
            26 för res. 2
          </note>
          <note>
            229 avstod
          </note>
          <note>
            39 frånvarande
          </note>
          <note>
            Kammaren biträdde res. 1.
          </note>
          <note>
            Aphram Melki (C) anmälde att han avsett att avstå från att rösta
            men markerats ha röstat nej.
          </note>
          <note>
            Huvudvotering:
          </note>
          <note>
            229 för utskottet
          </note>
          <note>
            55 för res. 1
          </note>
          <note>
            25 avstod
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 27 C, 20 KD, 18 L, 14 MP
          </note>
          <note>
            För res. 1: 55 SD
          </note>
          <note>
            Avstod: 24 V, 1 -
          </note>
          <note>
            Frånvarande: 12 S, 8 M, 7 SD, 4 C, 3 V, 2 KD, 2 L, 2 MP
          </note>
          <note>
            Punkt 5 (Ersättningstak)
          </note>
          <note>
            1. utskottet
          </note>
          <note>
            2. res. 5 (L)
          </note>
          <note>
            Votering:
          </note>
          <note>
            292 för utskottet
          </note>
          <note>
            18 för res. 5
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 55 SD, 28 C, 24 V, 20 KD, 14 MP, 1
            -
          </note>
          <note>
            För res. 5: 18 L
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 2 L, 2 MP
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            AU5 Riksrevisionens rapport om arbetssökande över 55 år
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Åtgärder för arbetssökande över 55 år)
          </note>
          <note>
            1. utskottet
          </note>
          <note>
            2. res. 1 (M, SD, KD)
          </note>
          <note>
            Votering:
          </note>
          <note>
            173 för utskottet
          </note>
          <note>
            137 för res. 1
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 28 C, 24 V, 18 L, 14 MP, 1 -
          </note>
          <note>
            För res. 1: 62 M, 55 SD, 20 KD
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 2 L, 2 MP
          </note>
          <note>
            Punkt 3 (Ytterligare åtgärder för arbetssökande över 55 år)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            256 för utskottet
          </note>
          <note>
            54 för res. 2
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 62 M, 1 SD, 28 C, 24 V, 20 KD, 18 L, 14
            MP, 1 -
          </note>
          <note>
            För res. 2: 54 SD
          </note>
          <note>
            Frånvarande: 12 S, 8 M, 7 SD, 3 C, 3 V, 2 KD, 2 L, 2 MP
          </note>
          <note>
            § 11 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2021/22:59 Ett ändamålsenligt skydd för tryck- och yttrandefriheten
          </note>
          <note>
            Redogörelse
          </note>
          <note>
            2021/22:JO1 Justitieombudsmännens ämbetsberättelse
          </note>
          <note>
            § 12 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 9 november
          </note>
          <note>
            2021/22:99 Turkiets bristande rättsstat och kränkningar av mänskliga
            rättigheter
          </note>
          <note>
            av Håkan Svenneling (V)
          </note>
          <note>
            till utrikesminister Ann Linde (S)
          </note>
          <note>
            2021/22:100 Migrationsströmmar från Belarus
          </note>
          <note>
            av Ludvig Aspling (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2021/22:101 Effektivare tillståndsprocesser för gruvverksamhet
          </note>
          <note>
            av Mattias Karlsson i Luleå (M)
          </note>
          <note>
            till näringsminister Ibrahim Baylan (S)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 9 november
          </note>
          <note>
            2021/22:346 Riktad lönesatsning
          </note>
          <note>
            av Katja Nyberg (SD)
          </note>
          <note>
            till statsrådet Mikael Damberg (S)
          </note>
          <note>
            2021/22:347 Skatteregler för sjöfarten
          </note>
          <note>
            av Per Åsling (C)
          </note>
          <note>
            till finansminister Magdalena Andersson (S)
          </note>
          <note>
            2021/22:348 Äldre arbetssökande
          </note>
          <note>
            av Ann-Christine From Utterstedt (SD)
          </note>
          <note>
            till arbetsmarknadsminister Eva Nordmark (S)
          </note>
          <note>
            2021/22:349 Hedersrelaterat våld och förtryck
          </note>
          <note>
            av Ann-Christine From Utterstedt (SD)
          </note>
          <note>
            till statsrådet Märta Stenevi (MP)
          </note>
          <note>
            2021/22:350 Personalbristen inom hotell- och restaurangbranschen
          </note>
          <note>
            av Christina Tapper Östberg (SD)
          </note>
          <note>
            till arbetsmarknadsminister Eva Nordmark (S)
          </note>
          <note>
            2021/22:351 Vård av utländska covid-19-patienter
          </note>
          <note>
            av Ann-Christine From Utterstedt (SD)
          </note>
          <note>
            till socialminister Lena Hallengren (S)
          </note>
          <note>
            2021/22:352 Ökad turism i fjällregionerna
          </note>
          <note>
            av Cassandra Sundin (SD)
          </note>
          <note>
            till näringsminister Ibrahim Baylan (S)
          </note>
          <note>
            2021/22:353 Laddning av elfordon vid bostäder
          </note>
          <note>
            av Roger Hedlund (SD)
          </note>
          <note>
            till statsrådet Märta Stenevi (MP)
          </note>
          <note>
            § 14 Kammaren åtskildes kl. 16.05.
          </note>
          <note>
            Sammanträdet leddes
          </note>
          <note>
            av andre vice talmannen från dess början till ajourneringen kl.
            10.17 och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            ANN LARSSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om ersättare
          </note>
          <note>
            § 3 Meddelande om frågestund
          </note>
          <note>
            § 4 Anmälan om faktapromemoria
          </note>
          <note>
            § 5 Ärenden för hänvisning till utskott
          </note>
          <note>
            § 6 Riksrevisionens rapport om administrationen i statliga myndigheter
          </note>
          <note>
            Finansutskottets betänkande 2021/22:FiU12
          </note>
          <note>
            (Beslut fattades under § 10.)
          </note>
          <note>
            § 7 Ändring i skatteavtalet mellan Sverige samt Storbritannien
            och Nordirland
          </note>
          <note>
            Skatteutskottets betänkande 2021/22:SkU4
          </note>
          <note>
            (Beslut fattades under § 10.)
          </note>
          <note>
            § 8 Statlig ersättning för personskada orsakad av vaccin mot
            sjukdomen covid-19
          </note>
          <note>
            Socialutskottets betänkande 2021/22:SoU5
          </note>
          <note>
            Anf. 1 PER RAMHORN (SD)
          </note>
          <note>
            Anf. 2 KARIN RÅGSJÖ (V)
          </note>
          <note>
            Anf. 3 LINA NORDQUIST (L)
          </note>
          <note>
            Anf. 4 ACKO ANKARBERG JOHANSSON (KD)
          </note>
          <note>
            Anf. 5 DAG LARSSON (S)
          </note>
          <note>
            Anf. 6 MARIE-LOUISE HÄNEL SANDSTRÖM (M)
          </note>
          <note>
            Anf. 7 APHRAM MELKI (C)
          </note>
          <note>
            Anf. 8 NICKLAS ATTEFJORD (MP)
          </note>
          <note>
            (Beslut fattades under § 10.)
          </note>
          <note>
            § 9 Riksrevisionens rapport om arbetssökande över 55 år
          </note>
          <note>
            Arbetsmarknadsutskottets betänkande 2021/22:AU5
          </note>
          <note>
            Anf. 9 MATS GREEN (M)
          </note>
          <note>
            Anf. 10 ANN-CHRISTINE FROM UTTERSTEDT (SD)
          </note>
          <note>
            Anf. 11 MICHAEL ANEFUR (KD)
          </note>
          <note>
            Anf. 12 SERKAN KÖSE (S)
          </note>
          <note>
            Anf. 13 ANN-CHRISTINE FROM UTTERSTEDT (SD) replik
          </note>
          <note>
            Anf. 14 SERKAN KÖSE (S) replik
          </note>
          <note>
            Anf. 15 ANN-CHRISTINE FROM UTTERSTEDT (SD) replik
          </note>
          <note>
            Anf. 16 SERKAN KÖSE (S) replik
          </note>
          <note>
            Anf. 17 ALI ESBATI (V)
          </note>
          <note>
            (Beslut fattades under § 10.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            FiU12 Riksrevisionens rapport om administrationen i statliga
            myndigheter
          </note>
          <note>
            SkU4 Ändring i skatteavtalet mellan Sverige samt Storbritannien
            och Nordirland
          </note>
          <note>
            SoU5 Statlig ersättning för personskada orsakad av vaccin mot
            sjukdomen covid-19
          </note>
          <note>
            AU5 Riksrevisionens rapport om arbetssökande över 55 år
          </note>
          <note>
            § 11 Bordläggning
          </note>
          <note>
            § 12 Anmälan om interpellationer
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Kammaren åtskildes kl. 16.05.
          </note>
          <note>
            Tryck: Elanders Sverige AB, Vällingby 2021
          </note>
        </div>
      </body>
    </text>
  </TEI>
</teiCorpus>
