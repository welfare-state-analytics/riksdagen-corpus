<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 202122</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 202122</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202122--37</head>
          <docDate when="2021-11-30">2021-11-30</docDate>
        </div>
      </front>
      <body>
        <div>
          <note>
            § 1 Regeringsförklaring
          </note>
          <note>
            Anf. 1 Statsminister MAGDALENA ANDERSSON (S):
          </note>
          <note>
            Herr talman! Ärade ledamöter av Sveriges riksdag! En människa,
            en röst. Alla människors lika rätt att vara med och styra det
            samhälle vi lever i. Det är samhällets mest grundläggande uttryck
            för jämlikheten människor emellan. I år fyller den rätten 100
            år.
          </note>
          <note>
            1921 fick kvinnor och män i Sverige för första gången rösta i
            allmänna och lika val till riksdagen. Den rättigheten är inte
            en gång för alla given. Den måste vinnas om och om igen för varje
            ny generation.
          </note>
          <note>
            Om tio månader är det åter dags för demokratins högtidsdag. Då
            går svenska folket till val. Låt oss gemensamt övertyga ännu en
            generation väljare om vikten av att använda sin demokratiska röst.
          </note>
          <note>
            ”All offentlig makt utgår från folket. Den svenska folkstyrelsen
            bygger på fri åsiktsbildning och på allmän och lika rösträtt.”
          </note>
          <note>
            ”Den offentliga makten ska utövas med respekt för alla människors
            lika värde och för den enskilda människans frihet och värdighet.”
          </note>
          <note>
            Så står det skrivet i vårt lands grundlag, och på samma bergfasta
            demo ­ kratiska grund ska Sverige stå under de 100 år som följer.
          </note>
          <note>
            (Applåder)
          </note>
          <note>
            Herr talman! Regeringens politik under kommande år ska präglas
            av krafttag mot tre allvarliga samhällsproblem.
          </note>
          <note>
            För det första: att vända på varje sten för att minska segregationen
            och bekämpa den hänsynslösa brottslighet som i dag hotar hela
            samhällsgemenskapen.
          </note>
          <note>
            För det andra: att driva på den gröna industriella revolutionen
            med investeringar i hela landet. Så minskas utsläppen, och så
            hamnar framtidens jobb i Sverige.
          </note>
          <note>
            För det tredje: att ta tillbaka kontrollen över välfärden, så
            att alla medarbetare har de villkor som krävs så att de kan göra
            sitt jobb och så att vi kan se till att skolan, vården och omsorgen
            håller hög kvalitet runt om i hela vårt land.
          </note>
          <note>
            Och av respekt för alla som jobbar och för dem som byggt upp
            vårt land ska vi ha trygga socialförsäkringar och pensioner. Sverige
            ska framåt, steg för steg och reform för reform, för Sverige kan
            bättre.
          </note>
          <note>
            (Applåder)
          </note>
          <note>
            Herr talman! Fram till november i år har 290 skjutningar ägt
            rum i vårt land. Det har kostat 42 människor livet, många av dem
            unga pojkar, barn. Och skjutningar i gängkonflikter är inte isolerade
            fall; det sker organiserat, och det grundläggs i ett samhälle
            med för stora klyftor och skillnader i livsvillkor: ekonomiska,
            språkliga och normativa.
          </note>
          <note>
            Det grova våldet är ett gift som hotar hela vår samhällsgemenskap,
            och det undergräver tilliten mellan människor och urholkar framtidstron.
            Det gör människor i vårt land till brottsoffer, dödsoffer och
            sörjande.
          </note>
          <note>
            Det finns bostadsområden i Sverige som präglas av trångboddhet
            och en svart bostadsmarknad där organiserad brottslighet agerar
            hyresvärd, bank och arbetsgivare. Där trängs rättsväsendet undan,
            och gängen skapar egna spelregler där barn rekryteras rakt in
            i den kriminella livsstil där sprängningar och skjutningar är
            vardag.
          </note>
          <note>
            Så kan det inte fortsätta. Det svenska samhället ska vara starkare
            än så.
          </note>
          <note>
            För att få stopp på våldet måste förövarna lagföras. Kriminalpolitiken
            läggs om. Fler än 70 straff har skärpts, och ett trettiotal gärningar
            som tidigare inte var straffbara har kriminaliserats. En historisk
            utbyggnad av svenskt rättsväsen pågår. Målet om 10 000 fler polisanställda
            är på god väg att nås. En omfattande utbyggnad av kriminalvården
            genomförs, och domstolarnas kapacitet stärks väsentligt. I stort
            sett varenda brottsbekämpande myndighet har fått nya verktyg,
            fler anställda och större befogenheter.
          </note>
          <note>
            Nu ska vi gå vidare. Straffen för gängrelaterad brottslighet
            ska skärpas ytterligare. Möjligheten att använda hemliga tvångsmedel
            preventivt för att förhindra allvarlig brottslighet utreds. Straffen
            för mened, övergrepp i rättssak och skyddande av brottsling skärps.
          </note>
          <note>
            Vittnen ska inte hotas till tystnad utan få det stöd de behöver
            för att i trygghet kunna fullgöra sin plikt. Det ska bli lättare
            att häkta personer som misstänks för allvarliga brott. Häktningspresumtionen
            sänks från dagens två år till ett år och sex månader, och den
            som begår fler brott ska straffas hårdare.
          </note>
          <note>
            Straffrabatten för unga mellan 18 och 20 som begår allvarliga
            brott tas bort, och påföljden ska bättre återspegla brottslighetens
            allvar även när det gäller unga.
          </note>
          <note>
            Lagen med särskilda bestämmelser om vård av unga ses över, och
            samhället ska agera mer resolut mot unga i riskzonen. Det ska
            bli möjligt att genomföra fler insatser även om föräldrarna inte
            samtycker, och medlemmar i gäng och ungdomar i riskzon ska i högre
            utsträckning omhändertas och bli föremål för sociala åtgärder.
            En ordning med statliga ungdomskriminalitetsnämnder liknande den
            danska modellen ska utredas.
          </note>
          <note>
            Våldsbrotten och kriminellas maktutövande utgör ett hot mot den
            folkliga förankringen och den demokratiska legitimitet på vilken
            vår rättsordning vilar. Det ska bekämpas med det demokratiska
            samhällets fulla kraft.
          </note>
          <note>
            (Applåder)
          </note>
          <note>
            Herr talman! Varje år mördas ett femtontal kvinnor av någon som
            de har eller har haft en nära relation med. Regeringen har permanentat
            medel och statsbidrag för att förebygga mäns våld mot kvinnor
            och för att skydda dem som utsätts.
          </note>
          <note>
            Möjligheten att stärka det straffrättsliga skyddet också mot
            psykiskt våld ses över, och straffen för våld och andra kränkningar
            i nära relationer skärps.
          </note>
          <note>
            För 20 år sedan – ett år innan hon mördades – stod Fadime Ş ahindal
            här i riksdagen och sa: ”Oavsett vilken kulturell bakgrund man
            har bör det vara en självklarhet för varje ung kvinna att både
            få ha sin familj och det liv man önskar sig.” Hon avslutade med
            en uppmaning till oss alla att se alla de tjejer som förnekas
            denna rätt i hederns namn. Hon sa: Jag hoppas att ni inte vänder
            dem ryggen.
          </note>
          <note>
            Uppslutningen i Sveriges riksdag är bred, och regeringens inriktning
            är tydlig. Hedersförtrycket hör inte hemma i vårt land. Jämlikhet
            och jämställdhet gäller lika för alla. Hedersförtrycket ska bort.
          </note>
          <note>
            (Applåder)
          </note>
          <note>
            Herr talman! Straffskärpningarna har gett effekt. Fler grovt
            kriminella avtjänar nu sitt straff. Men det krävs mycket bredare
            insatser för att bryta den segregation som leder till fattigdom
            och hopplöshet och göder gängkriminaliteten. Varje statsråd i
            den regering som i dag tillträder kommer att få i uppgift att
            inom sitt ansvarsområde och med stöd av berörda myndigheter vända
            på varje sten för att stoppa gängkriminaliteten och bekämpa segregationen.
            Regeringen kommer också att bjuda in företrädare för de kommuner
            där våldet är som värst och segregationen är som störst för att
            tillsammans motarbeta brottsligheten.
          </note>
          <note>
            Många föräldrar, lärare, socialsekreterare, områdespoliser, idrottsföreningar
            och engagerade frivilliga agerar i dag motkrafter. De sprider
            hopp i mörkret. Men många fler behöver sluta upp. Vi måste alla
            hjälpas åt. Därför vill jag också vända mig till svenska folket
            – hela det svenska folket. Ingen enskild människa kan ensam bryta
            segregationen eller stoppa gängen, men alla kan göra något. När
            det organiseras nattvandring och andra aktiviteter, var med om
            du kan! Ställ upp för idrottsföreningen, så att det finns fritidsaktiviteter
            för våra unga! Stanna och prata en extra stund med den som behöver
            förbättra sin svenska för att komma in i samhällsgemenskapen!
          </note>
          <note>
            Låt mig också rikta en uppmaning till Sveriges arbetsgivare:
            Innan du tar hit lågkvalificerad arbetskraft från andra länder,
            tänk på att det finns många långtidsarbetslösa i Sverige som inget
            annat vill än att få en egen försörjning!
          </note>
          <note>
            När hela samhället mobiliserar kan vi tillsammans bygga Sverige
            tryggt igen.
          </note>
          <note>
            (Applåder)
          </note>
          <note>
            Herr talman! Inget är så grundläggande som att ha ett jobb att
            gå till. Inget är lika avgörande för att bli en del av samhällsgemenskapen.
            Den som saknar arbete ska därför möta en tydlig förväntan men
            också många och goda möjligheter att komma i arbete.
          </note>
          <note>
            Har du kommit till Sverige som ung ska du skaffa en gymnasieexamen
            och gå vidare till jobb eller högre utbildning. Har du redan yrkeskunskaper
            som efterfrågas ska du lära dig svenska så fort det går och ta
            ett av de lediga jobb som finns. Är du lite äldre och saknar rätt
            kunskaper kan du börja med en subventionerad anställning och hjälpa
            till i vårt samhälle med uppgifter som annars inte blir utförda.
          </note>
          <note>
            Med den inriktningen på jobbpolitiken har regeringen bidragit
            till att skapa en kvarts miljon nya jobb och halverat etableringstiden
            för nyanlän ­ da. Och trots pandemin och den största nedgången
            i ekonomin sedan andra världskriget jobbar i dag en högre andel
            utrikes födda jämfört med 2014.
          </note>
          <note>
            Sverige ställer tydliga krav men erbjuder också möjligheter.
            Det fungerar, och på den vägen ska vi fortsätta. Alla som kan
            jobba ska jobba. Med ett arbete och en egen inkomst följer friheten
            att bestämma själv hur man vill leva sitt liv och med vem. Det
            gäller lika för alla, oavsett varifrån du kommer och oavsett kön.
          </note>
          <note>
            (Applåder)
          </note>
          <note>
            Integrationen ska förbättras på en gedigen kunskapsgrund, så
            utredningar tillsätts om tydligare aktivitetskrav om ett visst
            antal timmar i veck ­ an för dem som får ekonomiskt bistånd, om
            krav på språkkunskap och kännedom om Sverige för att få permanent
            uppehållstillstånd och om möjligheten att införa ett statligt
            mottagningscenter där asylsökande ska bo och delta i samhällsintroduktion
            under den allra första tiden i Sverige.
          </note>
          <note>
            Kvaliteten i svenska för invandrare ska höjas. Skolinspektionen
            ska granska anordnare. Fler vuxna ska kunna kombinera yrkesutbildning
            och svenskstudier för att snabbare komma i jobb. Nystartsjobben
            förstärks. Etableringsjobb införs. Och arbetsrätten reformeras
            i enlighet med den överenskommelse som slutits av parterna.
          </note>
          <note>
            Sveriges företagare skapar jobb och bidrar till vårt lands välstånd.
            Det ska vara lätt att starta och driva företag i Sverige. Det
            ska också vara lätt att få en utbildningsplats. Kunskapslyftet
            skapar tiotusentals vägar som leder till arbete runt om i landet.
            Nu byggs yrkeshögskolan, regionalt yrkesvux och folkhögskolan
            ut med fler utbildningsplatser. Vårdutbildningarna byggs ut både
            på högskolorna och på distans. Och vården får bättre förutsättningar
            att ta fram de platser för verksamhetsförlagd utbildning som krävs.
          </note>
          <note>
            Sverige har redan ett av världens mest omfattande studiestödssystem.
            En arbetsmarknad i snabb förändring ställer högre krav på vidareutbildning,
            så nu ska Sverige också få ett av världens bästa omställningsstudiestöd.
            I och med genomförandet av partsöverenskommelsen stärks nu vår
            konkurrenskraft, och arbetstagarna ges trygghet i omställning.
          </note>
          <note>
            (Applåder)
          </note>
          <note>
            Herr talman! Vi håller 1,5-gradersmålet vid liv, men pulsen är
            mycket låg. Så sammanfattade Alok Sharma, klimattoppmötets ordförande,
            resultatet från Glasgow. Klockan tickar. Klarar inte världen klimatkrisen
            blir konsekvenserna oöverskådliga. Ambitionen måste höjas. Pulsen
            måste upp. Världen måste lyckas.
          </note>
          <note>
            Med det gröna folkhemmet valde Sverige att gå före. Vårt förtroende
            i omvärlden stärks när svenska innovationer och lösningar nu exporteras
            världen över. Här pågår en global klimatkapplöpning, och Sverige
            springer i ledarklungan.
          </note>
          <note>
            Industriklivet och Klimatklivet angav riktningen, och de ska
            utvecklas. Över 300 000 nya bostäder har byggts sedan 2014, och
            det hållbara byggandet främjas. När Sverige nu investerar sig
            ur lågkonjunkturen efter pandemin sker det genom en kraftfull
            grön återstart av svensk ekonomi.
          </note>
          <note>
            Just nu pågår en grön industriell revolution runt om i hela vårt
            land – fossilfri stålproduktion, batterifabriker, eldrivna tunga
            lastbilar. Det minskar utsläppen och ger tusentals arbetstillfällen
            i hela landet.
          </note>
          <note>
            Nu ska takten öka ytterligare. Men nödvändiga investeringar riskerar
            att inte bli av för att marknaden tycker att de är för riskfyllda.
            Men svensk industri ska kunna fasa ut det fossila, och de gröna
            kreditgarantierna byggs ut till 50 miljarder kronor nästa år.
          </note>
          <note>
            Sverige har i dag ett innovativt och konkurrenskraftigt näringsliv.
            Vi har en yrkesskicklig arbetskraft som står redo att ställa om
            till de jobb som nu växer fram. Regeringen föreslår därför ett
            nytt statligt finansierat kompetenslyft för näringslivets klimatomställning.
          </note>
          <note>
            En ny nationell elektrifieringsstrategi ska peka ut hur kapaciteten
            i elnäten snabbt och effektivt kan byggas ut och hur elproduktionen
            med rena, förnybara och billiga energikällor kraftigt kan öka.
            Arbetet med att bygga ut den havsbaserade vindkraften är en viktig
            del av detta.
          </note>
          <note>
            Det ska finnas goda förutsättningar att bo, leva och arbeta i
            hela landet. Ambitionerna höjs i regionalpolitiken. En kraftfull
            satsning görs på landsbygdsprogrammet för ett konkurrenskraftigt
            och miljömässigt hållbart jordbruk. Investeringar i bredband ökas
            kraftigt. Tydliga krav ställs på operatörernas täckningsgrad,
            och det särskilda driftsstödet till dagligvarubutiker permanentas.
          </note>
          <note>
            Strandskyddet ska bli mer differentierat. Det ska bli lättare
            att bygga på landsbygden samtidigt som strandskyddet i högexploaterade
            områden förstärks. Områden av särskild betydelse för djur- och
            växtliv värnas. Äganderätten i skogen ska stärkas. Det är grunden
            för att i ökad utsträckning kunna ta till vara skogens potential
            för ekonomi, klimat och miljö.
          </note>
          <note>
            En ny nationell plan för infrastruktur ska läggas fram i vår.
            Nya steg tas mot en modern, fossilfri transportinfrastruktur så
            att människor kan förflytta både sig själva och de varor som i
            ökad utsträckning produceras i vårt land.
          </note>
          <note>
            Nästa år står Sverige värd för FN-mötet Stockholm+50 för att
            öka takten i genomförandet av hållbarhetsmålen i Agenda 2030.
            Det sker mot bakgrund av att FN:s allra första miljökonferens
            hölls här i Stockholm. När Olof Palme välkomnade världens ledare
            konstaterade han med ord som är lika aktuella i dag: Framtiden
            är gemensam. I gemenskap måste vi dela den. Tillsammans kan vi
            skapa den.
          </note>
          <note>
            (Applåder)
          </note>
          <note>
            Herr talman! Den generella välfärden ska stärkas. Det är den
            starkaste omfördelande kraft vi har. Därför får den inte brista.
            Men var det något som blev tydligt under pandemin så var det att
            välfärden har brister. Den svenska välfärden bärs upp av medarbetarna.
            De behöver fler kollegor, rätt utbildning och en bättre arbetsmiljö.
          </note>
          <note>
            Betinget är stort, men inte omöjligt. Viktiga steg har tagits.
            Regeringen har de senaste åren successivt skjutit till mer pengar
            till kommuner och regioner. Jämfört med 2014 arbetar i dag 100
            000 fler i välfärden. Nu ska också de stora 90-talistkullarnas
            barn utbildas. De många 40-talisterna går in i 80-årsåldern och
            ska såklart ha den trygga äldreomsorg de förtjänar.
          </note>
          <note>
            Därför höjs de generella statsbidragen ytterligare. Cancervården,
            psykiatrin och förlossningsvården ska prioriteras när sjukvården
            byggs ut. Köerna ska kortas, vårdcentralerna stärkas och fler
            få en fast läkarkontakt.
          </note>
          <note>
            Arbetet med att ta fram en ny äldreomsorgslag för stärkt kvalitet
            och likvärdighet i omsorgen fortsätter. Alla hemtjänsttagares
            rätt till en fast omsorgskontakt fastställs i lag. Den som jobbar
            i äldreomsorgen ges möjlighet att studera till undersköterska
            på betald arbetstid, och en återhämtningsbonus har införts för
            möjligheter till bättre arbetsvillkor.
          </note>
          <note>
            Arbetet för trygga pensioner handlar om respekt för dem som varit
            med och byggt upp vårt land. Pensionen har höjts för den som har
            arbetat ett långt yrkesliv med låg lön. Bostadstillägget höjs
            nu ytterligare. En struk ­ turreform för att långsiktigt stärka
            inkomsterna för de pensionärer som har det sämst ställt ska läggas
            fram. Det innebär upp till 1 000 kronor mer i plånboken varje
            månad. En trygghetspension införs så att den som är över 60 år
            och utsliten inte ska behöva ta ut sin ålderspension i förtid.
          </note>
          <note>
            Pensionerna behöver dock höjas ytterligare. Därför måste inbetalningarna
            till pensionssystemet öka. Initiativ till det kommer att tas i
            Pensionsgruppen.
          </note>
          <note>
            När du behöver samhället som mest ska det starka samhället finnas
            där för dig. Regeringen har tidigare tagit bort den permanenta
            skatteklyftan mellan pensionärer och löntagare. Nu sänks skatten
            rejält också för männi ­ skor med sjuk- och aktivitetsersättning.
            Inriktningen är tydlig. Skatteklyf ­ tan mellan funktionsnedsatta
            och löntagare är orättfärdig. Garantiersätt ­ ningen i sjuk- och
            aktivitetsersättningen höjs. Regeringen fortsätter att stärka
            rätten till personlig assistans.
          </note>
          <note>
            Den som blir sjuk ska ha stöd för att snabbt komma tillbaka i
            arbete. En omfattande satsning genomförs för att stärka tryggheten
            vid sjukdom. Taket i sjukpenningen höjs. Förslag från Sjukförsäkringsutredningen
            genomförs för att ge mer tid till rehabilitering och ökad flexibilitet
            för äldre, behovsanställda och deltidssjukskrivna.
          </note>
          <note>
            Kommunala skolor tar ett större ansvar för helheten än friskolor.
            Då ska de också ha tillräckligt med resurser för det. Skattepengar
            till skolan ska gå till skolan. Elevantagningen till skolan ska
            ske rättvist, med lika chanser och samma möjligheter.
          </note>
          <note>
            Reform för reform, steg för steg, kan välfärden byggas starkare
            och mer jämlik, nu och i framtiden. På precis samma sätt kan den
            monteras ned, steg för steg, reform för reform.
          </note>
          <note>
            Politisk vilja avgör. Det går att ta tillbaka den demokratiska
            kontrollen över välfärden. Låt oss göra det!
          </note>
          <note>
            (Applåder)
          </note>
          <note>
            Herr talman! När pandemin slog till mot vårt land samlade vi
            oss över partigränserna för att skydda vår befolkning och de svenska
            jobben. Låt mig tacka de riksdagspartier som konstruktivt och
            lösningsorienterat samarbetat med regeringen under mandatperioden,
            inte minst Centerpartiet och Liberalerna för samarbetet kring
            den ekonomiska politiken.
          </note>
          <note>
            Pandemin är inte över. En global och rättvis vaccintillgång måste
            säkerställas. Nya mutationer av viruset oroar. Ett flertal länder
            i världen och i Europa har nu en negativ utveckling. Smittspridningen
            börjar öka även i Sverige, och regeringen förbereder sig inför
            ett förvärrat läge.
          </note>
          <note>
            Det enskilt viktigaste nu är att vaccineringen fortsätter med
            full kraft. Alla över 18 år kommer att erbjudas en tredje dos.
            Nu måste de grupper nås där få är vaccinerade. Det finns stora
            skillnader mellan regionerna. De metoder som fungerar bäst för
            att nå så många människor som möjligt måste spridas. Jag vill
            därför uppmana regionerna att lära av varandra. Jag vill också
            uppmana alla i Sverige att vaccinera sig. Vi gör det för vår egen
            skull men också för varandra.
          </note>
          <note>
            Sverige ska ha en god beredskap. Pandemilagen har förlängts.
            Reger ­ ingen är beredd att vidta nödvändiga åtgärder i kampen
            mot viruset och kommer inom kort att presentera en ny åtgärdsplan.
            Det kommer att behö ­ vas ytterligare åtgärder för att hålla avstånd
            i offentliga miljöer. Vaccin ­ bevis vid vissa allmänna sammankomster
            och offentliga tillställningar in ­ förs den 1 december, och i
            närtid remitteras ett förslag om vaccinbevis också på restauranger
            och gym. Smittskyddslagstiftningen ses över så att ny lagstiftning
            finns på plats inför framtida pandemier. Nya krislagar ut ­ reds.
          </note>
          <note>
            Jag kommer också att göra organisatoriska förändringar i Regeringskansliet.
            Kansliet för krishantering, som tidigare har sorterat under Justitiedepartementet,
            flyttas till Statsrådsberedningen.
          </note>
          <note>
            Tack vare en ansvarsfull finanspolitik kunde Sverige möta pandemin
            med den lägsta statsskulden sedan 1977. Andelen arbetslösa är
            nu tillbaka på samma nivå som när pandemin bröt ut, och trots
            att Sverige investerat hundratals miljarder i krisåtgärder för
            att rädda jobb och företag under pandemin står de offentliga finanserna
            fortsatt starka – så starka att det är motiverat att växla från
            överskottsmål till balansmål.
          </note>
          <note>
            Kulturen har en nyckelroll i samhällets återstart. Kulturen tar
            oss människor utanför oss själva och närmare varandra. En fri
            och oberoende kultursektor är grundläggande för varje framgångsrikt
            demokratiskt samhälle. En förstärkning görs av stödet till teatrar,
            museer, bild- och formverksamheter, bibliotek, film, orkestrar,
            konserthus och dansverksamheter i hela landet.
          </note>
          <note>
            (Applåder)
          </note>
          <note>
            I hela landet ska vi också ha en mångfald av oberoende medier
            och en stark public service. Den snabba tekniska och mediala utvecklingen
            revolutionerar tillgången till information men riskerar samtidigt
            att öka klyftor och polarisera samhället.
          </note>
          <note>
            Idrottens anslag ökas kraftigt för att öka deltagandet, främst
            bland barn och unga samt personer med funktionsnedsättning.
          </note>
          <note>
            Våra nationella minoriteters kultur och rätt till sina språk
            stärks, och lagskyddet mot diskriminering skärps. Efter årsskiftet
            inrättas Institutet för mänskliga rättigheter i Lund för att främja
            och försvara de mänskliga rättigheterna på nationell nivå. Rasism,
            hatbrott och intolerans hör inte hem ­ ma i Sverige.
          </note>
          <note>
            (Applåder)
          </note>
          <note>
            Verksamheter som motverkar eller förebygger rasism får ökat stöd.
          </note>
          <note>
            I mars tar Sverige över ordförandeklubban i den internationella
            alliansen för hågkomst av Förintelsen, och i sommar slår Sveriges
            museum om Förintelsen upp portarna.
          </note>
          <note>
            Herr talman! Den svenska utrikespolitiken ska värna Sveriges
            själv ­ bestämmande, Sveriges demokrati och det svenska folkets
            trygghet. Att främja fred och utveckling ligger i Sveriges omedelbara
            intresse och gag ­ nar vår omvärld. Det ligger därför i Sveriges
            intresse att bejaka samverkan och dialog mellan länder och stå
            upp för en internationell rättsordning. Fyra områden ska särskilt
            betonas.
          </note>
          <note>
            För det första: Samarbetet ska stärkas i vår omedelbara närhet
            – i Norden och i EU.
          </note>
          <note>
            Att befolkningen i de nordiska länderna hålls åtskilda med gränshinder
            är i vår historia en främmande företeelse. Den fria rörligheten
            mellan de nordiska länderna behöver återupprättas så snart det
            är möjligt. Det nordiska samarbetet fördjupas och breddas, med
            särskild tyngdpunkt på gemensam hantering av kriser. De nordiska
            och baltiska länderna ska gå före i Europa och tillsammans utgöra
            ett av världens mest integrerade, hållbara och digitaliserade
            områden.
          </note>
          <note>
            Det europeiska samarbetet är avgörande för Sverige. Det handlar
            om jobben, eftersom EU är vår viktigaste marknad. Det handlar
            om fred och säkerhet, både i vårt närområde och längre bort. Men
            det är inte bara det: Klimat, migration, vaccin och bekämpandet
            av den gränsöverskridande och organiserade brottsligheten – allt
            detta hanteras bättre i samarbete med andra.
          </note>
          <note>
            EU-samarbetet bygger på gemensamma värderingar. EU-länder som
            inte respekterar mänskliga rättigheter och demokratiska principer
            som oberoende domstolar, en fri akademi och fria medier ska inte
            ovillkorligt få del av EU:s medel.
          </note>
          <note>
            Jag vill se ett öppet och mer jämlikt Europa, med bättre arbetsvillkor
            och ökad jämställdhet. Däremot ska den svenska arbetsmarknadsmodellen
            och vårt skogsbruk inte detaljregleras i Bryssel.
          </note>
          <note>
            (Applåder)
          </note>
          <note>
            För det andra: Sveriges säkerhetspolitiska linje ligger fast.
          </note>
          <note>
            Den militära alliansfriheten tjänar vårt land väl och bidrar
            till stabilitet och säkerhet i norra Europa. Sverige ska inte
            söka medlemskap i Nato. Sverige kommer inte att stå passivt om
            en katastrof eller ett angrepp drabbar oss eller ett annat land
            i Norden eller i EU, och vi förväntar oss att dessa länder agerar
            på samma sätt om vi själva drabbas. EU är Sveriges viktigaste
            utrikes- och säkerhetspolitiska arena. Vårt pågående ordförandeskap
            i OSSE ger Sverige möjlighet att värna den europeiska säkerhetsordningen.
          </note>
          <note>
            Sverige och EU fördömer Rysslands militära aggression mot Ukraina,
            inklusive den illegala annekteringen av Krim. Situationen för
            de männi ­ skor som fastnat på gränsen mellan Polen och Belarus
            är oacceptabel. Belarus agerande ska mötas med utökade sanktioner.
          </note>
          <note>
            För det tredje: Sveriges säkerhet och utveckling tryggas bäst
            tillsammans med andra.
          </note>
          <note>
            Vår tids största utmaningar – klimatet, pandemin, värnandet av
            demokratin – hanteras bäst genom multilateralt samarbete, med
            utgångspunkt i folkrätten och FN-stadgan. Det är välkommet att
            USA åter är en konstruktiv samarbetspartner i dessa frågor. Den
            transatlantiska relationen är central för Sveriges och Europas
            säkerhet och välstånd.
          </note>
          <note>
            Dagens konflikter kräver omvärldens engagemang. En långsiktig
            fred mellan Israel och Palestina förutsätter en tvåstatslösning.
            I Afghanistan, Etiopien, Jemen och Mali fortsätter svårlösta konflikter
            att plåga befolkningarna. Att lindra krigens humanitära konsekvenser
            och att långsiktigt lösa konflikter kräver regionalt och internationellt
            samarbete.
          </note>
          <note>
            Vårt bistånd ska i ökad utsträckning förebygga och hantera klimatförändringarna.
            Utvecklingsarbetets demokratifokus fortsätter, och likaså arbetet
            med att stärka kvinnors och flickors rättigheter. Pandemin har
            lett till att ytterligare omkring 70 miljoner människor försatts
            i extrem fattigdom. Det svenska biståndet ska motsvara 1 procent
            av bruttonationalinkomsten.
          </note>
          <note>
            (Applåder)
          </note>
          <note>
            För det fjärde: Sverige ska rustas att möta vår tids stora geopolitiska,
            teknologiska och ekonomiska skiften.
          </note>
          <note>
            Samhällets kapacitet att hantera kriser ska vara stark, såväl
            i fredstid som vid krig. Sverige fördjupar försvarssamarbetet
            med Finland och andra nordiska grannar, inom EU, med USA samt
            i partnerskapet med Nato. Vårt nationella försvar byggs ut. Fem
            regementen och en flygflottilj återinrättas just nu: i Falun,
            Sollefteå/Östersund, Arvidsjaur, Kristinehamn, Göteborg och Uppsala.
            Det civila försvaret stärks. En ny, uppdaterad nationell säker
            ­ hetsstrategi tas fram. Sverige fortsätter att vara en stark
            röst för kärnvapen ­ nedrustning och icke-spridning.
          </note>
          <note>
            Kinas växande roll utgör ytterligare en av vår tids största globala
            förändringar. Sverige och EU ska bedriva en aktiv politik i relation
            till Kina, med utgångspunkt i våra intressen och våra värderingar.
          </note>
          <note>
            En ny migrationslagstiftning har trätt i kraft i Sverige. Den
            är väl avvägd för att svensk asylpolitik ska vara långsiktigt
            hållbar med ett humant, rättssäkert och effektivt regelverk som
            inte väsentligt avviker från övriga EU-länders.
          </note>
          <note>
            Herr talman och ärade ledamöter av Sveriges riksdag! Jag inledde
            med att tala om svensk demokrati och 100 år av allmän och lika
            rösträtt. Och demokratin – det är ju vi: vi som bor i Sverige,
            vi som arbetar och lever här, vi som fostrar nya generationer.
            Det ska vi ha i åtanke när vi möter varandra i vardagen. Jag vill
            att vi möter varandra med respekt, för det är vi – alla tillsammans
            – som bär upp Sverige.
          </note>
          <note>
            Vi kanske står på vårdcentralen, beredda med sprutorna, och betar
            av en efter en i vaccinkön.
          </note>
          <note>
            Vi kanske hittar på roliga ramsor om mössor och vantar för att
            minska turbulensen i förskolans kapprum nu när det börjar bli
            kallt.
          </note>
          <note>
            Vi kanske har det hektiskt på verkstan just nu, för folk har
            en tendens att komma på att de ska byta till vinterdäck i sista
            sekunden.
          </note>
          <note>
            Vi är alla med och bidrar till det Sverige vi älskar. Och vi
            är många som gör en insats för demokratin, på fikarasten, vid
            bokningstavlan i tvättstugan, i byggfutten, ofta utan att vi tänker
            på det. När vi säger ifrån. När vi kräver respekt. För oss själva,
            för våra kollegor eller för en okänd medmänniska som blir orättvist
            behandlad. I förlitan på att andra också gör det för oss. Vi ska
            inte ha ett Sverige där en grupp ser ned på en annan.
          </note>
          <note>
            Rösträtten 1921 var inte slutpunkten på demokratibygget; det
            var startskottet. Kampen för demokrati, för människovärde och
            respekt, för alla människors makt att påverka sin vardag och vårt
            gemensamma samhälle – den tar aldrig slut.
          </note>
          <note>
            Den kampen tar vi med oss under återstoden av detta riksdagsår,
            när vi tar krafttag mot brottsligheten, spurtar i klimatomställningen
            och återtar kontrollen över välfärden. Den kampen tar vi alla
            med oss in i valrörelsen nästa år och vidare in i nya decennier.
          </note>
          <note>
            Alla har ett ansvar, och allas insatser behövs. Det Sverige som
            vi bygger tillsammans, i respekt för varandra, det är ett starkare
            Sverige.
          </note>
          <note>
            (Applåder)
          </note>
          <note>
            § 2 Anmälan om utsedda statsråd
          </note>
          <note>
            Anf. 2 Statsminister MAGDALENA ANDERSSON (S):
          </note>
          <note>
            Herr talman! Låt mig till sist anmäla de statsråd som tillsammans
            med mig ingår i regeringen.
          </note>
          <note>
            Statsråd i Statsrådsberedningen är Hans Dahlgren.
          </note>
          <note>
            Statsråd och chef för Justitiedepartementet är Morgan Johansson.
            Statsråd i Justitiedepartementet är också Anders Ygeman.
          </note>
          <note>
            Statsråd och chef för Utrikesdepartementet är Ann Linde. Statsråd
            i Utrikesdepartementet är även Anna Hallberg och Matilda Ernkrans.
          </note>
          <note>
            Statsråd och chef för Försvarsdepartementet är Peter Hultqvist.
          </note>
          <note>
            Statsråd och chef för Socialdepartementet är Lena Hallengren.
            Statsråd i Socialdepartementet är vidare Ardalan Shekarabi.
          </note>
          <note>
            Statsråd och chef för Finansdepartementet är Mikael Damberg.
            Statsråd i Finansdepartementet är också Max Elger och Ida Karkiainen.
          </note>
          <note>
            Statsråd och chef för Utbildningsdepartementet är Anna Ekström.
            Statsråd i Utbildningsdepartementet är även Lina Axelsson Kihlbom.
          </note>
          <note>
            Statsråd och chef för Miljödepartementet är Annika Strandhäll.
          </note>
          <note>
            Statsråd och chef för Näringsdepartementet är Karl-Petter Thorwaldsson
            . Statsråd i Näringsdepartementet är vidare Anna-Caren Sätherberg.
          </note>
          <note>
            Statsråd och chef för Kulturdepartementet är Jeanette Gustafsdotter
            .
          </note>
          <note>
            Statsråd och chef för Arbetsmarknadsdepartementet är Eva Nordmark.
            Statsråd i Arbetsmarknadsdepartementet är även Johan Danielsson.
          </note>
          <note>
            Statsråd och chef för Infrastrukturdepartementet är Tomas Eneroth.
            Statsråd i Infrastrukturdepartementet är också Khashayar Farmanbar
            .
          </note>
          <note>
            Riksdagen kommer på sedvanligt sätt att underrättas om departementsförändringarna.
          </note>
          <note>
            (Applåder)
          </note>
          <note>
            § 3 Justering av protokoll
          </note>
          <note>
            Protokollet för den 9 november justerades.
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2021/22:4285, 4295, 4299, 4310, 4316 och 4317 till utbildningsutskottet
          </note>
          <note>
            2021/22:4293, 4322, 4323, 4326 och 4327 till socialförsäkringsutskottet
          </note>
          <note>
            § 5 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Konstitutionsutskottets betänkande
          </note>
          <note>
            2021/22:KU1 Utgiftsområde 1 Rikets styrelse
          </note>
          <note>
            Skatteutskottets betänkanden
          </note>
          <note>
            2021/22:SkU5 Komplettering av den utvidgade fåmansföretagsdefinitio
            ­ nen
          </note>
          <note>
            2021/22:SkU6 Ändrat alkoholskattedirektiv och vissa andra ändringar
          </note>
          <note>
            2021/22:SkU8 Nya mervärdesskatteregler om vissa förvärv som görs
            av EU-organ med anledning av covid-19-pandemin
          </note>
          <note>
            Utbildningsutskottets betänkande
          </note>
          <note>
            2021/22:UbU4 Överlåtelse av förvaltningsuppgift till Internationella
            sjöfartsorganisationen att genom Världssjöfartsuniversitetet utfärda
            examina
          </note>
          <note>
            Finansutskottets betänkande
          </note>
          <note>
            2021/22:FiU15 Lagstiftningsåtgärder med anledning av EU:s gröna
            taxonomiförordning
          </note>
          <note>
            Civilutskottets betänkande
          </note>
          <note>
            2021/22:CU1 Utgiftsområde 18 Samhällsplanering, bostadsförsörjning
            och byggande samt konsumentpolitik
          </note>
          <note>
            Trafikutskottets betänkande
          </note>
          <note>
            2021/22:TU4 Det nationella basutbudet av flygplatser
          </note>
          <note>
            § 6 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2021/22:65 En ytterligare förlängning av anståndstiden för att
            möjliggöra avbetalning av tillfälliga anstånd
          </note>
          <note>
            Motioner
          </note>
          <note>
            med anledning av skr. 2021/22:43 Riksrevisionens rapport om statens
            subventionering av läkemedel
          </note>
          <note>
            2021/22:4321 av Waltersson Grönvall m.fl. (M)
          </note>
          <note>
            2021/22:4324 av Pia Steensland m.fl. (KD)
          </note>
          <note>
            2021/22:4325 av Barbro Westerholm m.fl. (L)
          </note>
          <note>
            Utrikesutskottets betänkande
          </note>
          <note>
            2021/22:UU1 Utgiftsområde 5 Internationell samverkan
          </note>
          <note>
            § 7 Anmälan om uteblivet svar på skriftlig fråga
          </note>
          <note>
            Talmannen anmälde att följande skriftliga fråga inte skulle besvaras:
          </note>
          <note>
            2021/22:382 Kraftigt ökade matpriser
          </note>
          <note>
            av Björn Söder (SD)
          </note>
          <note>
            till n äringsminister Ibrahim Baylan (S)
          </note>
          <note>
            § 8 Kammaren åtskildes kl. 10.15.
          </note>
          <note>
            Sammanträdet leddes av talmannen .
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Regeringsförklaring
          </note>
          <note>
            Anf. 1 Statsminister MAGDALENA ANDERSSON (S)
          </note>
          <note>
            § 2 Anmälan om utsedda statsråd
          </note>
          <note>
            Anf. 2 Statsminister MAGDALENA ANDERSSON (S)
          </note>
          <note>
            § 3 Justering av protokoll
          </note>
          <note>
            § 4 Ärenden för hänvisning till utskott
          </note>
          <note>
            § 5 Ärenden för bordläggning
          </note>
          <note>
            § 6 Bordläggning
          </note>
          <note>
            § 7 Anmälan om uteblivet svar på skriftlig fråga
          </note>
          <note>
            § 8 Kammaren åtskildes kl. 10.15.
          </note>
          <note>
            Tryck: Elanders Sverige AB, Vällingby 2022
          </note>
        </div>
      </body>
    </text>
  </TEI>
</teiCorpus>
