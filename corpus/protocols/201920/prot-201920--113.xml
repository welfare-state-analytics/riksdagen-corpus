<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201920</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201920</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--113</head>
          <docDate when="2020-04-28">2020-04-28</docDate>
        </div>
      </front>
      <body>
        <div>
          <note>
            § 1 Återrapportering från informellt möte med EU:s stats- och
            regeringschefer
          </note>
          <note type="speaker">
            Anf. 1 Statsminister STEFAN LÖFVEN (S):
          </note>
          <note>
            Fru talman! I torsdags träffades vi åter i kretsen av EU:s stats-
            och regeringschefer över en videolänk för att diskutera hanteringen
            av coronakrisen.
          </note>
          <note>
            Coronaepidemin har ju slagit till mot hela Europa. Några länder
            är värre utsatta än andra, men å andra sidan har vi inte sett
            slutet ännu. Våra ekonomier drabbas hårt, och prognoserna pekar
            mot nedgångar av historiska mått. Under krisen har samarbetet
            och solidariteten i EU prövats. Det har varit brist på skyddsmateriel
            och medicinsk utrustning på många håll, vilket har gjort det svårare
            att omfördela och bistå varandra.
          </note>
          <note>
            Fru talman! Ett välfungerande EU är avgörande för svensk ekonomi,
            för våra jobb och för vår välfärd. Med ett sammanhållet och handlingskraftigt
            EU kan vi bekämpa klimatförändringarna mer effektivt och vara
            en stark röst för demokrati och jämlikhet internationellt. Därför
            har reger ­ ingen arbetat för att den inre marknaden ska fungera
            också under krisen. Vi har drivit på för att vi gemensamt inom
            EU ska förbereda oss för att, när situationen så medger, kunna
            återgå till normalt fungerande ekonomier.
          </note>
          <note>
            EU har redan vidtagit åtgärder för att stötta medlemsländerna
            ekonomiskt och för att få de ekonomiska hjulen att snurra igen.
            Finansminis ­ trarna kunde till exempel den 9 april enas om ett
            historiskt krispaket med insatser riktade till företag, löntagare
            och också länder. Motsvarande nästan 6 000 miljarder kronor sätts
            in, inte minst för att stötta de länder som drabbats värst. Det
            här är åtgärder som saknar motstycke.
          </note>
          <note>
            Finansministrarna kom också överens om att arbeta vidare med
            en återhämtningsfond men ville här få ytterligare vägledning från
            stats- och regeringscheferna. Det var därför i huvudsak den frågan
            som avhandlades på vårt möte i torsdags.
          </note>
          <note>
            Mötet föregicks av en livlig, i många delar offentlig, diskussion
            om just återhämtningsfonden. Vissa menar att grunden ska utgöras
            av en gemensam skuldsättning, där medlemsstaterna fullt ut garanterar
            varandras skulder. De vill dessutom att fonden ska ge bidrag i
            stället för lån. Andra delar vår uppfattning och motsätter sig
            starkt en sådan gemensam skuldsättning och vill att fonden baseras
            på lån och inte bidrag.
          </note>
          <note>
            Vid mötet antogs inte några gemensamma slutsatser, utan medlemsstaterna
            upprepade i stor utsträckning redan kända ståndpunkter. För att
            kom ­ ma vidare enades vi i stället om att kommissionen nu först
            och främst ska kartlägga vilka behov som faktiskt finns, både
            geografiskt och sektorsvis, och därefter inom kort komma med ett
            konkret förslag.
          </note>
          <note>
            Jag framförde tillsammans med våra likasinnade länder, alltså
            Danmark, Österrike och Nederländerna, de krav som vi ställer på
            den här fonden. Den ska vara begränsad i både tid och omfång,
            det ska vara lån och inte bidrag och den ska leva upp till högt
            ställda krav på effektivitet och återbetalning från låntagare.
          </note>
          <note>
            Jag och många andra betonade också vikten av att bygga vidare
            och respektera den inre marknaden. Det är den som är nyckeln för
            att våra ekonomier ska fungera. Inga räddningspaket eller fonder
            i världen kan ersätta att varor och tjänster kan flöda fritt i
            EU.
          </note>
          <note>
            Fru talman! Kommissionen kommer nu, som sagt, att ta fram ett
            för ­ slag som enligt uppgift ska presenteras den 6 maj. Samma
            dag ska också ett reviderat förslag till långtidsbudget presenteras.
            Vi kom också överens om att finansministrarnas krispaket, som
            jag nämnde tidigare, ska genom ­ föras till den 1 juni. Slutligen
            gav vi stöd till den strategi för att lyfta de nationella restriktionerna
            och den vägkarta för återhämtning som tidigare har presenterats.
            Vid mötet informerade också det kroatiska ordförande ­ skapet
            om att det informella toppmötet med länderna på västra Balkan
            kommer att äga rum som planerat den 6 maj. Även det mötet blir
            via video ­ länk.
          </note>
          <note>
            Fru talman! Det är viktigt att EU står enat i att hantera krisen
            och naturligtvis att hjälpa de värst drabbade länderna. Sverige
            ska fortsätta att göra sitt för att bidra till sammanhållningen
            inom EU. För att komma ur krisen och för att EU-samarbetet på
            sikt ska stärkas kommer regeringen att driva på för att den inre
            marknaden ska fungera så bra som möjligt och vidareutvecklas,
            att EU:s krishanteringssystem utvecklas så att vi kan klara kommande
            kriser på ett bättre sätt och att EU:s röst i världen stärks.
            Vi står starkare tillsammans. Ett EU som fungerar är, som sagt
            var, helt avgörande för den svenska ekonomin, för jobben, för
            välfärden men också för säkerheten och klimatet.
          </note>
          <note>
            Med detta avslutar jag återrapporten från torsdagens möte.
          </note>
          <note type="speaker">
            Anf. 2 JESSIKA ROSWALL (M):
          </note>
          <note>
            Fru talman! Tack, statsministern, för återrapporten!
          </note>
          <note>
            Vi är ju fortfarande mitt uppe i pandemin och kan bara skönja
            vad krisen kommer att få för effekter. I första hand handlar det
            fortfarande om att stoppa spridningen såklart.
          </note>
          <note>
            Tyvärr har vi sett i den här krisen att många länder inte har
            reagerat så sunt som vi tycker att de borde göra. Tio länder inom
            EU har fortfarande handelshinder, och det är helt oacceptabelt.
            Vi har också sett en oroande utveckling i flera länder. Jag tänker
            på Ungern och Polen, som inte respekterar våra grundläggande värderingar.
          </note>
          <note>
            Det var inte för inte som jag, ordföranden i EU-nämnden, Åsa
            Westlund, och även förste vice ordföranden, Annika Qarlsson, på
            det öppna sammanträdet förra veckan använde ord som provocerande
            och direkt stötande. Jag förstår att det här mötet i Europeiska
            rådet till stor del handlade om ekonomiska frågor. Men vi får
            inte glömma att reagera och agera mot handelshinder och mot de
            länder som tar tillfället i akt att inte respektera rättsstatens
            principer.
          </note>
          <note>
            Med detta sagt låter det ändå som att det här mötet förflöt ganska
            lugnt. Men låt oss vara ärliga med att de nästkommande mötena
            kanske inte kommer att vara lika lugna. Mycket av det som rapporterades
            var kring återhämtningsfonden. Rätt hanterad hoppas jag verkligen
            att den kommer att ge effekt, men man kan ju vara orolig över
            att det inte blir så.
          </note>
          <note>
            EU är viktigt för svensk ekonomi. Vi är beroende av EU och att
            det fungerar, och det är bra att vi har en gemensam plan. Men
            vi måste också påminna om att Sverige har sparat i ladorna för
            att klara sådana här kriser, och det har inte alla andra gjort.
          </note>
          <note>
            Nu sa statsministern att det handlade om att ta ytterligare vägledning
            när han lyssnade runt på vad de andra statscheferna sa. Men jag
            undrar vad bedömningen är från Sverige. Kommer återhämtningsfonden
            att gynna också Sverige eller kommer den att vara dålig? Sedan
            talas det väldigt mycket om hur stor den är och hur mycket pengar
            det handlar om, men vad är Sveriges linje när det gäller vad den
            kommer att innehålla?
          </note>
          <note type="speaker">
            Anf. 3 Statsminister STEFAN LÖFVEN (S):
          </note>
          <note>
            Fru talman! Jag delar först och främst uppfattningen att det
            vi alla jobbar med är hur man hindrar smittan så mycket som det
            någonsin går, men det får inte innebära de handelshinder som vi
            har sett och får inte innebära överträdelser av värderingar. Det
            är frågor där Sverige hela tiden är på. Vi är nog ett av de mest
            aktiva länderna för att ta bort införda handelshinder. Som nämndes
            är det ett tiotal som har handelshinder kvar.
          </note>
          <note>
            Vi har lyckats bilateralt, inte minst vad gäller transporter
            från Tyskland och Frankrike men det är ju enstaka fall. Vi behöver
            göra mer för att se till att den inre marknaden fungerar. Som
            jag sa i återrapporten är det där tyngdpunkten ligger för vårt
            samarbete, inte på enstaka paket.
          </note>
          <note>
            Likaså vad gäller värderingarna stöder Sverige kommissionen fullt
            ut i de undersökningar som man gör och i de positioner som EU
            faktiskt ska stå för på riktigt. Det sätt på vilket länder agerar
            ibland måste påtalas, och det måste finnas en gräns.
          </note>
          <note>
            Det gäller också i diskussionen om den framtida långtidsbudgeten.
            Vi har från första början fört fram linjen att det också handlar
            om att stå upp för EU:s värderingar. Ska man ta emot stöd från
            EU får man lov att stå upp för våra värderingar.
          </note>
          <note>
            Vad gäller återhämtningsfonden delar jag uppfattningen att det
            är nu det svåra börjar. Nu antogs inga slutsatser, men som jag
            sa i återrapporten är det många som menar att detta ska vara bidrag,
            inte lån. Vi menar precis tvärtom. De krav som vi har ställt är
            som sagt att fonden måste vara begränsad i tid och omfång och
            naturligtvis tillgänglig för alla. Sedan är det också bra om inga
            länder i EU får stora ekonomiska problem, för det skulle också
            drabba Sverige.
          </note>
          <note type="speaker">
            Anf. 4 JESSIKA ROSWALL (M):
          </note>
          <note>
            Fru talman! Tack, statsministern, för svaret!
          </note>
          <note>
            Churchill sa ju: Never waste a good crisis. Låt oss hoppas att
            det kommer att bli det. Statsministern nämnde långtidsbudgeten,
            och jag hoppas att detta kommer att leda till en modern budget
            och förhoppningsvis också en djupare inre marknad – jag är kanske
            inte alltför hoppfull, men jag hoppas det.
          </note>
          <note>
            Vid det öppna mötet förra veckan lyfte jag upp strategin att
            lyfta restriktionerna med anledning av covid-19, och det gjorde
            också statsminis ­ tern alldeles nyss. Jag tog också upp vikten
            av att vi har ett gemensamt uppdrag att samla data och öka antalet
            tester. Här är Sverige, som jag också sa då, sämst i Norden.
          </note>
          <note>
            Nu sa statsministern att det fanns ett stöd för ”roadmappen”,
            men hur gick diskussionen? Och vad sa Sverige kring att vi också
            skulle ta vårt ansvar och öka antalet tester? Det behöver vi göra
            för att kunna släppa restriktionerna och ha en plan för det.
          </note>
          <note type="speaker">
            Anf. 5 Statsminister STEFAN LÖFVEN (S):
          </note>
          <note>
            Fru talman! När det först gäller diskussionen om MFF driver vi
            på för att se till att vi får en modernare budget. Nu har vi dock
            ett helt nytt narrativ i och med krisen, och det blir nog en förnyad
            diskussion om det. Vi står dock fast vid precis den ordning vi
            har.
          </note>
          <note>
            När det gäller att lyfta restriktionerna kring covid-19 tar ”roadmappen”
            fasta på bland annat det: Det ska utgå från det epidemiologiska
            perspektivet, och man ska göra det koordinerat. Det innebär också
            att titta på vad sjukvårdens resurser faktiskt klarar av när man
            lyfter den här typen av restriktioner. I det ingår också testningen,
            och det är därför vi har detta uppdrag liggande på myndigheten:
            att se till att testerna ökar successivt så att vi kommer upp
            i en rejäl volym. Naturligtvis ska vi göra vår del.
          </note>
          <note type="speaker">
            Anf. 6 LUDVIG ASPLING (SD):
          </note>
          <note>
            Fru talman! Under den här krisen har statsministern ofta, med
            all rätt, påpekat att andra medlemsstater inte följer unionens
            regler. Jag skulle vilja ställa en kort fråga om det ur ett lite
            bredare perspektiv.
          </note>
          <note>
            Artikel 123 i fördraget, den så kallade no bailout-regeln, stadgar
            att unionen aldrig ska överta skuld från medlemsstaterna och artikel
            125 att Europeiska centralbanken inte ska köpa obligationer från
            desamma. Under finanskrisen 2008 bestämde man sig dock för att
            strunta i dessa regler och lånade gemensamt upp tusentals miljarder
            kronor för att hjälpa bland annat Grekland.
          </note>
          <note>
            Artikel 126 reglerar det som kallas excessive deficit procedure,
            vilket ska hindra att euroländerna får för stora underskott och
            statsskulder. Reglerna har aldrig använts mot något land, trots
            att ett antal stater strider mot dem systematiskt.
          </note>
          <note>
            Artikel 8 i Schengenkodexen stadgar att medlemsstaterna ska kontrollera
            vilka som passerar den yttre gränsen och artikel 9 i Eurodacförordningen
            att de ska ta fingeravtryck på asylsökande. Under migrationskrisen
            2015 valde flera länder att strunta i detta.
          </note>
          <note>
            Artikel 2 i procedurförordningen stadgar att medlemsstaterna
            måste låta asylsökande passera den yttre gränsen. När effekterna
            av denna uppen ­ bart helt vansinniga regel blev omöjliga att
            förneka gav unionen nyligen sitt tysta medgivande till Grekland
            att strunta i regeln.
          </note>
          <note>
            Artikel 28 i fördraget stadgar den fria rörligheten för varor.
            Nyligen har dock ett antal länder valt att strunta i den eftersom
            man inte vill dela med sig av sjukvårdsutrustning.
          </note>
          <note>
            Min fråga till statsministern är därför denna: Den rådande politiska
            kulturen inom EU är sådan att man ser regler som valfria. Detta
            är alltså ingenting nytt. Kulturen har byggts upp av de partier
            som har och har haft makten, det vill säga Socialdemokraterna
            och Europeiska folkpartiet. Anser statsministern mot bakgrund
            av detta att hans parti och hans partigrupp kunde ha gjort mer
            för att motverka denna kultur tidigare?
          </note>
          <note type="speaker">
            Anf. 7 Statsminister STEFAN LÖFVEN (S):
          </note>
          <note>
            Fru talman! Nu var detta inte uppe till diskussion. Jag har en
            återrapport från det senaste mötet med EU:s regerings- och statschefer.
          </note>
          <note>
            Vad gäller gemensam skuldsättning driver vi linjen att det inte
            ska vara någon gemensam skuldsättning. Det är fel incitament.
            Det är mot fördraget, menar vi. Det fråntar de nationella parlamenten
            deras beslutandemakt och befogenhet, och det ska vi inte göra.
            Varken gemensamma obligatio ­ ner eller gemensam skuldsättning
            är aktuellt för vår del. Jag tror också att det är det som de
            flesta nu ser: Det blir ingen sådan mekanism. Motståndet är för
            stort.
          </note>
          <note>
            Det diskussionen nog kommer att handla om nu är huruvida det
            ska vara lån eller bidrag från återhämtningsfonden. Där tror jag
            att den stora principiella diskussionen kommer att hamna, och
            den kommer att vara nog så svår. Det är därför vi bygger upp ett
            tätt samarbete med i första hand Österrike, Nederländerna och
            Danmark. Vi kommer att vilja bredda den gruppen för att fler ska
            stödja linjen att det i första hand är lån och inte bidrag vi
            ska ge från fonden och att de måste kunna komma alla till del.
          </note>
          <note>
            Men vi måste också se detta, som jag sa tidigare, inte bara som
            en fond som ska hjälpa andra. Om vi ser till att ha ett ekonomiskt
            stabilt EU kommer också Sverige väl ut ur det. Sverige skulle
            förlora enormt mycket på att ha ett instabilt EU där några länder
            kommer i rejäl kläm och får svårigheter.
          </note>
          <note>
            Vi ska komma ihåg att ungefär 70 procent av vår export går till
            denna marknad. Vi är helt beroende av den. Detta är en blandning,
            en balans mellan hjälp och självhjälp, med de restriktioner som
            vi har satt upp. Det tänker vi fortsätta att driva.
          </note>
          <note type="speaker">
            Anf. 8 LUDVIG ASPLING (SD):
          </note>
          <note>
            Fru talman! Jag är helt enig om att gemensam skuldsättning strider
            mot fördraget. Det har dock inte stoppat unionen förut. Det var
            det som var poängen med mitt första inlägg.
          </note>
          <note>
            Angående fonden har von der Leyen tydligen uttalat sig ungefär
            så här: Den ska bestå av en sund balans mellan bidrag och lån.
            Detta är någonting som vi tycker borde vara uteslutet. Om det
            ska bli några pengar ska det bli lån. Det ska handla om strikta
            villkor, och de ska betalas tillbaka vid någon tidpunkt.
          </note>
          <note>
            Eftersom budgeten och fonden tydligen ska antas i ett sjok innebär
            väl det rimligtvis att statsministern borde ha vetorätt mot detta.
            Jag kan ha fel, men vi har ju inte fått all information. Kan statsministern
            här och nu garantera att han, om han får möjlighet att lägga ett
            veto, kommer att stoppa ett förslag som innebär att ett litet
            land som Sverige ska betala ut bidrag till större länder som Italien
            och Spanien?
          </note>
          <note type="speaker">
            Anf. 9 Statsminister STEFAN LÖFVEN (S):
          </note>
          <note>
            Fru talman! Nu har vi gett kommissionen i uppdrag att först göra
            en inventering och en analys av vilka behov det finns, både sektoriellt
            och geografiskt, och vad det skulle motivera för förslag. Vi är
            alltså inte ens i närheten av att få något förslag. Men som jag
            har sagt tidigare: Det vi driver hela tiden tillsammans med likasinnade
            – och den kretsen vill vi utöka – är att vi inte ska ha gemensam
            skuldsättning och att det som lämnas från fonden ska vara lån
            och inte bidrag.
          </note>
          <note type="speaker">
            Anf. 10 JONAS SJÖSTEDT (V):
          </note>
          <note>
            Fru talman! Tack, statsminister Löfven, för föredragningen!
          </note>
          <note>
            Den konflikt vi nu ser utspela sig i Europeiska rådet speglar
            den konflikt som funnits i eurogruppen innan den hamnade hos samtliga
            EU-länder. Den handlar i grunden om möjligheten att utfärda coronaobligationer
            eller ta upp gemensam skuldsättning. Den handlar också om möjligheten
            att ge direkta bidrag.
          </note>
          <note>
            Jag och Vänsterpartiet menar att den diskussionen i första hand
            hör hemma bland euroländerna. Det är inte så konstigt om ett område
            med gemensam valuta och gemensam penningpolitik har en gemensam
            upplåning och att man går vidare med ekonomisk integration. Men
            svenska folket har ju i folkomröstning valt att avstå från gemensam
            valuta. Där bör en tydlig gräns ta vid.
          </note>
          <note>
            Däremot tycker jag att EU kan göra mycket mer, och det kanske
            främsta instrumentet för det utöver budgeten är Europeiska investeringsbanken
            , som har mycket muskler och möjlighet att tidigarelägga projekt,
            sätta igång stora klimatinvesteringar och ge förmånliga villkor
            både till företag och till medlemsländer för att ta sig ur krisen.
            Där tycker jag att Sverige ska vara aktivt och förespråka en mycket
            expansiv politik.
          </note>
          <note>
            Möjligheterna att utvidga budgetens ramar är små. I stort sett
            alla medlemsländer, inte minst Sverige, kommer i framtiden att
            ha mindre pengar att skjuta till utöver det som ges i dag till
            EU.
          </note>
          <note>
            Jag tycker att det är viktigt att statsministern har en väldigt
            tydlig dialog med riksdagen innan man gör några som helst utfästelser,
            till exempel med den svenska statsbudgeten som grund, om att öka
            utgifterna inom ramen för olika program.
          </note>
          <note>
            Min fråga gäller dock utvecklingen i Ungern. Samtidigt som corona
            ­ krisen har fördjupats har Orbán passat på att sno åt sig ännu
            mer makt i Ungern. I dag klassificeras Ungern enligt en del studier
            som en icke-demo ­ krati. Min fråga till statsministern är: Kan
            vi tolerera att den här utveck ­ lingen i Ungern fortsätter utan
            att landet på sikt måste lämna Europeiska unionen?
          </note>
          <note type="speaker">
            Anf. 11 Statsminister STEFAN LÖFVEN (S):
          </note>
          <note>
            Fru talman! Konflikten när det gäller skuldsättningen är i första
            hand i eurogruppen, så är det. Men den andra stora och principiella
            frågan kommer nu att gälla lån eller bidrag från återhämtningsfonden.
            Det är den som vi har att vänta, och därför är det svåra diskussioner
            kvar.
          </note>
          <note>
            När det gäller EIB har vi med riksdagens godkännande sagt ja
            till att ingå i det paket som finansministrarna presenterade i
            den inkluderande eurogruppen, alltså inklusive dem som inte har
            euro som valuta. Sverige ingår i detta och står för en garanti,
            liksom vi gör när det gäller korttids ­ permitteringen. Där är
            vi med. Jag tycker att det är bra, för EIB har väldigt mycket
            att bidra med.
          </note>
          <note>
            Vad gäller budgeten står vi kvar vid samma uppfattning. Vi kan
            inte bara nu automatiskt öka den. Alla medlemsstater kommer att
            ha gigantiska åtaganden, och det visar sig också när man räknar
            ihop det att det är enorma summor för medlemsstaterna nu, och
            vi ska också sedan göra någonting tillsammans i EU.
          </note>
          <note>
            Som jag sa stöder vi helt och fullt kommissionen i arbetet när
            det gäller Ungern. Det gäller att stå upp för de värderingarna,
            och jag tänker inte spekulera i om ett land inte ska eller inte
            kan vara med. Men det måste finnas en gräns, enligt min uppfattning.
            Man kan inte bete sig hur som helst i en församling utan att stå
            upp för reglerna. Längre än så vill jag inte gå i spekulationen.
          </note>
          <note type="speaker">
            Anf. 12 JONAS SJÖSTEDT (V):
          </note>
          <note>
            Fru talman! Tack, statsministern, för svaret!
          </note>
          <note>
            Ja, det måste finnas en gräns för vad Ungern gör. Problemet är
            att Ungern hela tiden flyttar den gränsen i fel riktning och att
            EU hittills inte har valt att sätta hårt mot hårt med något större
            eftertryck.
          </note>
          <note>
            Det här påverkar oss på många sätt. Dels påverkar det hur EU
            fungerar, dels innebär det att ungerska ministrar sitter och stiftar
            lag som gäller i Sverige. De har rösträtt i ministerrådet och
            stiftar lagar som gäller här. Om det skulle vara så som rapporten
            från statsvetare visar att Ungern inte längre kan ses som en demokrati
            är det rimligen ett stort problem. Om ett land som vi inte riktigt
            ser som en demokrati stiftar lagar som gäller i vårt land är det
            ett problem. Det är det man gör i EU:s ministerråd. Någonstans
            där går gränsen för när det inte går att dela beslutsmakt längre.
          </note>
          <note>
            Min fråga till statsministern är: Anser statsministern att Ungern
            är en demokrati?
          </note>
          <note type="speaker">
            Anf. 13 Statsminister STEFAN LÖFVEN (S):
          </note>
          <note>
            Fru talman! När det gäller Ungern har vi varit väldigt tydliga
            med att i den kommande MFF:en finns möjlighet att dra gränsen.
            Om man ska ta emot stöd från det gemensamma EU får man faktiskt
            också leva upp till de värderingar som vi står för. Det är det
            som är gränsdragningen.
          </note>
          <note>
            Att man sitter i ministerrådet innebär inte per automatik att
            alla länders respektive ministrar, enskilda ministrar, bestämmer
            över andra, utan det gör man när man fattar beslut tillsammans.
            Det är det som kommer att avgöra. Men icke förty är det definitivt
            ett bekymmer om länder verkar i en riktning som inte står upp
            för våra värderingar, så är det.
          </note>
          <note>
            Återigen: Jag tänker inte gå längre än så i min spekulation.
            Det måste dock finnas gränser för vad en nation kan göra om den
            ska vara med i en förening.
          </note>
          <note type="speaker">
            Anf. 14 DÉSIRÉE PETHRUS (KD):
          </note>
          <note>
            Fru talman! Tack, statsministern, för återrapporten!
          </note>
          <note>
            På rådets möte fattades inga formella beslut, men ändå gav man
            EU ‑ kommissionen i uppdrag att återkomma kring den omdebatterade
            återhämtningsfonden. Den ska samordnas med långtidsbudgeten, och
            det känns helt nödvändigt och vettigt. Jag tycker också att det
            är bra att statsministern har varit tydlig med att återhämtningsfonden
            ska finansieras via lån och inte bidrag, liksom att storleken
            på fonden ska hållas tillbaka, att den ska vara begränsad i tid
            och att den ska leva upp till högt ställda krav på effektivitet
            och återbetalning. Den linjen stöder vi från Kristdemokraterna.
          </note>
          <note>
            På mycket kort tid har EU fattat beslut om flera olika paket
            som omfattar flera hundra miljarder euro. Det är naturligtvis
            viktigt att vi har bra kontrollsystem för det här. Vi är oroliga
            till exempel för att frågan om korttidspermitteringar och något
            liknande ett a-kassesystem ska komma på EU-nivå. Jag hoppas att
            statsministern delar synen att det inte får permanentas.
          </note>
          <note>
            Min fråga till statsministern är vad han nu anser är viktigast
            för Sveriges del när det gäller återhämtningsfonden. Vad är Sveriges
            strategi för att hålla storleken på fonden nere? Precis som vi
            i Sverige har risker för att insatser från staten missbrukas kan
            det också ske inom EU. Vilka kontrollfunktioner anser statsministern
            behöver tas fram på området för att motverka fusk och missbruk
            av de olika krispaketen?
          </note>
          <note type="speaker">
            Anf. 15 Statsminister STEFAN LÖFVEN (S):
          </note>
          <note>
            Fru talman! Det blev inget konkret beslut om just fonden. Vi
            tog ett beslut om att sjösätta finansministrarnas plan från tidigare
            i april – den om 540 miljarder euro. Det är helt korrekt att det
            är oerhört stora summor nu. Jag kan inte gå i god för det, men
            kommissionen har gjort en uppskattning om att vi nu är uppe i
            3 000 miljarder euro totalt när det gäller medlemsstater och det
            gemensamma. Det är hiskeliga summor. Det är svårt att förstå hur
            mycket det är – det är väldigt många nollor.
          </note>
          <note>
            Vad gäller återhämtningsfonden är vår utgångspunkt att den måste
            vara begränsad i omfång och också i tid. Vi har inte satt något
            exakt belopp. Alltifrån 500 miljarder euro till 1 500 miljarder
            euro h ar nämnts, så det finns stora summor i omlopp. Vi menar
            att vi bör hålla det nere, och man ska också se på helheten vad
            som faktiskt är gjort. Ibland låter det som att ingenting är gjort,
            men det är väldigt mycket gjort. Vi behöver göra mer, men man
            måste naturligtvis hålla igen.
          </note>
          <note>
            Det vi gör är att prata med så många som möjligt. Vi har en grupp,
            den nu kanske berömda F4-gruppen, the frugal four, men utöver
            det finns det också andra. Alla medlemsstater har ju sina egna
            åtaganden och sina egna ackord att göra. Vi talar naturligtvis
            med så många som möjligt.
          </note>
          <note>
            Vad gäller kontroll måste det råda effektivitet, och det är därför
            vi uttrycker det som vi gör. Det som ska på plats måste vara korrekt,
            men det ska också användas på ett korrekt sätt och naturligtvis
            redovisas på något bra sätt. Där har vi börjat, och så får vi
            ta det därifrån och utveckla det vartefter.
          </note>
          <note type="speaker">
            Anf. 16 DÉSIRÉE PETHRUS (KD):
          </note>
          <note>
            Fru talman! Tack, statsministern, för svaret!
          </note>
          <note>
            Det vore intressant att höra lite om huruvida det är nya institutioner
            eller de vanliga institutionerna för kontrollfunktioner inom EU
            som ska användas. Det kanske vi kan återkomma till.
          </note>
          <note>
            När det gäller långtidsbudgeten har vi ju varit överens om att
            den också har varit för omfattande. Samtidigt är det viktigt att
            den kanske görs annor ­ lunda. Man kanske behöver omprioritera
            i den. Det är ju rimligt.
          </note>
          <note>
            När man nu säger att den ska revideras undrar jag på vilket sätt
            statsministern anser att långtidsbudgeten behöver förändras. Kommer
            statsministern att fortsätta verka för en budgetrestriktiv linje
            i enlighet med 1 procent av EU-ländernas bni?
          </note>
          <note type="speaker">
            Anf. 17 Statsminister STEFAN LÖFVEN (S):
          </note>
          <note>
            Fru talman! När det gäller nya institutioner eller inte är ett
            av förslagen, det som kommissionen föreslår, att man ska hantera
            det via strukturer som redan finns, exempelvis för långtidsbudgeten.
            Där finns redan mekanis ­ mer, regelverk och infrastruktur på
            plats. När man gör på det sättet får man dock se upp så att det
            inte bara kommer att handla om budgeten. Då kan man lätt hamna
            i att det enbart blir bidrag. Den balansen måste hållas. Vi vill
            hålla kvar vid att det ska vara lån och inte bidrag.
          </note>
          <note>
            I fråga om budgeten som sådan behöver vi titta på vilken omprioritering
            som behöver göras utifrån att vi de facto har ett nytt narrativ.
            Det har alla medlemsstater. En möjlig variant är att ha en som
            är större tidigare och mindre längre fram i tid. Det är en variant.
            Men också fördelning mellan olika poster går att göra, utifrån
            den situation vi faktiskt är i.
          </note>
          <note type="speaker">
            Anf. 18 FREDRIK MALM (L):
          </note>
          <note>
            Fru talman! Tack, statsministern, för återrapporteringen!
          </note>
          <note>
            Det kommer nya kriser hela tiden. Det har varit finansiella kriser,
            Grek ­ landskriser, bolånekriser och migrationskriser. Och nu
            har vi denna pan ­ demi. I Europeiska unionen innebär det att
            stats- och regeringscheferna och kommissionen på olika sätt måste
            hantera den här krisen. Nya typer av mekanismer, institutioner
            och så vidare skapas.
          </note>
          <note>
            Man kan tänka sig att det är det som nu sker med denna fond.
            Då tycker jag som liberal och anhängare av marknadsekonomi att
            det är viktigt att länder som Sverige ska vara väldigt tydliga,
            bland annat med att lån och inte bidrag ska vara principen och
            med att en sådan fond ska vara tidsbestämd så att den inte blir
            flytande och lever kvar under lång tid.
          </note>
          <note>
            Fru talman! Det är också viktigt att man ser att det finns länder
            som kan använda pandemin för att genomföra drakoniska inskränkningar
            och ge regeringar och statschefer närmast diktatoriska befogenheter.
            Det har vi sett i Ungern.
          </note>
          <note>
            Frågan är om man kan få det finansierat från den här fonden.
            Det blir jättemärkligt om EU ska bygga upp en stor stödfond och
            om den sedan ska betala ut pengar till en medlemsstat som under
            skydd av det här håller på att utvecklas till diktatur. Jag skulle
            vilja få ett svar från statsministern på om det kan ske.
          </note>
          <note>
            Liberalerna menar också att man måste vara tydlig med att de
            länder som har infört handelshinder nu måste ta bort dem. Det
            bör också villkoras mot att få ut betalningar framöver.
          </note>
          <note type="speaker">
            Anf. 19 Statsminister STEFAN LÖFVEN (S):
          </note>
          <note>
            Fru talman! Vad gäller kriser och eventuella regelbundna nya
            institu ­ tioner är kommissionens inriktning när det gäller återhämtningsfonden,
            recovery fund , att hanteringen ska ske inom ramen för befintliga
            struktur ­ er. Då kan vi också komma igång snabbare eftersom regelverk,
            mekanism ­ er och allt det redan finns på plats.
          </note>
          <note>
            Som jag sa i förra inlägget måste vi dock, om man bara hanterar
            det inom budgeten, se upp så att tyngdpunkten inte hamnar på bidrag
            i stället för lån. Vår inriktning är, precis som Fredrik Malm
            säger, att det ska vara lån, tidsbestämt och begränsat på olika
            sätt.
          </note>
          <note>
            Vi ser också att det finns krafter som vill använda pandemin
            för att uppnå något annat än det som är i enlighet med EU:s värderingar.
            Det är klart att de här pengarna inte är till för det. Kommissionen
            har nu fått i uppdrag att ta fram en översikt av behovet, som
            är både geografiskt och sektoriellt, alltså utifrån hur olika
            sektorer har drabbats och vilka behov av stöd det kan komma att
            innebära. Därför har vi också uttryckt kravet på effektivitet
            i den här fonden. Det inbegriper att man inte bryter mot unionens
            värderingar.
          </note>
          <note>
            Det närmare regelverket måste tas fram. Nu är det bara inventering.
            Därefter ska kommissionen komma med ett förslag. Då får vi hålla
            ögonen på detta, så att det blir en fond som faktiskt gör nytta.
          </note>
          <note>
            Vi ska, återigen, komma ihåg att det är viktigt att EU fungerar
            ekonomiskt men också värderingsmässigt.
          </note>
          <note type="speaker">
            Anf. 20 FREDRIK MALM (L):
          </note>
          <note>
            Fru talman! Tack, statsministern, för svaret!
          </note>
          <note>
            Frågan om till exempel Ungerns utveckling blir ännu mer delikat
            om återhämtningsfonden ska jackas in i de ordinarie strukturerna
            i EU. Risken är att man får längre perspektiv och att det inte
            bara är något kort för att hantera just den kris som vi befinner
            oss i nu.
          </note>
          <note>
            Om jag inte har fel har nu fler än var tredje medlemsstat infört
            begränsningar av den fria rörligheten i EU. Det är ju handelshinder.
            Ingen fond i världen kommer att kunna parera att handelsflödena
            minskar så mycket. Man måste kunna använda de här verktygen till
            att pressa de länderna att rulla tillbaka de inskränkningar av
            frihandeln som de har gjort.
          </note>
          <note type="speaker">
            Anf. 21 Statsminister STEFAN LÖFVEN (S):
          </note>
          <note>
            Fru talman! Jag delar helt den uppfattningen. Jag tror också
            att jag sa i inledningen att inga fonder eller paket i världen
            kan väga upp för det som är kärnan här, att kunna ha fritt flöde
            av varor och tjänster, människor och kapital. Det är själva kärnan,
            och det som måste fungera. Gör det inte det kommer vi nog att
            få besluta om många paket för att det ska vägas upp. Det är vår
            poäng och kärnan i vårt resonemang. Det är också därför vi talar
            om att det är tillfälliga lösningar. Vi ska tillbaka till att
            ha en inre marknad.
          </note>
          <note>
            D et kan dock vara på det sättet att en del länder har lagliga
            restriktioner för sin export – det kan jag inte alltid gå i god
            för. Men det som inte fungerar och som inte är i enlighet med
            stadgar, lagar och regler måste bort.
          </note>
          <note type="speaker">
            Anf. 22 ÅSA WESTLUND (S):
          </note>
          <note>
            Fru talman! Tack, statsministern, för återrapporten!
          </note>
          <note>
            Jag vill framför allt ge mitt stöd för den linje som statsministern
            före ­ träder. Det är ingen enkel balansgång vi ska gå här.
          </note>
          <note>
            Det är viktigt för Sverige att värna det europeiska samarbetet,
            som är under hård press till följd av den här krisen. Det är viktigt
            för att värna det demokratiska inflytandet på vår kontinent. Det
            är viktigt för att vi tillsammans ska ha en stark ekonomi. Det
            är också viktigt för att vi tillsammans ska klara av de klimat-
            och miljöutmaningar som vi står inför.
          </note>
          <note>
            Samtidigt kan inte den stora lösningen vara att länder som Sverige,
            som har tagit ut en ganska hög skattesats från sina invånare,
            hanterat pengar varsamt och hushållat med dem nu ska skyffla i
            väg dem till länder som kanske har mycket lägre skattesatser och
            mycket sämre framförhållning. Jag tror att det skulle vara en
            farlig väg och på sikt också osolidariskt gentemot de löntagare
            som har bidragit till den svenska statskassan.
          </note>
          <note>
            Därför är det, som statsministern säger, viktigt att fokusera
            på det vi kan göra tillsammans för att komma ur detta, alltså
            på det vi ska göra och inte bara hantera det som om det skulle
            handla om att skyffla runt pengar. Det gör det nämligen inte.
            Det handlar, som många tidigare talare har varit inne på, om att
            öppna upp den inre marknaden och hitta sätt som gör att vi kan
            klara kommande kriser bättre framöver. Det handlar också om att
            ha gemensam beredskap och att samarbeta om ett vaccin.
          </note>
          <note>
            Det handlar såklart även om att återhämtningsplanen inte ska
            syfta till att ta oss tillbaka utan till att stärka oss inför
            framtiden genom att ta ett språng när det gäller klimatomställningen
            och digitaliseringen, så att vi blir mer konkurrenskraftiga tillsammans.
            I det arbetet kan en återhämtningsplan förhoppningsvis spela en
            viktig roll.
          </note>
          <note type="speaker">
            Anf. 23 Statsminister STEFAN LÖFVEN (S):
          </note>
          <note>
            Fru talman! Jag delar naturligtvis uppfattningen att samarbete
            är det viktiga. Det ekonomiska samarbetet är själva grunden. Sverige
            får ut otroligt mycket av detta samarbete. Men det som Åsa Westlund
            pekar på är också viktigt; det gäller demokrati, klimat och den
            typen av frågor.
          </note>
          <note>
            Jag delar också uppfattningen att klimatfrågan måste vara i centrum.
            Jag är glad att Ursula von der Leyen är tydlig med att hålla i
            the Green Deal. Det har inte blivit mindre viktigt av att den
            här krisen har kommit utan är av precis samma betydelse. Jag har
            sagt det tidigare: Det är där framtidens teknik, framtidens jobb
            och framtidens välfärd ligger. Vi ska också kunna berätta för
            våra barn att vi förstod vad som hände. Det är rätt.
          </note>
          <note>
            Jag tycker att det är rätt att ha ansatsen att vi inte ska tillbaka
            till det som var, utan vi ska vidare och framåt. Det ska vara
            offensivt. Detta kommer även att vara bra för medborgarna i Sverige.
          </note>
          <note>
            Det finns en diskussion om olika skattesatser och för den delen
            även olika pensionsåldrar. Några länder har betydligt färre människor
            som är ca 60 år och som är i arbete. Dessa skillnader är något
            vi påtalar. Det kan vara ett vägval som man har gjort, men det
            innebär inte per automatik att man ska få stöd från andra länder.
            Man har gjort sitt val.
          </note>
          <note>
            Likafullt finns här en balansgång. Detta är heller inte digitalt,
            utan det skiljer sig åt även bland de sydliga länderna. Exempelvis
            var Portugal för första gången sedan demokratins införande på
            väg att lägga fram en budget som var i balans – för första gången!
            Men då kom coronakrisen och det blir inte så. Man kan förstå att
            det naturligtvis finns en frustration även där. Vi påtalar dock
            detta, för man måste ta dessa faktorer i beaktande när man jämför
            länder och hur man ska ge stöd.
          </note>
          <note type="speaker">
            Anf. 24 ÅSA WESTLUND (S):
          </note>
          <note>
            Fru talman! Tack, statsministern, för svaret! Det finns en viktig
            dimen ­ sion att ha med sig utöver det vi redan har varit inne
            på i dag. Det handlar om vad som händer om länderna i EU inte
            ställer upp för varandra. Det kan ju vara så. Vi i EU-nämnden
            hade möjlighet att träffa grekiska företrä ­ dare långt innan
            covid-19-krisen bröt ut. Redan då sa deras företrädare: Om inte
            ni och andra delar av Europa kan ställa upp och ge oss lån finns
            andra aktörer i världen som är beredda att göra det, inte minst
            Kina. Hur skulle det gynna svenska intressen om sådana makter
            nu tog tillfället i akt att stärka sina positioner? Detta är viktigt
            att ha med sig.
          </note>
          <note>
            Jag vill även understryka att Sverige måste fortsätta att stå
            upp för rättsstatens principer, också i Ungerns fall.
          </note>
          <note type="speaker">
            Anf. 25 Statsminister STEFAN LÖFVEN (S):
          </note>
          <note>
            Fru talman! Det sista kan jag direkt hålla med om. Rättsstatens
            principer måste gälla.
          </note>
          <note>
            Det här var ett viktigt perspektiv: Vad händer om det inte fungerar
            och om det fallerar? Detta måste vi ta i beaktande. Men med det
            inte sagt att det är okej att man som medlemsstat kan bete sig
            hur man vill. Det är det inte.
          </note>
          <note>
            Det förhåller sig dock så att om vi inte har EU som plattform
            blir Sverige betydligt försvagat i den globala ekonomin. Det finns
            starka intressen som naturligtvis skulle vilja se ett rejält försvagat
            EU, eftersom det finns andra krafter i den globala ekonomin som
            då skulle ta för sig. Det skulle kunna få många olika effekter.
            Det kan få såväl ekonomiska som andra effekter, till exempel säkerhetspolitiska
            effekter. Det gäller att ha med detta i resonemanget, och det
            gör det hela till en icke helt lätt balansgång. Men vi måste klara
            även det.
          </note>
          <note type="speaker">
            Anf. 26 AMANDA PALMSTIERNA (MP):
          </note>
          <note>
            Fru talman! Tack, statsministern, för redogörelsen! Vi lever
            fortfaran ­ de i osäkra tider. Coronapandemin fortsätter alltjämt,
            och vi vet inte när vändningen kommer. Arbetet med att begränsa
            smittspridningen fortsätter liksom också för att göra insatser
            för sjukvård, arbetstagare och företag.
          </note>
          <note>
            Det är i detta läge viktigt att EU håller ihop och visar solidaritet.
            Det har inte fungerat prickfritt, men stora insatser har gjorts.
            Som statsminis ­ tern berättade har finansministrarna kommit överens
            om ett väldigt stort krispaket, upp till 540 miljarder euro. Vi
            talar om en enorm summa. Det handlar om livlinor till sjukvård,
            löntagare och företag. Med den återhämtningsfond som nu diskuteras
            blir summan än större, även om vi inte vet hur stor. Ursula von
            der Leyen har sagt att det eventuellt blir i storleksordningen
            biljon.
          </note>
          <note>
            Jag följa upp det jag tog upp i EU-nämnden före toppmötet. Jag
            underströk då att det är oerhört viktigt att återhämtningsfonder
            går till en green transition – en grön återuppbyggnad – till klimat
            och en cirkulär ekonomi. Våra ungdomar kan inte längre klimatstrejka
            på gator och torg. Men Greta Thunberg fortsätter alltjämt att
            leda klimatstrejken på distans och digitalt.
          </note>
          <note>
            Det är historiskt att man satsar så stora summor som finns i
            återhämtningsfonden. Vi har ett historiskt vägval att göra. Då
            kan vi inte köra i gamla hjulspår, något som även Åsa Westlund
            nämnde, utan vi behöver ta möjligheten nu att ta oss framåt genom
            att investera i ett både rättvist och klimatsmart samhälle. Vid
            ett möte i EU-nämnden nämnde statsministern att en majoritet av
            länderna går på samma linje. Men det har tidigare kommit oroväckande
            utspel.
          </note>
          <note>
            Jag vill därför ställa en fråga angående detta. Är medlemsstaterna
            tydligt överens om att redan nu trycka på för en inriktning mot
            klimat och grön återuppbyggnad?
          </note>
          <note type="speaker">
            Anf. 27 Statsminister STEFAN LÖFVEN (S):
          </note>
          <note>
            Fru talman! Jag delar uppfattningen om att solidariteten och
            samarbetet inte har fungerat hundraprocentigt. Men tack och lov
            har vi kunnat rätta till och korrigera saker. Det är fortfarande
            inte hundraprocentigt. Vi måste ligga på för att det ska bli det,
            eftersom det har så stor betydelse.
          </note>
          <note>
            Vad gäller återhämtningsfonden och även det totala har IMF tydligt
            sagt att det inte får vara för lite för sent. Det här måste komma
            in tidigt och vara tillräckligt. Jag tycker att de summor som
            jag har nämnt under återrapporteringen är rejäla.
          </note>
          <note>
            Återigen delar jag uppfattningen om en green transition. Detta
            måste vara en kärna i detta. Den omställning som vi ska göra har
            vi framför oss. Den kommer att innebära också väldigt stora möjligheter.
            Det handlar om investeringar i energisektorn, i transportsektorn,
            inom industrin och många andra olika sektorer. Där ska vi investera
            rätt och se till att vi får ned utsläppen rejält så att vi en
            vacker dag har nettonollutsläpp.
          </note>
          <note>
            Fortfarande uttalar några medlemsstater tvivel om en green deal.
            De menar att vi i stället borde ta paus, av någon för mig outgrundlig
            anledning. Det finns inte tid för någon paus, och det behövs heller
            inte. Diskussionen är alltså inte avslutad i detta avseende i
            så måtto att alla ställt sig upp och sagt ”ja, vi ska köra vidare”,
            utan vi kommer nog att få nöta på här ett tag till.
          </note>
          <note type="speaker">
            Anf. 28 AMANDA PALMSTIERNA (MP):
          </note>
          <note>
            Fru talman! Tack, statsministern, för att Sverige är en tydlig
            röst för den gröna omställningen i Europa!
          </note>
          <note>
            I mitt förra inlägg tog jag upp att det rör sig om stora summor
            för återhämtningsfonden. Länderna är inte överens om storleken
            eller vilka insatser det ska handla om, om det ska vara direkta
            stöd eller lån. Det är fortfarande lite oklart hur långtidsbudgeten
            ska förhålla sig till detta. Det är viktigt att Sverige håller
            fast vid sin restriktiva och ansvarsfulla hållning om att det
            ska vara lån före direkta bidrag och att pengarna används ansvarsfullt.
          </note>
          <note>
            Det är också väldigt viktigt att ställa tydliga villkor för dessa
            pengar. Det måste finnas en transparent uppföljning av medlen
            med tydliga villkor. Det ska inte vara tomma pengar, utan riktiga
            pengar till klimat och grön återuppbyggnad. Flera har även tagit
            upp demokrati. Det är otroligt viktigt att pengar inte går till
            länder som rundar demokratin i dessa svåra tider.
          </note>
          <note type="speaker">
            Anf. 29 Statsminister STEFAN LÖFVEN (S):
          </note>
          <note>
            Fru talman! Vi kommer att fortsätta att diskutera storleken på
            återhämtningsfonden. Som jag sa tidigare vad gällde lån eller
            bidrag menar vi att lån måste vara det rätta.
          </note>
          <note>
            Kopplingen till MFF kan man se på lite olika sätt. Vi fyra menar
            att det är viktigt att man måste kunna hålla isär dem. De kan
            operera tillsammans, men man måste veta vad det ena och det andra
            är. Och man måste definitivt veta respektive medlemsstats åtagande
            i båda delar. Det går därför inte att bara blanda ihop dem för
            då får man en summa som blir svår att hålla reda på. De måste
            hållas isär. De kan dock verka tillsammans på olika sätt. Detta
            är en av de frågor som måste diskuteras.
          </note>
          <note>
            Kommissionen har i uppdrag att återkomma med en analys och ett
            förslag. Sedan får vi ta det vidare därifrån.
          </note>
          <note>
            Återrapporteringen var härmed avslutad.
          </note>
          <note>
            § 2 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2019/20:160 till miljö- och jordbruksutskottet
          </note>
          <note>
            Motioner
          </note>
          <note>
            2019/20:3590, 3592, 3594 och 3598 till justitieutskottet
          </note>
          <note>
            2019/20:3591 och 3597 till arbetsmarknadsutskottet
          </note>
          <note>
            § 3 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkande
          </note>
          <note>
            2019/20:FiU23 Riksbankens förvaltning 2019
          </note>
          <note>
            Arbetsmarknadsutskottets betänkande
          </note>
          <note>
            2019/20:AU11 Riksrevisionens rapport om stöd till start av näringsverksamhet
            – långsiktiga effekter och Arbetsförmedlingens arbetssätt
          </note>
          <note>
            Justitieutskottets betänkanden
          </note>
          <note>
            2019/20:JuU15 Stärkt sekretesskydd för hotade personer och snabbare
            handläggning av vissa hyrestvister
          </note>
          <note>
            2019/20:JuU29 Våldsbrott och brottsoffer
          </note>
          <note>
            2019/20:JuU41 Inget grundavdrag vid bestämmande av brottsskadeersättning
          </note>
          <note>
            Socialutskottets betänkande
          </note>
          <note>
            2019/20:SoU8 Stöd till personer med funktionsnedsättning
          </note>
          <note>
            Socialförsäkringsutskottets betänkanden
          </note>
          <note>
            2019/20:SfU20 Migration och asylpolitik
          </note>
          <note>
            2019/20:SfU21 Anhöriginvandring
          </note>
          <note>
            2019/20:SfU22 Arbetskraftsinvandring
          </note>
          <note>
            Kulturutskottets betänkanden
          </note>
          <note>
            2019/20:KrU8 Civila samhället inklusive idrott och folkbildning
          </note>
          <note>
            2019/20:KrU10 Kultur för alla
          </note>
          <note>
            2019/20:KrU11 Frågor om film och public service
          </note>
          <note>
            Ajournering
          </note>
          <note>
            Kammaren beslutade kl. 15.19 på förslag av andre vice talmannen
            att ajournera sammanträdet till kl. 18.30.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 18.30.
          </note>
          <note>
            § 4 Bordläggning och beslut om förkortad motionstid
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2019/20:158 Senarelagt införande av nationell läkemedelslista
            och bastjänstgöring för läkare
          </note>
          <note>
            Kammaren biföll regeringens förslag att motionstiden för ovanstående
            proposition skulle förkortas till en dag.
          </note>
          <note>
            Miljö- och jordbruksutskottets betänkande
          </note>
          <note>
            2019/20: MJU18 Tillfällig åtgärd för att underlätta övergången
            till sommarbensin
          </note>
          <note>
            § 5 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 27 april
          </note>
          <note>
            2019/20:395 Fiskestopp på Skånekusten
          </note>
          <note>
            av Magnus Oscarsson (KD)
          </note>
          <note>
            till statsrådet Jennie Nilsson (S)
          </note>
          <note>
            § 6 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 27 april
          </note>
          <note>
            2019/20:1256 Situationen i Iran
          </note>
          <note>
            av Alexandra Anstrell (M)
          </note>
          <note>
            till utrikesminister Ann Linde (S)
          </note>
          <note>
            2019/20:1257 Morfin i stället för syrgas
          </note>
          <note>
            av Markus Wiechel (SD)
          </note>
          <note>
            till socialminister Lena Hallengren (S)
          </note>
          <note>
            2019/20:1258 Bredbandsutbyggnaden på landsbygden
          </note>
          <note>
            av Johan Hultberg (M)
          </note>
          <note>
            till statsrådet Anders Ygeman (S)
          </note>
          <note>
            2019/20:1259 Buffertkrav för svenska företagare
          </note>
          <note>
            av Lars Beckman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:1260 Sänkt arbetsgivaravgift
          </note>
          <note>
            av Lars Beckman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:1261 Arbetsgivares möjlighet att stödja företagare genom
            tidiga julklappar
          </note>
          <note>
            av Lars Beckman (M)
          </note>
          <note>
            till finansminister Magdalena Andersson (S)
          </note>
          <note>
            2019/20:1262 Svenska myndigheters utvisningsbeslut
          </note>
          <note>
            av Amineh Kakabaveh (-)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 7 Kammaren åtskildes kl. 18.30.
          </note>
          <note>
            Sammanträdet leddes av andre vice talmannen.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Återrapportering från informellt möte med EU:s stats- och
            regeringschefer
          </note>
          <note>
            Anf. 1 Statsminister STEFAN LÖFVEN (S)
          </note>
          <note>
            Anf. 2 JESSIKA ROSWALL (M)
          </note>
          <note>
            Anf. 3 Statsminister STEFAN LÖFVEN (S)
          </note>
          <note>
            Anf. 4 JESSIKA ROSWALL (M)
          </note>
          <note>
            Anf. 5 Statsminister STEFAN LÖFVEN (S)
          </note>
          <note>
            Anf. 6 LUDVIG ASPLING (SD)
          </note>
          <note>
            Anf. 7 Statsminister STEFAN LÖFVEN (S)
          </note>
          <note>
            Anf. 8 LUDVIG ASPLING (SD)
          </note>
          <note>
            Anf. 9 Statsminister STEFAN LÖFVEN (S)
          </note>
          <note>
            Anf. 10 JONAS SJÖSTEDT (V)
          </note>
          <note>
            Anf. 11 Statsminister STEFAN LÖFVEN (S)
          </note>
          <note>
            Anf. 12 JONAS SJÖSTEDT (V)
          </note>
          <note>
            Anf. 13 Statsminister STEFAN LÖFVEN (S)
          </note>
          <note>
            Anf. 14 DÉSIRÉE PETHRUS (KD)
          </note>
          <note>
            Anf. 15 Statsminister STEFAN LÖFVEN (S)
          </note>
          <note>
            Anf. 16 DÉSIRÉE PETHRUS (KD)
          </note>
          <note>
            Anf. 17 Statsminister STEFAN LÖFVEN (S)
          </note>
          <note>
            Anf. 18 FREDRIK MALM (L)
          </note>
          <note>
            Anf. 19 Statsminister STEFAN LÖFVEN (S)
          </note>
          <note>
            Anf. 20 FREDRIK MALM (L)
          </note>
          <note>
            Anf. 21 Statsminister STEFAN LÖFVEN (S)
          </note>
          <note>
            Anf. 22 ÅSA WESTLUND (S)
          </note>
          <note>
            Anf. 23 Statsminister STEFAN LÖFVEN (S)
          </note>
          <note>
            Anf. 24 ÅSA WESTLUND (S)
          </note>
          <note>
            Anf. 25 Statsminister STEFAN LÖFVEN (S)
          </note>
          <note>
            Anf. 26 AMANDA PALMSTIERNA (MP)
          </note>
          <note>
            Anf. 27 Statsminister STEFAN LÖFVEN (S)
          </note>
          <note>
            Anf. 28 AMANDA PALMSTIERNA (MP)
          </note>
          <note>
            Anf. 29 Statsminister STEFAN LÖFVEN (S)
          </note>
          <note>
            § 2 Ärenden för hänvisning till utskott
          </note>
          <note>
            § 3 Ärenden för bordläggning
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 4 Bordläggning och beslut om förkortad motionstid
          </note>
          <note>
            § 5 Anmälan om interpellation
          </note>
          <note>
            § 6 Anmälan om frågor för skriftliga svar
          </note>
          <note>
            § 7 Kammaren åtskildes kl. 18.30.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
